[{"id":"8383","type":"featured","language_code":"ace","title":"Prang Hattin","summary":"Prang Hattin nakeuh saboh prang nyang keujadian bak 4 uroë buleuën Nam thôn 1187 atawa bak buleuën puasa thôn 584 Hijriyah. Prang nyoë geuturi cit ngon nan Prang Lungkè Hattin saweuëb teumpat keujadian prang nyan na bak puncak Hattin nyang ka gadoh. Prang nyoë nakeuh prang antara teuntra Islam di meuyub panglima rayek Salahuddin al-Ayyubi geulawan teuntra Salib nyang na lam Keurajeuën Yerussalem.\nTeuntra Islam nyang geupimpin lé Salahuddin ka geupeutalô teuntra Salib lam prang nyan. Ramè that teuntra Salib nyang maté lam prang nyoë, ngon ramè cit nyang ceudra ka sampoë awaknyan hana teuga lé dijak meuprang lom lheuëh talô masa nyan. Meuseubab ngon talô lam prang nyan, ureuëng Islam ka meutamah jitakôt lé teuntra Salib seubagoë saboh aseuka militè nyang that hayeuë di tanoh suci. Lhèë thôn lheuëh nyan, banda Yerusalem nyang ka 100 thôn jikuasa lé teuntra Salib deungon prang nyan ka meuhasé geureubôt keulayi keu ureuëng Islam. Nyan nakeuh seujarah talô go keu lhèe teuntra Kristèn lam prang Salib.","url":"https://ace.wikipedia.org/wiki/Prang_Hattin","thumbnail_url":"https://upload.wikimedia.org/wikipedia/commons/thumb/7/76/Battle_of_Cresson.jpg/150px-Battle_of_Cresson.jpg"}]