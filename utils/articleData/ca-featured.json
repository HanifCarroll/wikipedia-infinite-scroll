[{"id":"1000173","type":"featured","language_code":"ca","title":"Absis central de Sant Climent de Taüll","summary":"L'absis central de Sant Climent de Taüll és una pintura mural que pertany al conjunt de l'església de Sant Climent de Taüll de la Vall de Boí, lloc on es troba la major concentració d'art romànic de tot Europa, amb una església per cada 25 km². El conjunt d'esglésies romàniques de la Vall de Boí va ser declarat Patrimoni de la Humanitat per la UNESCO l'any 2000.\nEls trets característics i diferencials d'aquesta obra, realitzada per l'autor que es coneix com a mestre de Taüll, fan que sigui considerat «un dels exemples més purs d'art romànic europeu» i «una de les icones més representatives del romànic català, especialment per la força que es reflecteix en el seu rostre». Traslladada sota la direcció de Puig i Cadafalch a principis del segle xx, l'obra està exposada en l'actualitat al Museu Nacional d'Art de Catalunya, el museu amb la millor col·lecció de pintures murals romàniques del món.","url":"https://ca.wikipedia.org/wiki/Absis_central_de_Sant_Climent_de_Ta%C3%BCll","thumbnail_url":"https://upload.wikimedia.org/wikipedia/commons/thumb/f/f5/044_Absis_de_Sant_Climent_de_Ta%C3%BCll%2C_el_Crist_en_majestat.jpg/150px-044_Absis_de_Sant_Climent_de_Ta%C3%BCll%2C_el_Crist_en_majestat.jpg"},{"id":"100025","type":"featured","language_code":"ca","title":"Airbus A380","summary":"L'Airbus A380 és un avió quadrireactor de fuselatge ample desenvolupat i fabricat per Airbus. Es tracta de l'avió de passatgers més gros del món i l'únic que té dos pisos d'un extrem a l'altre del fuselatge. Els primers estudis es posaren en marxa el 1988 i Airbus feu públic el projecte el 1990 amb l'ambició de disputar-li el lideratge en el mercat de llarg abast al Boeing 747. El projecte fou anunciat el 1994 amb el nom d'«A3XX» i el 19 de desembre del 2000 Airbus llançà el programa A380 amb un cost previst de 9.500 milions d'euros. El primer prototip fou presentat a Tolosa el 18 de gener del 2005 i emprengué el seu primer vol el 27 d'abril del mateix any. El 12 de desembre del 2006 obtingué el certificat de tipus de l'Agència Europea de Seguretat Aèria (AESA) i l'Administració Federal d'Aviació (FAA) dels Estats Units. Un seguit de problemes amb la instal·lació elèctrica feu que l'inici de la producció es retardés dos anys i que els costos de desenvolupament es disparessin.\nL'avió va ser anomenat Airbus 3XX durant gran part de la fase de desenvolupament, però finalment se li ha associat el sobrenom Superjumbo. Això permet que el buc de l'A380-800 tingui 478,1 m² de superfície (un 49% més que el seu principal competidor, el Boeing 747-400, amb 320,8 m²). Té una capacitat per a 525 passatgers en una configuració típica en tres classes (turista, negocis i primera classe) i una capacitat de 853 passatgers en una configuració en una sola classe. La versió de càrrega A380-800F, actualment ajornada, s'ofereix com un dels avions de càrrega més grans del món, amb una capacitat de càrrega només superada per l'Antónov An-225.L'A380 té un abast de 15.200 km (8.200 milles nàutiques), suficient per cobrir rutes directes com, per exemple, Barcelona-Perth (Austràlia) sense escales. La seva velocitat de creuer és de Mach 0,85 (uns 900 km/h).","url":"https://ca.wikipedia.org/wiki/Airbus_A380","thumbnail_url":"https://upload.wikimedia.org/wikipedia/commons/thumb/5/57/Emirates_Airbus_A380-861_A6-EER_MUC_2015_01.jpg/150px-Emirates_Airbus_A380-861_A6-EER_MUC_2015_01.jpg"},{"id":"1003677","type":"featured","language_code":"ca","title":"Retaule gòtic del Monestir de Santes Creus","summary":"El retaule gòtic del Monestir de Santes Creus va ser realitzat entre 1403 i el 1414 per a ocupar l'altar major del Reial Monestir de Santa Maria de Santes Creus (Aiguamúrcia, Alt Camp). És una obra d'estil gòtic internacional valencià realitzada en tremp sobre taula per Guerau Gener i Lluís Borrassà, qui el va acabar a la mort del primer. L'obra va ser desmuntada en ser substituïda per un retaule barroc el 1647. Posteriorment les seves taules es varen separar en dos grups que actualment es troben a la catedral de Tarragona i al Museu Nacional d'Art de Catalunya, respectivament.\nLes vuit taules del cos central representen el cicle marià els Goigs de la Mare de Déu i la seva realització es correspon amb l'estil de Guerau Gener. En el seu estil les figures defineixen l'escena, els personatges i els vestits conformen la composició, pràcticament mancada d'elements arquitectònics. Destaquen algunes composicions i iconografia nord-europea que havia fet servir al seu Retaule de Sant Bartomeu i Santa Isabel de la catedral de Barcelona (1401). També es detecta la influència del valencianisme amb elements expressionistes de Marçal de Sas. La intervenció final de Lluís Borrassà a la mort de Gener es va veure limitada a l'acabament de certes escenes i és visible en alguns rostres com el de la Marededéu i el de Crist.","url":"https://ca.wikipedia.org/wiki/Retaule_g%C3%B2tic_del_Monestir_de_Santes_Creus","thumbnail_url":"https://upload.wikimedia.org/wikipedia/commons/thumb/a/ab/Guerau-estructuraSantesCreus.svg/150px-Guerau-estructuraSantesCreus.svg.png"},{"id":"1004819","type":"featured","language_code":"ca","title":"Claustre del Mas del Vent","summary":"El claustre del Mas del Vent és un conjunt arquitectònic historicista neoromànic, datat de principis del segle xx, que es troba dins del Mas del Vent, una finca privada del municipi de Palamós (Baix Empordà) des de 1959.\nEl redescobriment del claustre va sortir a la premsa a inicis de juny de 2012 gràcies a la recerca de Gerardo Boto Varela, investigador del Departament d'Història i Història de l'Art de la Universitat de Girona, que el va datar suposadament del segle xii i el va considerar procedent de Castella, tot i que diversos documents anteriors ja tenien constància de la seva existència. En el moment del redescobriment estava mancat de qualsevol catalogació o protecció; el 26 de setembre de 2013 la Generalitat de Catalunya va sol·licitar iniciar l'expedient de declaració de bé cultural d'interès nacional, en la categoria de monument històric. Després del darrer informe sobre l'autenticitat del claustre aprovat per part del Consell Assessor del Patrimoni Cultural es va arxivar la protecció del claustre com a BCIN i la conservació del claustre va passar a mans de l'Ajuntament de Palamós.","url":"https://ca.wikipedia.org/wiki/Claustre_del_Mas_del_Vent","thumbnail_url":"https://upload.wikimedia.org/wikipedia/commons/thumb/5/54/Claustre_de_Palam%C3%B3s_%2804%29.JPG/150px-Claustre_de_Palam%C3%B3s_%2804%29.JPG"},{"id":"1006991","type":"featured","language_code":"ca","title":"Retaule de Pertegàs","summary":"El Retaule de Pertegàs és el nom amb què es coneix un retaule gòtic realitzat per Jaume Huguet, actualment desmembrat, realitzat entre els anys 1470-1480. El seu nom prové de l'església de Sant Martí de Pertegàs de Sant Celoni (Vallès Oriental), on estava instal·lat a la capella de Santa Anna. L'obra estava dedicada a la santa de la capella, Anna, la mare de Maria, i la seva figura ocupava el lloc central. Junt amb santa Anna, les figures de sant Bartomeu i santa Maria Magdalena ocupaven els carrers laterals del retaule.\nEl Museu Nacional d'Art de Catalunya conserva les seves tres taules cimeres o àtic, les úniques oficialment relacionades amb el retaule original, si bé altres taules han estat atribuïdes a aquesta mateixa obra.","url":"https://ca.wikipedia.org/wiki/Retaule_de_Perteg%C3%A0s","thumbnail_url":"https://upload.wikimedia.org/wikipedia/commons/thumb/6/61/Jaume_Huguet_-_Martyrdom_of_Saint_Bartholomew%2C_Calvary_and_Death_of_Saint_Mary_Magdalene_-_Google_Art_Project.jpg/150px-Jaume_Huguet_-_Martyrdom_of_Saint_Bartholomew%2C_Calvary_and_Death_of_Saint_Mary_Magdalene_-_Google_Art_Project.jpg"},{"id":"1007014","type":"featured","language_code":"ca","title":"Retaule de Sant Bernadí i l'Àngel Custodi","summary":"El Retaule de Sant Bernadí i l'Àngel Custodi és un retaule d'estil gòtic obra de Jaume Huguet realitzat entre 1462-1475 per a la capella dels Esparters i Vidriers de la catedral de Barcelona. Actualment se'n conserven onze taules, algunes desmembrades i parcialment mutilades, al Museu Catedralici de Barcelona.\nEs desconeix l'estructura exacta que va tenir, ja que va ser desmuntat durant el renaixement i les seves taules varen servir per a fer respatllers de bancs de la catedral. L'any 1936, en apartar els bancs de la paret per fer unes obres, es varen descobrir i s'inicià la seva recuperació i restauració.\nEl retaule pertany a un període en què Barcelona és testimoni de la superació del gòtic cortesà en favor dels dictats flamencs amb els cànons de Jaume Huguet implantats.","url":"https://ca.wikipedia.org/wiki/Retaule_de_Sant_Bernad%C3%AD_i_l%27%C3%80ngel_Custodi","thumbnail_url":"https://upload.wikimedia.org/wikipedia/commons/thumb/2/22/Jaume_Huguet_StBernardi_Angel_Custodi-Catedral_BCN_0299.jpg/150px-Jaume_Huguet_StBernardi_Angel_Custodi-Catedral_BCN_0299.jpg"},{"id":"1008018","type":"featured","language_code":"ca","title":"Història de l'estructura de l'exèrcit romà","summary":"La història de l'estructura de l'exèrcit romà recull els principals canvis en l'organització i la constitució de les forces armades de l'antiga Roma, que han estat descrites com «la institució militar més eficaç i duradora de la història». Entre els seus orígens cap al 800 aC i la caiguda de l'Imperi Romà d'Occident el 476, l'organització militar de Roma experimentà canvis estructurals de gran envergadura. Al nivell més alt, les forces es dividien en un exèrcit i una marina, tot i que aquestes dues branques estaven menys diferenciades que en les forces de defensa nacional modernes. Els graus més alts de l'exèrcit i la marina patiren canvis estructurals com a resultat de reformes militars positives i la seva evolució estructural orgànica. Aquests canvis es poden dividir en quatre fases distintes.\nDesprés d'un període protohistòric del qual no hi ha informació escrita, l'estructura de l'exèrcit romà pot generalitzar-se a través d'una sèrie de fases històriques. Inicialment, l'exèrcit romà consistia en unes lleves anuals de ciutadans que prestaven el servei militar com a part dels seus deures envers l'estat. Durant aquest període l'exèrcit romà es va enfrontar principalment a adversaris locals en campanyes estacionals.\nA mesura que els territoris controlats per Roma s'anaven expandint, i a mesura que la grandària de les ciutats s'incrementava, els exèrcits de l'antiga Roma van anar a poc a poc professionalitzant-se i es va assalariar els seus soldats. Com a conseqüència, els serveis militars dels nivells més baixos de la societat es van anar fent cada vegada a més llarg termini. Les unitats militars d'aquest període eren molt homogènies i estaven molt regulades. L'exèrcit consistia en unitats d'infanteria romana conegudes com a legions, així com tropes aliades formades per ciutadans no romans conegudes com a tropes auxiliars (auxilia). Aquesta última se solia usar perquè proveís a l'exèrcit d'infanteria lleugera o de cavalleria, formant les legions el nucli d'infanteria pesant.\nEn la tercera fase del desenvolupament militar de Roma, les forces estaven encarregades de mantenir i assegurar les fronteres de les províncies sota control romà, així com de la mateixa Itàlia. Les amenaces estratègiques de l'època eren en general menys serioses en aquest període, i l'èmfasi es va posar en la preservació del territori guanyat. L'exèrcit va evolucionar a la nova situació i es va tornar més depenent de les guarnicions estables, i menys en els campaments itinerants i les operacions de camp contínues.\nEn la fase final de l'exèrcit romà, el servei militar va continuar sent assalariat i professional per a les tropes regulars. No obstant això, la tendència a emprar aliats o tropes mercenàries es va expandir fins al punt que aquestes van acabar representant una proporció molt substancial de les forces de Roma. Alhora, la uniformitat de l'estructura que presentava l'exèrcit romà en èpoques anteriors va desaparèixer: els soldats de l'època variaven des d'arquers muntats i molt poc armats a la infanteria pesant, en regiments d'una grandària i qualitat molt varibale. Això va ser acompanyat d'una importància cada vegada major de la cavalleria enfront de la infanteria, així com una recuperació de la importància de la mobilitat.","url":"https://ca.wikipedia.org/wiki/Hist%C3%B2ria_de_l%27estructura_de_l%27ex%C3%A8rcit_rom%C3%A0","thumbnail_url":"https://upload.wikimedia.org/wikipedia/commons/thumb/f/f8/Estatua_ecuestre_de_Marco_Aurelio.jpg/150px-Estatua_ecuestre_de_Marco_Aurelio.jpg"},{"id":"1008106","type":"featured","language_code":"ca","title":"Retaule de Sant Vicenç de Sarrià","summary":"El Retaule de Sant Vicenç de Sarrià és una obra d'estil gòtic català realitzada al tremp d'ou per Jaume Huguet entre els anys 1455 i 1460, si bé no el va acabar per problemes de finançament i va ser finalitzat pel mestre de Castelsardo en la primera dècada del segle xvi. Va ser encarregat per a presidir l'altar major de la nova església gòtica dedicada a Sant Vicenç acabada de construir a la plaça del municipi de Sarrià, actualment integrat com a districte de Barcelona.\nEl retaule tenia cinc carrers i tres pisos. Els quatre carrers exteriors estaven compostos per taules pintades al tremp, mentre que el carrer central tenia una talla exempta de sant Vicenç, actualment perduda.\nD'aquestes taules només se'n conserven nou, totes elles al Museu Nacional d'Art de Catalunya.","url":"https://ca.wikipedia.org/wiki/Retaule_de_Sant_Vicen%C3%A7_de_Sarri%C3%A0","thumbnail_url":"https://upload.wikimedia.org/wikipedia/commons/thumb/9/9f/Huguet-estructuraStVicenc2.png/150px-Huguet-estructuraStVicenc2.png"},{"id":"1009747","type":"featured","language_code":"ca","title":"Expedició Amundsen","summary":"La primera expedició a arribar al pol Sud Geogràfic fou encapçalada per l'explorador noruec Roald Amundsen. Ell i quatre companys arribaven al pol el 14 de desembre de 1911, cinc setmanes abans que una expedició britànica encapçalada per Robert Falcon Scott anomenada Expedició Terra Nova. Amundsen i el seu equip retornaven de manera segura a la base, i més tard, s'assabentaven que Scott i els seus quatre companys havien mort en el viatge de retorn.\nEls plans inicials d'Amundsen s'havien centrat en l'Àrtic i la conquesta del pol Nord per mitjà d'un vaixell trencagel. Amb aquest fi obtingué l'ús del vaixell d'exploració polar de Fridtjof Nansen, el Fram, i emprengué una extensiva campanya de recollida de fons per a l'expedició. Les preparacions per a aquesta expedició s'interromperen quan, el 1909, els exploradors americans Frederick Cook i Robert E. Peary afirmaren per separat haver arribat al pol Nord. Amundsen llavors canvià els seus plans i es començà a preparar per una conquesta del pol Sud. Insegur de fins a quin punt l'opinió pública i els seus partidaris li donarien suport, guardà en secret el canvi de plans. Fins a l'inici de l'expedició, el juny de 1910, la majoria de membres de la tripulació creien que s'estaven embarcant en una expedició àrtica.\nAmundsen establí la seva base Antàrtica, la Framheim, a la badia Balenes a la barrera de gel de Ross. Després de mesos de preparació, d'establir magatzems d'aprovisionament i d'una sortida nul·la que gairebé acaba en tragèdia, ell i la seva expedició partiren cap al pol l'octubre de 1911. Durant el viatge descobriren la glacera d'Axel Heiberg, que seguiren durant la ruta cap a l'altiplà polar i finalment cap al pol Sud. El domini dels membres de l'expedició de l'ús d'esquís i la seva perícia amb gossos de trineus asseguraren un viatge relativament poc problemàtic. Entre els altres èxits de l'expedició es compten la primera exploració de la península d'Eduard VII i una extensa exploració oceanogràfica.\nEncara que l'èxit de l'expedició fou molt aclamat, la història del fracàs heroic de Scott eclipsà la seva consecució. De la mateixa manera, alguns sectors criticaren molt la decisió d'Amundsen de mantenir en secret els seus autèntics plans. Això no obstant, els historiadors polars recents han reconegut sense reserves l'habilitat i valor de l'expedició d'Amundsen. La base científica permanent al pol porta el seu nom, juntament amb el de Scott.","url":"https://ca.wikipedia.org/wiki/Expedici%C3%B3_Amundsen","thumbnail_url":"https://upload.wikimedia.org/wikipedia/commons/thumb/3/3f/Nla.pic-an23814300.jpeg/150px-Nla.pic-an23814300.jpeg"},{"id":"1009972","type":"featured","language_code":"ca","title":"Retaule de Vallmoll","summary":"El Retaule de Vallmoll va ser creat cap al 1450 per a l'església de Santa Maria de Vallmoll (Alt Camp) i és obra de Jaume Huguet. És una de les primeres obres de l'autor. Va ser realitzat seguint la tècnica de tremp d'ou amb relleus d'estuc i daurat amb pa d'or sobre taula.\nDe l'estructura del retaule només se'n conserven només tres taules: la taula central del retaule al Museu Nacional d'Art de Catalunya, l'Anunciació al Museu Diocesà de Tarragona i la predel·la amb un Plany sobre el cos de Crist al Louvre. En aquesta obra palesa la influència de l'escola dels primitius flamencs adquirida pel contacte amb Lluís Dalmau, un pintor format al taller de Jan van Eyck.","url":"https://ca.wikipedia.org/wiki/Retaule_de_Vallmoll","thumbnail_url":"https://upload.wikimedia.org/wikipedia/commons/thumb/e/e4/Huguet-MareDeuVallmoll.jpg/150px-Huguet-MareDeuVallmoll.jpg"},{"id":"101097","type":"featured","language_code":"ca","title":"Estiracosaure","summary":"L'estiracosaure (Styracosaurus albertensis) és una espècie de dinosaure ceratop herbívor, l'única del gènere Styracosaurus que va viure al període Cretaci (Campanià), entre fa 76,5 i fa 75 milions d'anys. Tenia quatre o sis llargues banyes (epoccipitals modificats) que s'estenien des del collar, una petita banya a cada galta i una única banya que li sortia de sobre el nas. Aquesta banya nasal podria haver assolit una mida de 60 centímetres de longitud i 15 de diàmetre. La funció o funcions de les banyes i collars han estat debatudes durant molts anys.\nL'estiracosaure era un dinosaure relativament gran que podia superar els 5,5 metres de longitud i arribava a pesar prop de tres tones, amb un cos voluminós. Feia 1,8 metres d'alçada. Les quatre potes de l'estiracosaure eren curtes i la cua també era força curta. El crani presentava un bec i molars de tall alineades en bateries dentals contínues, cosa que suggereix que aquest animal tallava les plantes a rodanxes. Com altres ceratops, l'estiracosaure podria haver estat un animal gregari, viatjant en grans grups, com ho suggereixen els llits d'ossos d'aquest animal.\nAquest gènere de dinosaure fou anomenat per Lawrence Lambe l'any 1913. L'estiracosaure és un membre dels centrosaurins. Altres espècies que havien estat assignades a aquest gènere han estat reassignades a altres.","url":"https://ca.wikipedia.org/wiki/Estiracosaure","thumbnail_url":"https://upload.wikimedia.org/wikipedia/commons/thumb/a/a8/Styracosaurus_albertensis_skull_02.jpg/150px-Styracosaurus_albertensis_skull_02.jpg"},{"id":"10116","type":"featured","language_code":"ca","title":"Temple Expiatori de la Sagrada Família","summary":"El Temple Expiatori de la Sagrada Família, conegut habitualment com la Sagrada Família, és una basílica catòlica situada a la ciutat de Barcelona. És un dels exemples més coneguts del modernisme català i un edifici únic al món, que ha esdevingut tot un símbol de la ciutat. Obra inacabada de l'arquitecte català Antoni Gaudí, és al barri de la Sagrada Família, al districte de l'Eixample de la ciutat.","url":"https://ca.wikipedia.org/wiki/Temple_Expiatori_de_la_Sagrada_Fam%C3%ADlia","thumbnail_url":"https://upload.wikimedia.org/wikipedia/commons/thumb/8/8e/Barcelona%2C_Sagrada_Familia_by_night%2C_2015.jpg/150px-Barcelona%2C_Sagrada_Familia_by_night%2C_2015.jpg"},{"id":"101198","type":"featured","language_code":"ca","title":"Triceratop","summary":"El triceratop (Triceratops) és un dinosaure ceratòpsid herbívor que va viure durant el Maastrichtià tardà del Cretaci superior, fa entre 68 i 65 milions d'anys, en allò que avui en dia és Nord-amèrica. Fou un dels últims gèneres de dinosaure en aparèixer abans de la gran extinció del Cretaci-Paleogen. Degut al fet que presenta un gran collar ossi i tres banyes sobre el seu gran cos suportat per quatre potes, i que té certes similaritats amb els rinoceronts moderns, el triceratop és un dels dinosaures més fàcilment recognoscibles. Tot i que compartia el seu hàbitat i era depredat pel tiranosaure no és clar si ambdós s'enfrontaven com es mostra habitualment a pel·lícules, documentals, llibres de dinosaures per nens i molts dibuixos animats.\nEncara no s'ha trobat un esquelet complet del triceratop; tanmateix, l'animal és ben conegut a partir de nombroses restes parcials recol·lectades des de la introducció del gènere l'any 1887. La funció del seu collar i les tres banyes facials distintives han generat un llarg debat. Tot i que tradicionalment s'han vist com a armes defensives contra els depredadors, les últimes teories proposen que és més probable que aquests trets fossin emprats en el festeig i en les mostres de dominància, més similars a la funció de les cornamentes i banyes dels cérvols, cabres blanques, o escarabats rinoceront moderns.El triceratop és un dels ceratòpsids més ben coneguts, tot i que l'emplaçament exacte del gènere dins del grup ha estat font de discussió entre els paleontòlegs. Se'n consideren vàlides dues espècies: T. horridus i T. prorsus, tot i que se n'han anomenat moltes altres.","url":"https://ca.wikipedia.org/wiki/Triceratop","thumbnail_url":"https://upload.wikimedia.org/wikipedia/commons/thumb/e/ec/LA-Triceratops_mount-2.jpg/150px-LA-Triceratops_mount-2.jpg"},{"id":"1012013","type":"featured","language_code":"ca","title":"Bombardeig de Singapur (1944-1945)","summary":"El bombardeig de Singapur (1944-1945) fou una campanya militar dirigida per les forces aèries aliades durant la Segona Guerra Mundial. Unitats de bombarders de llarg abast de les Forces Aèries de l'Exèrcit dels Estats Units (USAAF) llançaren 11 atacs aeris dirigits a Singapur, ocupat per l'Imperi Japonès, entre el novembre de 1944 i el març de 1945. La majoria d'aquests atacs anaven dirigits a la base naval i a les instal·lacions de les drassanes de l'illa, encara que també s'endegaren unes quantes missions de disposició de mines en aigües pròximes. Després que els bombarders americans es reorganitzessin, els britànics de la Royal Air Force assumiren la responsabilitat de les operacions de minat prop de Singapur, les quals continuaren fins al 24 de maig de 1945.\nEls atacs tingueren resultats diversos: el dany més significatiu fou provocat a la important base naval de Singapur i al port comercial. Alguns atacs sobre aquests objectius no tingueren èxit i altres contra instal·lacions d'emmagatzematge de carburant en illes prop de Singapur foren ineficaços. La campanya de minat interrompia el tràfic de vaixells japonesos a l'àrea de Singapur i provocà la pèrdua de tres vaixells i danys a uns altres deu, però no foren decisius en el curs de la guerra. Els atacs aeris aliats, tanmateix, tingueren èxit alçant la moral de la població civil de Singapur, que creia que aquests podrien marcar la imminent alliberació de la ciutat. El nombre global de víctimes civils dels bombardeigs fou baix, encara que un atac en concret matà centenars d'indigents així com diversos treballadors civils d'instal·lacions militars.","url":"https://ca.wikipedia.org/wiki/Bombardeig_de_Singapur_(1944-1945)","thumbnail_url":"https://upload.wikimedia.org/wikipedia/commons/thumb/6/65/Admiralty_IX_Floating_Dry_Dock_March_1941.jpg/150px-Admiralty_IX_Floating_Dry_Dock_March_1941.jpg"},{"id":"1014946","type":"featured","language_code":"ca","title":"Doctrina catòlica sobre els Deu Manaments","summary":"La doctrina catòlica sobre els Deu Manaments són els ensenyaments oficials que l'Església Catòlica recull al seu Catecisme sobre els manaments que figuren a l'Èxode 20:1-17 i al Deuteronomi 5:2-21. El catolicisme ensenya que els manaments són essencials per la millora personal i l'apropament a Déu. En aquest sentit «no són limitacions a la llibertat» sinó «signes de llibertat que conformen una llei d'amor», segons el papa Francesc. Per a l'Església els manaments també formen la base de la justícia social. Revisar els Manaments és un dels tipus més comuns d'examen de consciència utilitzat pels catòlics abans de rebre el sagrament de la Penitència.Els manaments apareixen en els primers escrits de l'Església. El catecisme indica que «han ocupat un lloc predominant» en l'ensenyament de la fe des dels temps de sant Agustí (354-430 dC). L'Església no disposava de cap model oficial per a l'ensenyament religiós fins que se celebrà el Quart Concili del Laterà el 1215. Hi ha indicis que els manaments s'utilitzaven en l'educació dels primers cristians i durant tota l'edat mitjana, tot i que amb poc èmfasi. La manca instrucció d'algunes diòcesis en aquest aspecte va ser la base d'una de les crítiques llançades pels reformadors protestants contra l'Església. El primer catecisme per a tota l'Església, del 1566, va incloure «discussions exhaustives de cada manament» però no els va donar més èmfasi que als set sagraments. En la versió del catecisme del 1993 s'inclou una extensa secció per a interpretar cadascun dels manaments.L'ensenyament de l'Església dels manaments es basa principalment en l'Antic, el Nou Testament i els escrits dels Pares de l'Església. En el Nou Testament, Jesús va renovar l'Aliança reconeixent la validesa dels Manaments en el Sermó de la muntanya, i instruint els seus deixebles perquè els perfeccionessin, exigint una justícia superior a la dels escribes i fariseus. Resumits per Jesús en estimar Déu i el proïsme, la seva finalitat és instruir a les persones en les seves relacions amb Déu i amb el proïsme. Els tres primers manaments exigeixen respecte al nom de Déu, l'observança del Dia del Senyor (diumenge) i la prohibició del culte a altres déus (idolatria). La resta s'ocupen de les relacions amb el proïsme, com per exemple el vincle entre pare i fill, i prohibeixen la mentida, el furt, l'assassinat, l'adulteri i l'avarícia.","url":"https://ca.wikipedia.org/wiki/Doctrina_cat%C3%B2lica_sobre_els_Deu_Manaments","thumbnail_url":"https://upload.wikimedia.org/wikipedia/commons/thumb/8/82/S%C3%A3opedro1.jpg/150px-S%C3%A3opedro1.jpg"},{"id":"1015","type":"featured","language_code":"ca","title":"Electró","summary":"En física, l'electró (símbol e-) és una partícula subatòmica amb una càrrega elèctrica elemental negativa. Se sol definir com una partícula elemental perquè no té uns components o una subestructura coneguts. Té una massa que és aproximadament 1/1836 vegades la del protó. El moment angular (espín) intrínsec de l'electró és un valor semienter en unitats de ħ, la qual cosa significa que és un fermió. La seva antipartícula s'anomena positró: és idèntica excepte pel fet que té càrregues –entre elles, l'elèctrica– del signe oposat. Quan un electró col·lideix amb un positró, les dues partícules poden resultar totalment anihilades i produir fotons de raigs gamma.\nEls electrons, que pertanyen a la primera generació de la família de partícules dels leptons, participen en les interaccions fonamentals gravitatòria, electromagnètica i nuclear feble. Com tota la matèria, tenen propietats mecanicoquàntiques tant de partícules com d'ones, de tal manera que poden col·lidir amb altres partícules i poden ser difractades com la llum. Aquesta dualitat es demostra d'una millor manera en experiments amb electrons a causa de la seva ínfima massa. Com que un electró és un fermió, de cap manera dos electrons poden ocupar el mateix estat quàntic, segons el principi d'exclusió de Pauli.El concepte d'una quantitat indivisible de càrrega elèctrica fou teoritzat per explicar les propietats químiques dels àtoms; el primer a treballar-ho fou el filòsof naturalista britànic Richard Laming l'any 1838. El nom «electró» per aquesta càrrega fou introduït el 1894 pel físic irlandès George Johnstone Stoney. L'electró fou identificat com una partícula l'any 1897 per Joseph John Thomson i el seu equip de físics britànics.En molts fenòmens físics –com ara l'electricitat, el magnetisme o la conductivitat tèrmica– els electrons tenen un paper essencial. Un electró que es mou en relació a un observador genera un camp elèctric i és desviat per camps magnètics externs. Quan s'accelera un electró, pot absorbir o radiar energia en forma de fotons. Els electrons, juntament amb nuclis atòmics formats de protons i neutrons, formen els àtoms; tanmateix, els electrons contribueixen amb menys d'un 0,06% a la massa total d'aquests. La mateixa força de Coulomb que causa l'atracció entre protons i electrons també fa que els electrons quedin enllaçats. L'intercanvi o compartició d'electrons entre dos o més àtoms és la causa principal de l'enllaç químic.Els electrons poden ser creats mitjançant la desintegració beta d'isòtops radioactius i en col·lisions d'alta energia com, per exemple, l'entrada d'un raig còsmic a l'atmosfera. D'altra banda, poden ser destruïts per anihilació amb positrons, i poden ser absorbits durant la nucleosíntesi estel·lar. Existeixen instruments de laboratori capaços de contenir i observar electrons individuals així com plasma d'electrons; a més, alguns telescopis poden detectar plasma d'electrons a l'espai exterior. Els electrons tenen moltes aplicacions, entre elles l'electrònica, la soldadura, els tubs de raigs catòdics, els microscopis electrònics, la radioteràpia, els làsers, els detectors d'ionització gasosa i els acceleradors de partícules.","url":"https://ca.wikipedia.org/wiki/Electr%C3%B3","thumbnail_url":"https://upload.wikimedia.org/wikipedia/commons/thumb/4/4a/Crookes_tube-in_use-lateral_view-standing_cross_prPNr%C2%B011.jpg/150px-Crookes_tube-in_use-lateral_view-standing_cross_prPNr%C2%B011.jpg"},{"id":"1015683","type":"featured","language_code":"ca","title":"Huracà de Cuba de 1910","summary":"L'huracà de Cuba de 1910, popularment conegut com el Cicló dels Cinc Dies, fou un cicló tropical destructiu i inusual que assolà Cuba i els Estats Units l'octubre de 1910. Es formà al sud del Carib el 9 d'octubre i s'intensificà mentre es movia cap al nord-oest, convertint-se en un huracà el 12 d'octubre. Després de creuar la part occidental de l'illa de Cuba, arribà al seu punt culminant el 16 d'octubre, dia en què arribà a la categoria 4 en l'Escala d'huracans de Saffir-Simpson. Es movia en un cercle en sentit antihorari i arribà de nou a Cuba. Llavors seguí cap a Florida, recalant prop del Cap Romano. Després de moure's a través de l'estat, arribà a la costa del sud-est dels Estats Units abans de desfer-se a mar obert.\nA causa del seu bucle inusual, els informes inicials afirmaven que es tractava de dues tempestes separades que es desenvoluparen i recalaren en una ràpida successió. El seu recorregut fou objecte d'un gran debat a l'època fins que finalment s'identificà com una única tempesta. L'anàlisi de l'esdeveniment donà una major comprensió d'aquest tipus de fenòmens meteorològics.\nLa tempesta es considera una de les pitjors catàstrofes naturals en la història cubana. Hi va haver molts danys materials i milers de persones es van quedar sense casa. També va tenir un gran impacte a Florida on destruí moltes cases i provocà inundacions. Encara que el dany monetari total de la tempesta és desconegut, s'estima que només a l'Havana els danys excediren el milió de dòlars i 250.000 als Keys de Florida. Com a mínim hi hagué 100 morts només en sòl cubà.","url":"https://ca.wikipedia.org/wiki/Hurac%C3%A0_de_Cuba_de_1910","thumbnail_url":"https://upload.wikimedia.org/wikipedia/commons/thumb/9/95/Cuba_hurricane_1910-10-17_weather_map.jpg/150px-Cuba_hurricane_1910-10-17_weather_map.jpg"},{"id":"1021207","type":"featured","language_code":"ca","title":"Retaule de l'Epifania","summary":"El retaule de l'Epifania és una pintura al tremp i oli sobre taula obra de Joan Reixac realitzada el 1469 per a la convent de monges agustines de Rubiols de Mora (província de Terol). Actualment es conserva al Museu Nacional d'Art de Catalunya. Va ser finançat per Guillem Joan «de la família dels Joans».","url":"https://ca.wikipedia.org/wiki/Retaule_de_l%27Epifania","thumbnail_url":"https://upload.wikimedia.org/wikipedia/commons/thumb/d/de/JoanReixach-Epifania-6697.jpg/150px-JoanReixach-Epifania-6697.jpg"},{"id":"10221","type":"featured","language_code":"ca","title":"La Seu d'Urgell","summary":"La Seu d'Urgell (antigament Urgell o Ciutat d'Urgell) és una ciutat de Catalunya situada al Pirineu, capital de la comarca de l'Alt Urgell i cap del partit judicial de la Seu d'Urgell, seu del bisbat d'Urgell. Va ser el cap de l'antic comtat d'Urgell. Es troba dins de l'àmbit funcional de l'Alt Pirineu i Aran, n'és la població amb més habitants, concentrant-ne el 17,4%. Juntament amb Puigcerdà, aplega fins al trenta per cent de la població de l'àmbit.Se situa a l'interfluvi del Segre i la Valira, poc abans de la seva confluència damunt una petita terrassa fluvial que és continuació del pla de les Forques. La ciutat forma part de l'Urgellet, comarca natural pirinenca formada per 16 municipis de l'Alt Urgell i que juntament amb Andorra corresponia al territori originari del Comtat d'Urgell amb capital a la Seu d'Urgell fins a l'expansió al sud.L'Alt Urgell és la porta a l'estat d'Andorra i la proximitat a aquest important pol demogràfic i d'activitat econòmica és, en bona part, una de les raons de la puixança actual de la ciutat de la Seu d'Urgell dins l'àmbit de l'Alt Pirineu i Aran.Els patrons de la ciutat són Sant Ot d'Urgell, Sant Sebastià i la Mare de Déu d'Urgell. Mentre que la Mare de Déu de Núria i Sant Ermengol són els principals patrons de la diòcesi d'Urgell, però en el cas de Sant Ermengol té una presència més destacada a la ciutat que la resta de patrons. Probablement per això hi ha diversos esdeveniments al llarg de l'any dedicats a Sant Ermengol com la Fira de Sant Ermengol, una de les més antigues de Catalunya, i el Retaule de Sant Ermengol.","url":"https://ca.wikipedia.org/wiki/La_Seu_d%27Urgell","thumbnail_url":"https://upload.wikimedia.org/wikipedia/commons/thumb/7/79/La_Seu_d%27Urgell_%28Torre_Solsona%29.JPG/150px-La_Seu_d%27Urgell_%28Torre_Solsona%29.JPG"},{"id":"1023669","type":"featured","language_code":"ca","title":"Discografia de Pink Floyd","summary":"La discografia de la banda britànica de música Pink Floyd consta de 15 àlbums d'estudi (un dels quals és una mescla de música en viu i enregistrada en estudi), 3 àlbums en directe (sense comptar l'àlbum variat), 8 compilacions, 4 caixes recopilatòries, 4 àlbums de vídeo, 1 EP i 27 senzills, així com 25 vídeos-clips.\nFormat l'any 1965, Pink Floyd inicialment es va guanyar el seu reconeixement per la seva música psicodèlica o rock espacial, i, a mesura que van anar evolucionant, pel seu rock progressiu. Són coneguts per les seves lletres filosòfiques, experimentació sònica, art de coberta innovadora, i els seus xous en directe. Com un dels artistes més reeixits de la música rock, el grup ha venut més de 250 milions d'àlbums a escala mundial, incloent-hi 74,5 milions de còpies venudes només als Estats Units.Com a banda psicodèlica dirigida per Syd Barrett durant els últims anys dels 60, Pink Floyd tenia principalment un èxit moderat i era una de les bandes més populars de l'escena de música underground de Londres; tanmateix, el comportament erràtic de Barrett finalment va forçar els seus col·legues a canviar-lo pel guitarrista i cantant David Gilmour. Després de la sortida de Barrett, la banda va editar l'àlbum Ummagumma. L'àlbum es llançava com a disc doble, sent el primer disc que contenia cançons enregistrades en directe i el segon que contenia cançons enregistrades en estudi. El cantant i baixista Roger Waters gradualment es va anar convertint en el membre dominant i marcà la direcció a mitjans dels 70, fins a la seva sortida del grup el 1985. La banda va enregistrar uns quants àlbums, aconseguint un gran èxit mundial amb The Dark Side of the Moon (1973), Wish You Were Here (1975), Animals (1977), i The Wall (1979); tots exceptuant Animals van aconseguir la posició número u a la llista d'èxits musicals dels Estats Units. The Dark Side of the Moon és un dels àlbums més venuts en tot el món. The Wall és considerat com millor àlbum en vendes de tota la història als Estats Units. El 1986, Waters va declarar Pink Floyd com \"una força gastada\", però els membres restants, dirigits per Gilmour, van continuar enregistrant i realitzant gires sota el nom de Pink Floyd. Waters va demandar els membres restants pels drets del nom. Després d'una resolució fora del jutjat, la banda va gaudir d'èxit mundial amb A Momentary Lapse of Reason (1987) i The Division Bell (1994).L'any 2014, els membres que restaven de la banda van editar The Endless River, quinzè i últim àlbum, entès com un cant del cigne (última gran obra) per a Richard Wright, sent un àlbum predominantment instrumental.","url":"https://ca.wikipedia.org/wiki/Discografia_de_Pink_Floyd","thumbnail_url":null},{"id":"1025128","type":"featured","language_code":"ca","title":"Gastroenteritis rotavírica","summary":"La gastroenteritis rotavírica és la causa més comuna de diarrea greu entre els nounats i els nens de curta edat. i és provocada pel virus rotavirus. A l'edat de cinc anys, la gran majoria dels nens de tot el món han patit gastroenteritis rotavírica com a mínim una vegada. No obstant això, amb una nova infecció, el sistema immunitari es reforça i la infecció és cada cop més lleu; en adults és molt poc comuna.El virus es transmet per via fecal-oral. Infecta i danya les cèl·lules que recobreixen l'intestí prim i causa gastroenteritis. Tot i que el rotavirus va ser descobert el 1973 i causa el voltant del 50% de les hospitalitzacions per diarrea greu infantil, encara no es coneix àmpliament. A més a més de ser un patogen humà, també afecta altres animals: és un patogen pel bestiar.La gastroenteritis rotavírica és una malaltia de fàcil cura, però a tot el món prop de 500.000 nens menors de cinc anys encara moren a causa de la seva infecció cada any i gairebé dos milions més en resulten greument afectats. Als Estats Units, abans de la iniciació del programa de vacunació contra la gastroenteritis rotavírica, es donaven prop de 2,7 milions de casos severs de gastroenteritis, prop de 60.000 hospitalitzacions i al voltant de 37 morts a l'any. S'han realitzat diferents campanyes públiques per combatre la gastroenteritis rotavírica amb la prestació de teràpia de rehidratació oral dels nens infectats i la vacunació per prevenir la malaltia.","url":"https://ca.wikipedia.org/wiki/Gastroenteritis_rotav%C3%ADrica","thumbnail_url":null},{"id":"1027","type":"featured","language_code":"ca","title":"Enzim","summary":"Els enzims són substàncies orgàniques, gairebé sempre de natura proteica, que acceleren reaccions químiques. Els enzims interaccionen amb molècules de partida (substrats) i catalitzen la seva transformació en altres de diferents (productes). Intervenen amb un paper important en gairebé tots els processos cel·lulars. Com que tenen un alt grau de selectivitat respecte al seu substrat i cadascun d'ells catalitza unes reaccions molt concretes, el conjunt d'enzims que es produeixen en una cèl·lula determina les rutes metabòliques que s'hi poden dur a terme.\nIgual que tots els catalitzadors, els enzims redueixen l'energia d'activació (Ea o ΔG‡) d'una reacció i, d'aquesta manera, n'augmenten molt la velocitat. Els enzims no són consumits per les reaccions que catalitzen ni n'alteren l'equilibri químic. Tanmateix, es diferencien d'altres catalitzadors per la seva alta especificitat. Se sap que els enzims catalitzen unes 4.000 reaccions bioquímiques. Algunes molècules d'ARN anomenades ribozims també catalitzen reaccions; algunes parts del ribosoma en són un exemple important. Els enzims artificials són molècules sintètiques que també tenen propietats catalítiques semblants a les dels enzims.Hi ha altres molècules que poden afectar l'activitat dels enzims. Els inhibidors redueixen l'activitat enzimàtica, mentre que els activadors l'augmenten. Molts medicaments i verins són inhibidors enzimàtics. L'activitat dels enzims també varia segons la temperatura, el medi químic (p. ex., el pH) i la concentració del substrat. Alguns enzims tenen aplicacions comercials, com ara la síntesi d'antibiòtics. A més a més, alguns productes de neteja utilitzen enzims per a catalitzar reaccions bioquímiques. Per exemple, els enzims dels detergents desfan les taques de proteïnes o greix de la roba, mentre que els enzims dels entendridors de carn fragmenten les proteïnes i fan que la carn sigui més fàcil de mastegar.","url":"https://ca.wikipedia.org/wiki/Enzim","thumbnail_url":"https://upload.wikimedia.org/wikipedia/commons/thumb/a/ae/GLO1_Homo_sapiens_small_fast.gif/150px-GLO1_Homo_sapiens_small_fast.gif"},{"id":"102764","type":"featured","language_code":"ca","title":"Calcita","summary":"La calcita és un mineral de la classe dels carbonats que pertany i dona nom al grup de la calcita. És el polimorf més estable del carbonat de calci (CaCO₃); els altres polimorfs són l'aragonita i la vaterita. L'aragonita es transforma en calcita a temperatures entre els 380 i 470 °C, mentre que la vaterita és encara menys estable. La calcita es pot reconèixer fàcilment per l'efervescència que sempre produeix amb certs àcids, com ara l'àcid clorhídric o el vinagre, així com per la seva duresa. Presenta diverses coloracions molt variades que reflecteixen l'àmplia composició química que pot tenir (sobretot els ions que poden trobar-se com a impureses). El mineral té una àmplia distribució a escala global i és emprat per a diferents usos, des de lents fins a materials de construcció.\nPlini el Vell la va anomenar així ja l'any 79, del llatí calx, «calç viva». A vegades s'utilitza com a sinònim «pedra calcària», per bé que la calcària és en realitat la roca formada majoritàriament per calcita.","url":"https://ca.wikipedia.org/wiki/Calcita","thumbnail_url":"https://upload.wikimedia.org/wikipedia/commons/thumb/1/1c/Calcite_jaune.jpg/150px-Calcite_jaune.jpg"},{"id":"103105","type":"featured","language_code":"ca","title":"ROT13","summary":"ROT13 (de l'anglès rotate by 13 places: «girar 13 posicions», de vegades escrit amb guió ROT-13) és un xifratge per substitució simple que substitueix cada lletra per la corresponent lletra situada 13 posicions després en l'alfabet. ROT13 és un exemple del xifratge de Cèsar, desenvolupat a l'antiga Roma.\nEn l'alfabet llatí bàsic, de 26 caràcters, ROT13 és el seu propi invers; és a dir, per desfer ROT13, s'aplica el mateix algorisme, pel que la mateixa acció es pot utilitzar per a la codificació i la descodificació. L'algorisme no proporciona pràcticament cap seguretat criptogràfica, i se'l cita sovint com un exemple canònic de xifrat dèbil.\nROT13 s'utilitza en els fòrums d'Internet com a mitjà d'ocultació d'espòilers o filtracions, bromes, solucions de trencaclosques, i materials ofensius a la mirada fortuïta. ROT13 s'ha descrit com l'«equivalent de Usenet d'una revista que imprimeix la resposta a un qüestionari a l'inrevés». ROT13 ha inspirat diversos jocs de lletres i paraules a Internet, i s'esmenta sovint en converses de grups de discussió.","url":"https://ca.wikipedia.org/wiki/ROT13","thumbnail_url":"https://upload.wikimedia.org/wikipedia/commons/thumb/2/24/ROT13-es.png/150px-ROT13-es.png"},{"id":"103659","type":"featured","language_code":"ca","title":"Magic Johnson","summary":"Earvin \"Magic\" Johnson Jr. (14 d'agost de 1959, Lansing, Michigan, Estats Units d'Amèrica) és un jugador de bàsquet professional ja retirat que va jugar a Los Angeles Lakers, un equip de l'NBA. Després de guanyar campionats amb l'institut i amb la universitat, Johnson va ser escollit en el primer lloc del draft del 1979 pels Lakers. En la seva temporada com a rookie va guanyar el títol i l'MVP de les Finals de l'NBA, i durant la dècada del 1980 va aconseguir quatre anells de campió més amb els Lakers. Johnson es va retirar sobtadament el 1991 després d'anunciar que estava infectat per la sida, tot i que va tornar a les pistes per disputar l'All-Star Game de 1992, en el qual va guanyar l'MVP de l'All-Star Game. Després de rebre protestes per part dels seus companys d'equip, es va retirar per 4 anys més; finalment, el 1996 va tornar als Lakers per disputar 32 partits abans de deixar el bàsquet per tercera i última vegada.\nJohnson va aconseguir molts reconeixements durant la seva carrera, incloent-hi tres MVPs de l'NBA, nou participacions en les Finals de l'NBA, dotze participacions en l'All-Star Game i deu nominacions a l'equip All-NBA. Va liderar la temporada regular de l'NBA en assistències quatre vegades, i actualment és el jugador amb la mitjana d'assistències per partit més alta de la història, amb 11,2. Johnson va ser membre del Dream Team, l'equip americà que va guanyar la medalla d'or als Jocs Olímpics de Barcelona '92.\nJohnson va ser escollit com un dels 50 millors jugadors de la història de l'NBA el 1996, i fou admès al Basketball Hall of Fame el 2002. Va ser valorat com el millor base de la història de l'NBA de tots els temps per l'ESPN el 2007. Són mítiques la seva amistat i rivalitat amb l'estrella dels Boston Celtics, Larry Bird, al qual es va enfrontar en les Finals de l'NCAA de 1979 i en tres playoffs de l'NBA. Des que es va retirar, Johnson s'ha dedicat a la prevenció de la sida i del virus de la immunodeficiència humana (VIH), a la promoció del sexe segur, a la filantropia i també ha estat orador motivador.EL 2016 és nomenat President d'Operacions de Basquetbol (President of Basketball Operations) de Los Angeles Lakers. El 9 Abril de 2019, Johnson anuncia la seva renúncia adduint el desig de tornar a un rol d'ambaixador a la NBA.","url":"https://ca.wikipedia.org/wiki/Magic_Johnson","thumbnail_url":"https://upload.wikimedia.org/wikipedia/commons/thumb/2/29/Magic_Johnson_at_SXSW_2022_%2851958828669%29_%28cropped%29.jpg/150px-Magic_Johnson_at_SXSW_2022_%2851958828669%29_%28cropped%29.jpg"},{"id":"103934","type":"featured","language_code":"ca","title":"Tintín al Congo","summary":"Tintín al Congo (en francès: Tintin au Congo) és el segon volum de Les aventures de Tintín, la sèrie de còmics del dibuixant belga Hergé. Encarregat pel diari belga Le Vingtième Siècle com a propaganda colonial i pro-clerical per al seu suplement infantil Le Petit Vingtième, va ser publicat setmanalment des del maig de 1930 fins al juny de 1931. Narra la història del jove reporter belga Tintín i el seu gos Milú, que són enviats al Congo Belga per a fer un reportatge sobre aquest país. Després de diverses peripècies a la selva africana amb nadius i animals salvatges, Tintín descobreix una operació de contraban de diamants dirigida pel gàngster nord-americà Al Capone.\nAparegut poc després de la reeixida publicació de Tintín al país dels soviets i acompanyat d'un gran desplegament publicitari, Tintín al Congo va ser un èxit comercial i va aparèixer en forma de llibre poc després de la finalització de la sèrie. Hergé va continuar les aventures de Tintín amb Tintín a Amèrica el 1932, i la sèrie es va convertir posteriorment en una part definitòria de la tradició del còmic francobelga. El 1946, Hergé va redibuixar i acolorir Tintín al Congo amb el seu distintiu estil de línia clara per a la seva republicació per l'editorial Casterman, introduint-hi encara noves modificacions en una edició de 1975. És la primera de les aventures publicades amb l'estètica habitual dels còmics de Tintín: enquadernacions en cartoné, en color i amb 62 pàgines.\nA finals del segle xx, el còmic va ser objecte de diverses crítiques per la seva visió dels congolesos, titllada de racista, i criticada per la \"glorificació\" que fa de la caça major, motiu pel qual fou portat als tribunals a Bèlgica. Com a resultat, s'hi ha inclòs una nota aclaridora, en les edicions publicades al Regne Unit.","url":"https://ca.wikipedia.org/wiki/Tint%C3%ADn_al_Congo","thumbnail_url":null},{"id":"104130","type":"featured","language_code":"ca","title":"Alçament de Pasqua","summary":"L'Alçament de Pasqua (en gaèlic Éirí Amach na Cásca i en anglès Easter Rising), també conegut com a Revolta de Pasqua, fou una rebel·lió que tingué lloc a Irlanda en el transcurs de la setmana de Pasqua del 1916. L'alçament va ser organitzat per part d'alguns republicans irlandesos amb l'objectiu d'acabar amb el domini britànic a l'illa i establir una república irlandesa, aprofitant que el Regne Unit es trobava immers en la Primera Guerra Mundial. Aquesta acció va ser l'alçament més important a Irlanda des de la rebel·lió de 1798.Organitzat per set membres del consell militar de la Germandat Republicana Irlandesa, l'alçament va començar el dilluns de Pasqua, és a dir, el 24 d'abril de 1916, i s'allargà durant sis dies. Membres dels Voluntaris Irlandesos, liderats pel mestre i activista per la llengua irlandesa Patrick Pearse, secundats pel petit Exèrcit Ciutadà Irlandès de James Connolly i 200 membres del Cumann na mBan, van ocupar diversos emplaçaments al centre de Dublín i van proclamar la República Irlandesa. També es van produir accions aïllades en altres llocs d'Irlanda, destacant l'atac a la caserna del Royal Irish Constabulary d'Ashbourne i els intents d'assalt als barracons del comtat de Galway i a les d'Enniscorthy, al comtat de Wexford.\nGràcies a la seva superioritat numèrica i d'artilleria, l'exèrcit britànic va suprimir ràpidament la rebel·lió, obligant Pearse a acceptar la rendició incondicional el dissabte 29 d'abril. Després de la rendició, el país es va mantenir sota la llei marcial. Prop de 3.500 persones van ser empresonades pels britànics, moltes de les quals no havien participat en la revolta, i 1.800 d'elles van ser enviades a camps d'internament o presons a Gran Bretanya. La majoria dels líders foren executats després de judicis marcials a conseqüència de la revolta. La repressió britànica de l'aixecament i les posteriors execucions van aconseguir tornar a situar el republicanisme al capdavant de la política irlandesa, que durant gairebé 50 anys havia estat dominada pel constitucionalisme nacionalista. La reacció repressiva de Londres va portar a un major suport popular cap a la independència. El desembre de 1918, els republicans, aleshores representats pel partit Sinn Féin, van aconseguir 73 escons de 105 a Irlanda en les eleccions generals del Regne Unit d'aquell any, no van prendre els seus escons, practicant una política abstencionista i manifestament independentista. El 21 de gener de 1919 van constituir el First Dáil i van declarar la independència de la República d'Irlanda, iniciant-se aquell mateix dia la Guerra Angloirlandesa amb l'emboscada de Soloheadbeg.\n485 persones van morir durant l'Alçament de Pasqua, dels quals un 54% eren civils, un 30% militars i policies britànics, i un 16% rebels irlandesos. Més de 2.600 persones van resultar ferides. La causa de la mort de tants civils va ser l'ús, per part de les forces britàniques, d'artilleria i armes automàtiques de gran potència, a més de la confusió de civils per rebels. D'altres van patir l'intercanvi de foc en una ciutat molt densificada. L'artilleria i els incendis van deixar bona part del centre de Dublín en runes.","url":"https://ca.wikipedia.org/wiki/Al%C3%A7ament_de_Pasqua","thumbnail_url":"https://upload.wikimedia.org/wikipedia/commons/thumb/4/4c/Easter_Proclamation_of_1916.png/150px-Easter_Proclamation_of_1916.png"},{"id":"1041776","type":"featured","language_code":"ca","title":"Declaració d'Independència de Lituània","summary":"La Declaració d'Independència de Lituània (en lituà Lietuvos Nepriklausomybės Aktas), també anomenada Declaració del 16 de febrer, fou signada pel Consell de Lituània el 16 de febrer de 1918. Mitjançant aquesta declaració es proclamà la restauració d'una Lituània sobirana i democràtica amb capital a Vílnius. La declaració fou signada pels 20 signataris presents a la reunió, presidida per Jonas Basanavičius. La declaració va ser el resultat final d'un seguit de resolucions internacionals, incloent-hi l'emesa per la Conferència de Vílnius i la declaració del 8 de gener. Fins a la declaració, el camí que es va haver de seguir va ser llarg i complex, ja que l'Imperi Alemany no va deixar de pressionar en cap moment al Consell amb la finalitat de formar una aliança. El Consell va haver de maniobrar amb cura entre els alemanys, les tropes dels quals estaven presents a Lituània, i les exigències del poble lituà.\nEls efectes immediats de l'anunci de la restauració de Lituània foren limitats. Les autoritats alemanyes van prohibir-ne la sortida a la llum, de manera que el text es va publicar i distribuir de forma clandestina, cosa que va obstaculitzar el progrés del Consell; mentrestant, els alemanys van mantenir el control sobre el país. La situació canvià després de la derrota alemanya en la Primera Guerra Mundial. El novembre de 1918 els lituans van formar el seu primer govern i el Consell de Lituània prengué el control sobre el territori lituà. Tot i que el país aviat hauria d'enfrontar-se a múltiples conflictes, la Independència de Lituània es feu realitat.\nPer bé que la declaració original s'ha perdut, el seu llegat persisteix. Aquesta breu declaració és l'arrel legal de l'existència de Lituània en l'actualitat, tant durant el període d'entreguerres com des del 1990. La declaració formulà els principis bàsics que seguiren totes i cadascuna de les constitucions de Lituània. La declaració, per si sola, va ser la clau per al restabliment de la independència el 1990. Lituània, en separar-se de la Unió Soviètica, afirmà que només es restablia formalment l'Estat independent dels anys vint, ja que la declaració mai no havia perdut la seva validesa legal. Les persones que van participar en la signatura del document van quedar gravades en la memòria del poble lituà, sobretot Antanas Smetona i Aleksandras Stulginskis. Tots dos van ser amb posterioritat presidents d'aquesta nació.","url":"https://ca.wikipedia.org/wiki/Declaraci%C3%B3_d%27Independ%C3%A8ncia_de_Litu%C3%A0nia","thumbnail_url":"https://upload.wikimedia.org/wikipedia/commons/thumb/4/4c/Manuscript_of_the_Resolution_of_the_Council_of_Lithuania_on_Reinstating_Independence_of_Lithuania_in_the_Lithuanian_language%2C_which_was_adopted_on_16_February_1918_in_Vilnius.jpg/150px-thumbnail.jpg"},{"id":"104270","type":"featured","language_code":"ca","title":"Contrapunt","summary":"El contrapunt és la disciplina musical que regula la combinació de línies musicals simultànies. Com que aquest factor es pot trobar en gairebé tota la música, es pot dir que, en major o menor mesura, gairebé tota la música és contrapuntística. Durant la història de la música occidental, aquesta tècnica s'ha desenvolupat tant de forma oral com en composicions escrites, com per exemple en les obres de Josquin Des Pres, Giovanni Pierluigi da Palestrina i Johann Sebastian Bach.El mot contrapunt (del llatí contrapunctus) és una abreviatura de punctus contra punctum, que vol dir nota contra nota. Aquest terme va ésser utilitzat per primer cop en tractats musicals el segle xiv, en referència a la correspondència vertical entre les veus. Entre els molts teòrics musicals que han escrit sobre la música contrapuntística destaca Johann Fux. Les 5 espècies de contrapunt que va proposar al tractat Gradus ad parnassum (1725) encara perduren avui dia com a mètode d'ensenyament. El contrapunt és un dels trets més característics de la música culta occidental. Això no obstant, també es troba contrapunt en música africana o tradicions de caràcter oral, per exemple. En aquests casos, però, s'empra preferiblement la paraula polifonia.Encara que el concepte actual de contrapunt se centra principalment en la seua vessant escrita, al llarg dels segles el contrapunt s'ha practicat també de forma oral. Al segle xvi fins i tot es considerava que el contrapunt era oral per definició, i que precisament això el diferenciava de la composició, que era escrita.","url":"https://ca.wikipedia.org/wiki/Contrapunt","thumbnail_url":null},{"id":"1045203","type":"featured","language_code":"ca","title":"Díptic de Crucifixió i Judici Final","summary":"El Díptic de Crucifixió i Judici Final és un díptic gòtic de petites dimensions pintat a l'oli sobre taula pel primitiu flamenc Jan van Eyck, amb algunes àrees acabades per seguidors no identificats o membres del seu taller. Es creu que les taules varen ser realitzades durant els primers anys 1430, encara que alguns historiadors d'art han suggerit dates anteriors, al voltant de 1420. És un dels primers olis sobre taula (actualment traspassat a tela) del moviment dels primitius flamencs un prerenaixement amb mestres que destaquen per la seva iconografia inhabitualment complexa i altament detallada amb una habilitat tècnica evident en el seu acabament. El díptic està realitzat en un format de miniatura; les taules només fan 56,5 cm d'alt i 19,7 cm d'ample, i probablement va ser encarregat per a ús personal i privat.L'ala esquerra descriu la Crucifixió i mostra en primer pla els seguidors de Crist amb mostres de dolor, soldats i espectadors situats al centre de la imatge, als peus de les tres creus amb els cossos crucificats, un retrat brutal que se situa a la part superior. L'escena es retalla contra un cel blau cel i una vista llunyana de Jerusalem. L'ala de la dreta conté escenes associades amb el Judici Final: un paisatge de l'infern a la part baixa de la imatge, els ressuscitats esperant el judici a la part central, i una representació de Crist en Majestat flanquejat per una gran deisi de sants, apòstols, clergat, verges i noblesa en la part superior.\nL'obra inclou inscripcions gregues, llatines i hebrees. Els marcs daurats originals contenen passatges Bíblics en llatí dibuixat a partir dels llibres d'Isaiah, Deuteronomi i Apocalipsi. Segons una data escrita en rus al revers, la pintura va ser transferida de fusta a tela el 1867. La documentació més antiga sobre l'obra data de 1841, quan es creia que eren ales d'un tríptic perdut. Les taules varen ser adquirides pel Metropolitan Museum of Art el 1933 i en aquell moment es va atribuir a Hubert, germà de Jan van Eyck. Hi ha hagut dificultats significatives en datar el treball. Alguns historiadors d'art creuen que les taules són dels darrers treballs de Van Eyck i que varen ser acabats després de la seva mort. Altres sostenen que el díptic cal situar-lo al voltant dels primers anys 1420 i atribueixen els passatges més dèbils a la inexperiència d'un jove Jan van Eyck.","url":"https://ca.wikipedia.org/wiki/D%C3%ADptic_de_Crucifixi%C3%B3_i_Judici_Final","thumbnail_url":"https://upload.wikimedia.org/wikipedia/commons/thumb/f/fb/Jan_van_Eyck_-_Diptych_-_WGA07587.jpg/150px-Jan_van_Eyck_-_Diptych_-_WGA07587.jpg"},{"id":"104943","type":"featured","language_code":"ca","title":"Natura morta","summary":"La natura morta o naturalesa morta (també denominada amb el castellanisme bodegó), és un gènere pictòric que engloba les representacions d'objectes en un espai determinat, com animals de caça, fruita, flors, estris de cuina, de taula o de la llar, antiguitats, etc.\nAmb orígens a l'antiguitat i molt popular a l'art occidental des del segle xvii, la natura morta dona a l'artista més llibertat compositiva que d'altres gèneres pictòrics com el paisatge o els retrats. Les natures mortes, particularment abans de 1700, sovint tenien un simbolisme religiós i al·legòric en relació amb els objectes que representaven. A grans trets, a l'Europa meridional es va preferir el naturalisme de Caravaggio i es va posar menys èmfasi en el minuciós detallisme propi del nord d'Europa. Molts pintors de natures mortes de tot Europa van identificar i van desenvolupar separadament pintures de «gerros i flors», «cuina i mercat» i «esmorzar i dinar». A França, els pintors de natures mortes es van veure influïts tant per l'escola septentrional com per la meridional, manllevant de la pintura de vanitas dels Països Baixos i dels arranjaments lliures d'Espanya.Algunes natures mortes modernes trenquen la barrera bidimensional i empren tècniques mixtes tridimensionals, fent servir també objectes trobats, fotografia, gràfics generats per ordinador o so i vídeo.","url":"https://ca.wikipedia.org/wiki/Natura_morta","thumbnail_url":"https://upload.wikimedia.org/wikipedia/commons/thumb/1/13/Natura_morta_Mel%C3%A9ndez_MNAC.jpg/150px-Natura_morta_Mel%C3%A9ndez_MNAC.jpg"},{"id":"1050395","type":"featured","language_code":"ca","title":"Discografia de Simon and Garfunkel","summary":"La discografia de Simon and Garfunkel, duet de cantautors estatunidencs format per Paul Simon i Art Garfunkel, consisteix en cinc àlbums d'estudi, quinze àlbums recopilatoris, quatre àlbums en directe, un extended play, vint-i-sis senzills, una banda sonora i dues caixes recopilatòries. Els dos cantautors van formar per primer cop un duet el 1957 sota el nom de Tom & Jerry; posteriorment se separaren i, més tard, es van tornar a ajuntar per formar Simon and Garfunkel.L'àlbum de debut de Simon and Garfunkel, Wednesday Morning, 3 A.M., fou publicat el 19 d'octubre de 1964. Inicialment fou un fracàs; el tornaren a publicar dos anys més tard amb una versió nova del senzill «The Sound of Silence» a la qual afegiren instruments elèctrics i de percussió del productor Tom Wilson. Aquesta nova versió va arribar fins al lloc trenta de la llista Billboard 200 (Estats Units) i fins al vint-i-quatre de la llista UK Albums Chart (Regne Unit), i més tard rebé el certificat de platí de la Recording Industry Association of America (RIAA). La versió del senzill «The Sound of Silence» també fou inclosa en el seu segon àlbum d'estudi, Sounds of Silence, que sortí a la venda el 17 de gener de 1966. Va arribar a estar al lloc trenta-u de la llista Billboard i al trenta de la UK Albums Chart; posteriorment rebé un triple certificat multiplatí de la RIAA. A part del senzill del mateix nom, l'àlbum també contenia la cançó de Simon «I Am a Rock», la qual va aparèixer per primer cop en el seu àlbum de debut com a solista, The Paul Simon Songbook.\nEl tercer treball de Simon and Garfunkel, Parsley, Sage, Rosemary and Thyme, veié la llum el 10 d'octubre de 1966 amb cinc senzills. Va aconseguir arribar a la posició quatre de la llista estatunidenca i a la quinze del Regne Unit, i va rebre un triple certificat multiplatí de la RIAA. El senzill «Mrs. Robinson» fou inclòs en la primera i única banda sonora de la banda, The Graduate, i més tard fou també inclòs en el seu quart àlbum d'estudi, Bookends, publicat el 3 d'abril de 1968. Aquest darrer va assolir el primer lloc tant de la llista dels Estats Units com de la del Regne Unit –el seu primer àlbum a aconseguir-ho– i va rebre el doble certificat multiplatí als Estats Units. Finalment, el 26 de gener de 1970 Simon and Garfunkel va publicar el seu cinquè i darrer àlbum d'estudi, Bridge over Troubled Water: fins a ll'actualitat ha estat el més reeixit de tots, ja que aconseguí arribar al número u de les llistes de molts països, entre els quals el Regne Unit i els Estats Units. Se'n van vendre més de cinc milions de còpies arreu del món, i va rebre un òctuple certificat multiplatí als EUA.\nTot i l'èxit del seu cinquè àlbum, el duo va decidir posar punt final a la seva relació: anunciaren el trencament de la banda a finals de 1970. Tanmateix, des de llavors han fet unes quantes aparicions musicals, entre les quals un concert gratuït al Central Park de Nova York el 1981 al qual van assistir mig milió de persones i d'on va sortir l'àlbum en directe The Concert in Central Park.","url":"https://ca.wikipedia.org/wiki/Discografia_de_Simon_and_Garfunkel","thumbnail_url":"https://upload.wikimedia.org/wikipedia/commons/thumb/e/e5/SimonandGarfunkel.jpg/150px-SimonandGarfunkel.jpg"},{"id":"1052855","type":"featured","language_code":"ca","title":"Tau de la Balena","summary":"Tau de la Balena (τ Ceti) és un estel de la constel·lació de la Balena que és espectralment semblant al Sol, tot i que només té el 78% de la massa del Sol. A una distància de poc menys de 12 anys llum del sistema solar, és una estrella relativament propera, i és l'estrella solitària més propera de tipus G. L'estrella apareix estable, amb una lleugera variació estel·lar.\nTau de la Balena és deficient en metall, que es relaciona normalment quan no hi ha planetes gegants i pocs planetes rocosos. Les observacions han detectat que hi ha deu vegades més la pols present en el sistema solar.\nDes del desembre de 2012, hi ha proves de cinc planetes al voltant de Tau de la Balena, i un d'ells pot estar potencialment en la zona habitable. A causa del disc residual, qualsevol planeta que giri al voltant de Tau de la Balena pot patir més impactes astronòmics que la Terra. Malgrat aquest obstacle de l'habitabilitat, les seves característiques com a anàleg solar (semblant al Sol) han marcat l'interès estès per l'estrella. D'acord amb la seva estabilitat, semblança i relativa proximitat al Sol, Tau de la Balena està sempre en la llista d'objectius pel projecte de la Search for Extra-Terrestrial Intelligence (SETI), i apareix en la literatura de ciència-ficció.L'astre es pot veure a ull nu, ja que és una estrella de tercera magnitud. Des de Tau de la Balena, el Sol pot ser una estrella de tercera magnitud en la constel·lació del Bover.","url":"https://ca.wikipedia.org/wiki/Tau_de_la_Balena","thumbnail_url":"https://upload.wikimedia.org/wikipedia/commons/thumb/2/20/Compare_sun_tau_ceti.png/150px-Compare_sun_tau_ceti.png"},{"id":"1054742","type":"featured","language_code":"ca","title":"Llista de pilots de Fórmula 1","summary":"La Fórmula 1 (abreujada com a F1) és la categoria màxima de competició d'automobilisme definida per la Federació Internacional de l'Automòbil (FIA), l'organització mundial que regula les competicions de motor.El campionat del món de Fórmula 1 consisteix en una sèrie de curses disputades al llarg d'una temporada sota un conjunt de normes que han de seguir tots els participants. Les curses són conegudes com a Grans Premis (GP). Els conductors puntuen en funció de la seva posició en cada carrera, i el conductor que acumula la quantitat més gran de punts al final de temporada és coronat com a Campió del Món d'aquell any. S'han disputat 1057 curses del campionat del món des del seu primer esdeveniment, el Gran Premi de Gran Bretanya de 1950, fins a final de la temporada 2021.Michael Schumacher i Lewis Hamilton són els pilots que han aconseguit més campionats del món, amb un total de set ocasions. A més també es reparteixen els rècords, Schumacher té el rècord voltes ràpides en cursa (77). Els rècords de pole positions (103), de victòries (103), i podis (182) estan en mans de Lewis Hamilton. Fernando Alonso és el pilot que ha disputat més Grans Premis amb un total de 356, i també té el rècord de vegades que ha pres la sortida d'un Gran Premi amb 356. Un total de 28 Pilots de Fórmula 1 morts en accident disputant alguna prova del campionat de F1. El debut més recent d'un pilot a la Fórmula 1 és el deOscar Piastri i Logan Sargeant  que van debutar al GP de Bahrain del 2023.El que segueix és una llista (actualitzada a la fi de la temporada  2022 ) dels més de 800 pilots que han pres part d'alguna de les curses disputades fins ara dins del campionat del món de Fórmula 1.","url":"https://ca.wikipedia.org/wiki/Llista_de_pilots_de_F%C3%B3rmula_1","thumbnail_url":"https://upload.wikimedia.org/wikipedia/commons/thumb/3/33/Michael_Schumacher-I%27m_the_man_%28cropped%29.jpg/150px-Michael_Schumacher-I%27m_the_man_%28cropped%29.jpg"},{"id":"105589","type":"featured","language_code":"ca","title":"Immunologia","summary":"La immunologia és l'estudi de les bases biològiques i bioquímiques dels mecanismes de defensa del cos contra patògens, com ara bacteris, virus i fongs, o altres substàncies alienes, com ara toxines i verins. És una subdisciplina de les ciències de la salut. La immunologia també estudia els desajustaments i les disfuncions d'aquests mecanismes de defensa. L'objecte d'estudi de la immunologia és el sistema immunitari, un sistema de processos cel·lulars i moleculars que s'encarreguen de reconèixer i eliminar els patògens i les substàncies alienes. En conjunt, aquests processos formen la resposta immunitària. A causa del paper central que juga el sistema immunitari humà en una gran varietat de malalties, la immunologia té una gran importància en medicina a l'hora de comprendre, prevenir, diagnosticar i tractar les malalties.\nExisteixen diverses branques de la immunologia. La immunoquímica estudia l'estructura dels antígens, els anticossos i les bases químiques de les reaccions immunitàries. La immunogenètica estudia l'aspecte genètic de les reaccions immunitàries, com per exemple els mecanismes de producció d'anticossos, de receptors dels limfòcits T i de complexos antigènics. La immunopatologia i la immunologia clínica estudien les disfuncions del sistema immunitari, com per exemple les al·lèrgies, la formació de tumors i les malalties autoimmunitàries.","url":"https://ca.wikipedia.org/wiki/Immunologia","thumbnail_url":"https://upload.wikimedia.org/wikipedia/commons/thumb/d/df/IgG_molecular_surface.jpg/150px-IgG_molecular_surface.jpg"},{"id":"10561","type":"featured","language_code":"ca","title":"Àcid desoxiribonucleic","summary":"L'àcid desoxiribonucleic (ADN, conegut igualment per la sigla anglesa DNA) és una molècula composta de dues cadenes de polinucleòtids enrotllades al llarg d'un eix comú que formen una doble hèlix amb les instruccions genètiques per al desenvolupament, el funcionament, el creixement i la reproducció de tots els organismes coneguts i molts virus. L'ADN i l'àcid ribonucleic (ARN) són àcids nucleics, que constitueixen els quatre tipus de macromolècules essencials per a la vida juntament amb els lípids, les proteïnes i els glúcids.\nLes cadenes d'ADN són polinucleòtids, és a dir, es componen de monòmers més petits que es coneixen com a «nucleòtids».\nSovint es compara l'ADN a un conjunt de plantilles, una recepta, o un codi, car conté les instruccions requerides per produir altres components de les cèl·lules, com ara proteïnes i molècules d'àcid ribonucleic (ARN). Els segments d'ADN que porten aquesta informació genètica reben el nom de «gen», però altres seqüències d'ADN tenen una funció estructural o ajuden a regular l'ús d'aquesta informació genètica.\nDes d'un punt de vista químic, l'ADN es compon de dos llargs polímers d'unitats simples anomenades nucleòtids, amb un esquelet compost de sucres i grups fosfats units per enllaços èster. Aquestes dues cadenes s'estenen en direccions oposades l'una de l'altra, i per tant són antiparal·leles. Cada sucre està unit a una d'entre quatre tipus de molècules anomenades bases: adenina (A), timina (T), citosina (C) i guanina (G). La seqüència d'aquestes quatre bases al llarg de la cadena en codifica les dades. La informació és interpretada utilitzant el codi genètic, que especifica la seqüència dels aminoàcids en les proteïnes. El codi és llegit per mitjà de la còpia de segments d'ADN en l'ARN, un àcid nucleic relacionat, en un procés anomenat «transcripció».\nDins de les cèl·lules, l'ADN s'organitza en estructures anomenades cromosomes. Aquests cromosomes són duplicats abans que les cèl·lules es divideixin, en un procés anomenat replicació de l'ADN. Els organismes eucariotes (animals, plantes, fongs i protists) emmagatzemen l'ADN dins del nucli cel·lular, mentre que en els procariotes (eubacteris i arqueobacteris), es troba dins del citoplasma de la cèl·lula. Dins dels cromosomes, proteïnes cromatines com ara les histones compacten i organitzen l'ADN. Aquestes estructures compactes guien la interacció entre l'ADN i altres proteïnes, ajudant a controlar quines parts de l'ADN són transcrites.","url":"https://ca.wikipedia.org/wiki/%C3%80cid_desoxiribonucleic","thumbnail_url":"https://upload.wikimedia.org/wikipedia/commons/thumb/f/f0/Hybridogenesis_in_water_frogs_gametes.svg/150px-Hybridogenesis_in_water_frogs_gametes.svg.png"},{"id":"105635","type":"featured","language_code":"ca","title":"Edgar Degas","summary":"Edgar Degas (París, 19 de juliol de 1834 - 27 de setembre de 1917) fou un mestre francès que destacà com a pintor, gravador, escultor i fotògraf. És conegut per la seva visió particular sobre el món del ballet, en què capturà escenes subtils i belles, reconegut per les seves obres en pastel i considerat un dels fundadors de l'impressionisme. Fou molt aficionat a la fotografia.\nLa majoria de les obres consagrades d'Edgar Degas, en un intent de classificació dins la història de l'art, el vinculen al moviment de l'impressionisme, format a França en l'últim terç del segle xix en reacció a la pintura acadèmica de l'època. Els artistes que en varen formar part, com Claude Monet, Paul Cézanne, August Renoir, Alfred Sisley, Mary Cassatt, Berthe Morisot o Camille Pissarro, cansats de ser regularment refusats als salons oficials, s'havien constituït en societat anònima per poder exposar les seves obres al públic.\nSovint s'associa l'art impressionista amb els efectes de la llum a l'aire lliure. Aquestes característiques no són íntegrament aplicables a Degas: tot i ser un dels principals animadors de les exposicions impressionistes, no trobava el seu lloc en el moviment més que per la llibertat de pintar predicada pel grup. De la pintura a l'aire lliure prefereix, i de lluny, «allò que no es veu més que en la memòria». En una ocasió va comentar a Pissarro: «Et cal una vida natural; per a mi una vida artificial.»\nSi bé Degas formava oficialment part dels impressionistes, no compartia amb ells els seus trets més coneguts. La seva situació excepcional no escapa a les crítiques del moment, sovint desestabilitzades pel seu avantguardisme. Algunes de les seves imatges han sembrat la controvèrsia, i encara avui l'obra de Degas és objecte de nombrosos debats entre els historiadors de l'art.\nLes despulles d'Edgar Degas reposen al cementiri de Montmartre a París, a la tomba familiar.","url":"https://ca.wikipedia.org/wiki/Edgar_Degas","thumbnail_url":"https://upload.wikimedia.org/wikipedia/commons/thumb/4/41/Edgar_Germain_Hilaire_Degas_061.jpg/150px-Edgar_Germain_Hilaire_Degas_061.jpg"},{"id":"105638","type":"featured","language_code":"ca","title":"Imperi Sassànida","summary":"L'Imperi Sassànida és el període de govern del segon Imperi Persa (226 - 651) per part de la dinastia sassànida (quarta dinastia iraniana). La dinastia fou fundada per Ardaixir I després de treure del tron l'últim rei arsàcida de l'Imperi Part, Artaban V de Pàrtia, i s'acabà quan l'últim Rei dels reis (xahanxà) sassànida Yezdegerd III (632 - 651) perdé una llarga guerra de 14 anys contra el primer dels califats islàmics (el califat omeia) durant l'expansió de l'islam. El territori de l'Imperi Persa sassànida comprenia els actuals estats de l'Iran, l'Iraq, Armènia, Afganistan, parts de l'est de Turquia i Síria, del Pakistan, el Caucas, Àsia Central i Aràbia. Durant el govern de Cosroes II (590 - 628), s'annexaren a l'imperi durant les guerres romano-sassànides els territoris que correspondrien als actuals Egipte, Jordània, Palestina i el Líban, i fins i tot establí un protectorat sobre territoris actualment corresponents a Oman i al Iemen, assolint així la màxima expansió de l'imperi. Els sassànides anomenaven al seu imperi Iranxahr (ايرانشهر Iranśæhr) o Domini dels iranians.El període sassànida (que comprèn tot el període final de l'antiguitat clàssica) es considera un dels períodes històrics més importants i influents de la història de l'Iran. En molts aspectes, arribà als èxits més importants de la cultura persa, i fou l'últim gran imperi iranià abans de la conquesta musulmana de Pèrsia i de la consegüent conversió a l'islam com a religió de tot el territori. L'Imperi Sassànida tingué una important influència sobre l'Imperi Romà. Aquesta influència cultural s'estengué més enllà dels territoris fronterers d'ambdós imperis, arribant fins a l'Europa occidental, Àfrica, Xina i l'Índia, i tingué un paper fonamental en la formació de l'art medieval europeu i asiàtic, ja que influïa en els dos continents. Aquesta influència arribà també fins al llavors recent món islàmic. La societat aristocràtica i exclusiva de la dinastia sassànida transformà la conquesta islàmica de l'Iran en un «renaixement» persa. La cultura islàmica adoptà, en molts aspectes (arquitectura, escriptura, etc.) característiques dels perses sassànides.","url":"https://ca.wikipedia.org/wiki/Imperi_Sass%C3%A0nida","thumbnail_url":"https://upload.wikimedia.org/wikipedia/commons/thumb/5/58/Sassanid_empire_map.png/150px-Sassanid_empire_map.png"},{"id":"105859","type":"featured","language_code":"ca","title":"Reacció en cadena de la polimerasa","summary":"La reacció en cadena de la polimerasa (coneguda com a PCR, les sigles angleses de polymerase chain reaction) és una tècnica de biologia molecular l'objectiu de la qual és obtenir un gran nombre de còpies d'un fragment d'ADN específic a partir d'una quantitat mínima. Avui en dia, la tecnologia és capaç de fer-ho a partir d'una sola còpia. El procés fou descobert el 1983 per Kary Banks Mullis, guardonat amb el Premi Nobel de Química.\nAquesta tècnica serveix per amplificar un fragment d'ADN. La seva utilitat rau en el fet que després de l'amplificació resulta molt més fàcil identificar amb una gran precisió els virus o organismes que causen les malalties. També serveix per identificar cadàvers i per la investigació científica sobre l'ADN amplificat. Aquests usos derivats de l'amplificació l'han convertit en una tècnica molt estesa, amb el consegüent abaratiment de l'equip necessari per dur-la a terme.\nEn el camp d'aplicacions de la tècnica PCR es poden citar: clonació d'ADN aplicada a la seqüenciació d'ADN, clonació i manipulació de gens, mutagènesi gènica; construcció de basats en l'ADN  filogènies o anàlisi funcional de gens;  diagnòstic i  seguiment de malalties hereditàries; amplificació de mostres escasses d'ADN;  anàlisi d'empremtes genètiques per al perfilatge d'ADN (per exemple, en ciències forenses i proves de parentalitat); i detecció de patògens en proves d'àcid nucleic per al diagnòstic de malalties infeccioses.","url":"https://ca.wikipedia.org/wiki/Reacci%C3%B3_en_cadena_de_la_polimerasa","thumbnail_url":"https://upload.wikimedia.org/wikipedia/commons/thumb/4/43/Unspecific_pcr.jpg/150px-Unspecific_pcr.jpg"},{"id":"1063937","type":"featured","language_code":"ca","title":"Hugo Claus","summary":"Hugo Claus   (Bruges, 5 d'abril de 1929 - Anvers, 19 de març de 2008) va ser un artista belga polifacètic que va fer d'escriptor, poeta, dramaturg, pintor i director de cinema.La seva obra es caracteritza per una gran diversitat de temes i estils: del més tràgic al burlesc, de la banalitat quotidiana i l'obscè a l'amor excels, de l'universal al local. Alguns dels seus temes preferits són l'amor de la mare, l'odi envers el pare absent, la sexualitat, la culpabilitat induïda pel catolicisme, l'autoritarisme i la hipocresia del clergat, la relació ambigua de molts flamencs que van simpatitzar amb l'ocupant alemany durant la Segona Guerra Mundial i l'estretor de mires de la petita burgesia a Flandes durant la postguerra. Claus mai no va tenir por de lluitar contra qualsevol tabú. Barreja elements autobiogràfics amb temes universals. Sovint, la mateixa obra permet diferents lectures, des de la lectura aparentment recreativa fins a la novel·la profunda d'un bon observador de l'humà i de la societat.Les seves obres de teatre es caracteritzen per un realisme i un enfocament tragicòmic. També va escriure tres llibrets i va ser un traductor-adaptador prolífic tant de teatre clàssic com d'obres d'autors francesos, anglesos, italians, alemanys i castellans contemporanis.\nSense comptar les traduccions, va escriure més de 295 títols. Va sonar moltes vegades com a guanyador del Premi Nobel, però mai no el va arribar a aconseguir.","url":"https://ca.wikipedia.org/wiki/Hugo_Claus","thumbnail_url":"https://upload.wikimedia.org/wikipedia/commons/thumb/3/36/Hugo_Claus.jpg/150px-Hugo_Claus.jpg"},{"id":"1064349","type":"featured","language_code":"ca","title":"Llibre de Kells","summary":"El Llibre de Kells (Book of Kells en anglès; Leabhar Cheanannais en irlandès), també conegut com a Gran Evangeliari de sant Columba, és un manuscrit il·lustrat amb motius ornamentals, realitzat per monjos cèltics cap a l'any 800 a Kells, un poble d'Irlanda. És considerat com la peça principal del cristianisme cèltic i de l'art irlandès-saxó; constitueix, malgrat estar inconclús, un dels més sumptuosos manuscrits il·luminats que han sobreviscut de l'edat mitjana. A causa de la seva gran bellesa i de l'excel·lent tècnica del seu acabat, aquest manuscrit és considerat per molts especialistes com un dels més importants vestigis de l'art religiós medieval. Escrit en llatí, el Llibre de Kells conté els quatre Evangelis del Nou Testament, a més de notes preliminars i explicatives, i nombroses il·lustracions i miniatures acolorides. El manuscrit està exposat permanentment a la Biblioteca del Trinity College de Dublín, sota la referència MS 58. Dels quatre volums, dos es troben exposats dins una vitrina tancada amb atmosfera i il·luminació controlada, dins la qual una màquina assegura el desplaçament a la següent pàgina. Un dels llibres mostra una pàgina de text i un altre una pàgina il·lustrada, amb el que s'aconsegueix que totes les parts rebin una correcta ventilació. L'exposició rep més de 500.000 visitants anuals.El Llibre de Kells va ser presentat per Irlanda a la UNESCO l'any 2010 per a la seva inclusió al Registre Memòria del Món i va ser aprovat l'any 2011.","url":"https://ca.wikipedia.org/wiki/Llibre_de_Kells","thumbnail_url":"https://upload.wikimedia.org/wikipedia/commons/thumb/8/8e/KellsFol292rIncipJohn.jpg/150px-KellsFol292rIncipJohn.jpg"},{"id":"1065368","type":"featured","language_code":"ca","title":"Benito Arias Montano","summary":"Benito Arias Montano (Fregenal de la Sierra, 1527 - Sevilla, 6 de juliol de 1598) fou un religiós i humanista espanyol, eminent poliglot, teòleg, bibliòleg i poeta en llatí.\nInfluït per la reforma protestant i la consegüent contrarreforma i amb bona relació amb la monarquia hispànica, participa en el Concili de Trento i viu l'ambient cultural des de Roma i Flandes, on inicia correspondència i amistat amb els principals humanistes de l'època. Humanista cristià, el seu pensament harmonitza raó i fe, es plasma en la producció intel·lectual, i es basa en els seus coneixements del món grecoromà i en el domini de les llengües clàssiques i bíbliques.\nÉs conegut sobretot per haver estat l'editor científic de la Bíblia Poliglota d'Anvers, on supervisa la seva edició, tradueix algunes parts i és l'autor de l'apparatus crític. I per haver estat el primer bibliotecari de la Biblioteca Reial del monestir de l'Escorial, on dirigeix la seva instal·lació, programa les adquisicions i efectua l'ordenació del fons bibliogràfic. El seu treball intel·lectual se centra en els comentaris bíblics i en la doctrina cristiana, utilitzant moltes vegades la poesia com a complement de la seva obra científica.","url":"https://ca.wikipedia.org/wiki/Benito_Arias_Montano","thumbnail_url":"https://upload.wikimedia.org/wikipedia/commons/thumb/0/0f/Portret_van_Benedictus_Arias_Montanus%2C_Peter_Paul_Rubens%2C_schilderij%2C_Museum_Plantin-Moretus_%28Antwerpen%29_-_MPM_V_IV_056.jpg/150px-Portret_van_Benedictus_Arias_Montanus%2C_Peter_Paul_Rubens%2C_schilderij%2C_Museum_Plantin-Moretus_%28Antwerpen%29_-_MPM_V_IV_056.jpg"},{"id":"1065626","type":"featured","language_code":"ca","title":"Retaule de Sant Miquel de Cruïlles","summary":"El Retaule de Sant Miquel de Cruïlles és una obra gòtica del pintor Lluís Borrassà, nascut a Girona a l'entorn de l'any 1360, i mort a Barcelona el 1424. Procedent de l'església parroquial de Sant Miquel de Cruïlles, constitueix una de les peces més remarcables del gòtic català. Actualment s'exposa al Saló del Tron del Museu d'Art de Girona junt amb altres peces retaulístiques destacables de l'època com el Retaule de Sant Pere de Púbol de Bernat Martorell. El 12 de novembre de 1416 es va signar el contracte entre Sanxa, vídua de Jaspert de Campllonc, i Lluís Borrassà, per l'execució d'aquest retaule.","url":"https://ca.wikipedia.org/wiki/Retaule_de_Sant_Miquel_de_Cru%C3%AFlles","thumbnail_url":"https://upload.wikimedia.org/wikipedia/commons/thumb/8/82/Borrassa_RetauleSantMiquel_Girona.jpg/150px-Borrassa_RetauleSantMiquel_Girona.jpg"},{"id":"1068132","type":"featured","language_code":"ca","title":"Expedició 1","summary":"L'Expedició 1 o Expedició U va ser la primera estada de llarga durada en l'Estació Espacial Internacional. La tripulació, formada per tres persones, va romandre a bord de l'estació durant 136 dies entre novembre de 2000 i març de 2001. Des de llavors, la presència humana en l'estació ha estat ininterrompuda i es manté fins ara. L'Expedició 2, que també va comptar amb tres integrants, la va seguir de forma immediata.\nL'inici de l'expedició es va produir quan la tripulació es va acoblar a l'estació el 2 de novembre de 2000 a bord de la nau espacial russa Soiuz TM-31, que havia partit dos dies abans. Durant la missió, la tripulació de l'Expedició 1 va activar diversos sistemes en l'estació, va descarregar els equips que s'havien enviat i va allotjar a tres tripulacions de transbordadors STS i dos vehicles russos Progress d'abastiment no tripulats. Els astronautes van estar molt ocupats durant la missió, que es va declarar un èxit.Els tres transbordadors visitants van portar equips, subministraments i components clau a l'estació espacial. El primer d'ells, STS-97, es va acoblar a principis de desembre de 2000 i va portar el primer parell de grans panells fotovoltaics fets als Estats Units, la qual cosa va incrementar cinc vegades la capacitat de potència de les seves cel·les. El segon transbordador visitant va ser la nau STS-98, que es va acoblar a mitjan febrer del 2001 i va enviar el mòdul de recerca Destiny d'1,4 mil milions de dòlars, que va augmentar la massa de l'estació pel que fa a la de la Mir per primera vegada. El tercer transbordador, anomenat STS-102, va arribar a mitjan març del 2001 i el seu propòsit principal va ser rellevar la tripulació de l'Expedició 1 i reemplaçar-la per la de l'Expedició 2. L'expedició va finalitzar quan el transbordador espacial Discovery es va separar de l'estació el 18 de març de 2001.\nLa tripulació de l'expedició estava formada per un comandant nord-americà i dos tripulants russos. El comandant William Shepherd havia estat a l'espai tres vegades abans en missions de transbordadors d'una setmana de durada com a màxim. Els russos Iuri Guidzenko i Serguei Krikaliov tenien experiència en vols espacials de llarga durada en la Mir; Krikaliov va estar prop d'un any complet a l'espai.","url":"https://ca.wikipedia.org/wiki/Expedici%C3%B3_1","thumbnail_url":"https://upload.wikimedia.org/wikipedia/commons/thumb/b/b4/S97e5009.jpg/150px-S97e5009.jpg"},{"id":"106932","type":"featured","language_code":"ca","title":"Rosegadors","summary":"Els rosegadors (Rodentia) són un ordre de mamífers que es caracteritzen per tenir un únic parell de dents incisives de creixement continu a cada mandíbula. Representen un 40% de totes les espècies de mamífers i són originaris de totes les masses terrestres del món tret de Nova Zelanda, l'Antàrtida i algunes illes oceàniques, tot i que l'activitat humana els ha acabat introduint a la majoria d'aquests altres indrets.\nMolt pocs rosegadors s'han estès com a espècies hemeròfiles o animals de companyia, però són els que donen la imatge del grup en general. D'altra banda, nombroses espècies han estat molt poc investigades i tenen una difusió molt reduïda.","url":"https://ca.wikipedia.org/wiki/Rosegadors","thumbnail_url":"https://upload.wikimedia.org/wikipedia/commons/thumb/b/bd/Apodemus_sylvaticus_bosmuis.jpg/150px-Apodemus_sylvaticus_bosmuis.jpg"},{"id":"1072775","type":"featured","language_code":"ca","title":"Christophe Plantin","summary":"Christophe Plantin, també conegut com a Christoffel Plantijn (nl), Cristóbal Plantino (es) i Christophorus Plantinus (la) (Saint-Avertin, ca. 1520 — Anvers, 1 de juliol de 1589), fou el principal impressor i editor europeu de la segona meitat del segle xvi, i iniciador de l'Officina Plantiniana o Compàs d'Or, empresa familiar que es va mantenir fins al segle xix.\nGenial empresari, Plantin fou producte de la situació política amb la qual sempre es mantingué escèptic. En tot moment s'adaptà a les circumstàncies, al mateix temps patint-ne les conseqüències i aprofitant-se'n. Des del punt de vista tècnic i estètic fou el màxim representant del renaixement flamenc en l'Art de la impremta, cim dels corrents alemany i francès en tipografia, en el gravat il·lustratiu i en l'acabament artístic del llibre.Plantin, des dels seus inicis humils, expandeix el seu negoci per Europa: instal·la una filial a París el 1567; Franciscus Raphelengius, el seu gendre, continua la impremta que Plantin instal·la el 1583 a Leiden; manté un agent a Espanya; i posteriorment crea una filial a Salamanca. També manté intenses relacions comercials amb llibreters d'Holanda, Flandes, Brabant, Anglaterra, Escòcia, França, Alemanya, Suïssa, Itàlia, Portugal i Espanya.Home del seu temps, i relacionat amb nombrosos intel·lectuals i erudits, Plantin escriu uns quants poemes en francès de gran qualitat, entre els quals destaca el sonet Le Bonheur de ce Monde; i prologa algunes de les seves edicions amb dedicatòries a personatges eminents, poemes en llatí amb un estil correcte però massa formal.","url":"https://ca.wikipedia.org/wiki/Christophe_Plantin","thumbnail_url":"https://upload.wikimedia.org/wikipedia/commons/thumb/b/b7/Peter_Paul_Rubens_-_Christoffel_Plantin_-_WGA20356.jpg/150px-Peter_Paul_Rubens_-_Christoffel_Plantin_-_WGA20356.jpg"},{"id":"1076882","type":"featured","language_code":"ca","title":"Stuart Milner-Barry","summary":"Sir (Philip) Stuart Milner-Barry KCVO, CB, OBE (20 de setembre de 1906 - 25 de març de 1995) va ser un jugador i escriptor d'escacs i funcionari públic britànic, que també va fer de criptoanalista durant la Segona Guerra Mundial. Va treballar a Bletchley Park i va ser director del «Hut 6», una secció responsable de desencriptar missatges que havien estat xifrats amb la màquina Enigma alemanya. Fou un dels quatre principals descodificadors de Bletchley que signaren una influent carta mitjançant la qual feren una reeixida petició directa de més recursos a l'aleshores Primer Ministre britànic Winston Churchill. Després de la guerra va treballar al Tresor de Sa Majestat i posteriorment com a administrador del sistema d'honors britànic. En escacs, va representar Anglaterra en torneigs internacionals i va donar nom a diverses variants d'obertura.","url":"https://ca.wikipedia.org/wiki/Stuart_Milner-Barry","thumbnail_url":null},{"id":"1078207","type":"featured","language_code":"ca","title":"La Transfiguració","summary":"L'escena de la Transfiguració de Jesús tractada en l'art té diverses interpretacions:\n\nLa Transfiguració, de fra Angelico (1440) al Convento di San Marco, FlorènciaRetaule de la Transfiguració, de Bernat Martorell (1445/1452) a la Catedral de BarcelonaRetaule de la Transfiguració, de Jaume Huguet (1445/1452) a la Catedral de TortosaLa Transfiguració, de Rafael Sanzio (1517-1520) als Museus VaticansLa Transfiguració, de Giovanni Bellini (1480-1485) al Museu de Capodimonte, Nàpols","url":"https://ca.wikipedia.org/wiki/La_Transfiguraci%C3%B3","thumbnail_url":null},{"id":"108174","type":"featured","language_code":"ca","title":"Steven Spielberg","summary":"Steven Spielberg    (Cincinnati, 18 de desembre de 1946) és un director, guionista i productor de cinema, dissenyador de videojocs i empresari de l'entreteniment estatunidenc que ha rebut l'Orde de l'Imperi Britànic. És el primer director nominat a l'òscar a millor director en sis dècades diferents, i ha produit onze pel·lícules que han estat nominades al millor pel·lícula.La revista Forbes situava en 2023 el patrimoni net de Spielberg en 4.000 milions de dòlars per 3.100 milions en 2007. El 2006, la revista Premiere va situar-lo com la figura més potent i influent de la indústria del cinema. El Time el va classificar com una de les cent persones més importants del segle. A finals del segle XX la revista Life el va nomenar la persona més influent de la seva generació.\nEn una carrera d'unes quatre dècades, les pel·lícules de Spielberg han tocat tota mena de temes i gèneres. Les primeres pel·lícules de ciència-ficció i aventures, de vegades molt dirigides al públic infantil, es van considerar com un arquetip de les superproduccions de Hollywood. Els anys següents les seves pel·lícules van començar a enfocar temes com l'Holocaust, l'esclavatge, la guerra i el terrorisme.\n\nSpielberg va guanyar l'Oscar al millor director el 1993 per La llista de Schindler i el 1998 per Salvem el soldat Ryan. Tres pel·lícules de Spielberg, Tauró (1975), ET, l'extraterrestre (1982), i Parc Juràssic (1993), van batre rècords de taquilla, convertint-se en la pel·lícula amb més recaptació fins al moment. Fins ara, la recaptació total de totes les pel·lícules dirigides per Spielberg és de més de 8.500 milions de dòlars a tot el món.\nFundador de la societat de producció Amblin Entertainment i cofundador dels estudis DreamWorks SKG, també ha creat la Shoah Foundation Institute for Visual History and Education, amb l'objectiu de recollir els testimonis de tots els supervivents de l'holocaust.","url":"https://ca.wikipedia.org/wiki/Steven_Spielberg","thumbnail_url":"https://upload.wikimedia.org/wikipedia/commons/thumb/f/f1/Ready_Player_One_Japan_Premiere_Red_Carpet_Steven_Spielberg_%2826737406887%29_%28cropped%29.jpg/150px-Ready_Player_One_Japan_Premiere_Red_Carpet_Steven_Spielberg_%2826737406887%29_%28cropped%29.jpg"},{"id":"1082224","type":"featured","language_code":"ca","title":"Retaulet amb la Mare de Déu i sants","summary":"El Retaulet amb la Mare de Déu i sants és una obra gòtica de 1470 atribuïda al pintor Jaume Huguet.\nÉs un retaule de devoció personal dedicat a la Mare de Déu. Una sedes sapientiae ocupa la imatge central amb un posat que recorda molt la Mare de Déu del Retaule de l'Epifania, especialment el pentinat i l'expressió infantil del rostre de la Verge tan típicament huguetiana. La imatge central està rodejada per dues escenes del cicle de la Passió de Crist i sis imatges de sants.","url":"https://ca.wikipedia.org/wiki/Retaulet_amb_la_Mare_de_D%C3%A9u_i_sants","thumbnail_url":"https://upload.wikimedia.org/wikipedia/commons/thumb/2/23/Jaume_Huguet-_Retaulet_amb_la_Mare_de_D%C3%A9u_i_Sants.JPG/150px-Jaume_Huguet-_Retaulet_amb_la_Mare_de_D%C3%A9u_i_Sants.JPG"},{"id":"1082580","type":"featured","language_code":"ca","title":"Llista de mètodes de camuflatge","summary":"El camuflatge és l'ocultació d'animals o objectes d'interès militar mitjançant qualsevol combinació de mètodes que els permeti passar desapercebuts. Això inclou l'ús de coloració disruptiva de contrast elevat com la que es fa servir en uniformes militars, però qualsevol mètode que retardi el reconeixement es pot utilitzar com a camuflatge. El camuflatge també involucra l'engany, ja sigui assemblant-se amb el fons o bé assemblant-se amb alguna altra cosa que pot fins i tot ser visible a simple vista pels observadors.A la taula a continuació es comparen diferents mètodes de camuflatge utilitzats per animals terrestres, aeris i aquàtics, així com mètodes utilitzats en l'àmbit militar. Molts dels mètodes de camuflatge: per exemple, l'antílop jeroglífic es contraombreja en tot el seu cos i, al mateix temps, fa ús de la coloració disruptiva amb petites taques pàl·lides. Fins que es descobrí el contraombreig en la dècada del 1890, la coloració protectora es considerava que era principalment una manera de combinar colors però, encara que això és important, existeixen d'altres mètodes que proveeixen un camuflatge efectiu.Quan una entrada està marcada com a Dominant significa que aquest mètode és utilitzat àmpliament en aquest medi, en la majoria de casos. Per exemple, el contraombreig és molt comú entre els animals terrestres, però no pas en l'àmbit del camuflatge militar. Els mètodes de camuflatge dominants al medi terrestre són el contraombreig i la coloració disruptiva, que s'ajuden d'altres mètodes d'ús menys freqüent. Els mètodes de camuflatge en mar obert són la transparència, la reflexió i la contrail·luminació. La transparència i la reflectivitat són dominants en els 100 m superiors de l'oceà. La majoria d'animals de l'oceà obert utilitzen un o més d'aquests mètodes. El camuflatge militar es basa de manera predominant en patrons disruptius, encara que s'han utilitzat altres mètodes.\nEl 1890, el zoòleg anglès Edward Bagnall Poulton categoritzà els colors animals segons els seus usos, els quals cobreixen tant el camuflatge com el mimetisme. Les categories de Poulton foren continuades per Hugh Cott el 1940. A la taula es llisten les categories de Poulton rellevants. Quan la definició de Poulton cobreix un mètode però no l'anomena explícitament, la categoria es troba anomenada entre parèntesis.","url":"https://ca.wikipedia.org/wiki/Llista_de_m%C3%A8todes_de_camuflatge","thumbnail_url":"https://upload.wikimedia.org/wikipedia/commons/thumb/0/01/Antennarius_striatus2.JPG/150px-Antennarius_striatus2.JPG"},{"id":"1084206","type":"featured","language_code":"ca","title":"Ratpenat de doble serrell","summary":"El ratpenat de doble serrell (Myotis escalerai) és un ratpenat europeu del gènere Myotis que viu a Espanya (incloent-hi les Illes Balears), Portugal i el sud de França. L'espècie fou descrita per primera vegada el 1904 com a subespècie del ratpenat de Natterer (M. nattereri), però estudis moleculars publicats el 2006 demostraren que es tractava d'una espècie diferent. El parent més proper del ratpenat de doble serrell és una espècie encara no descrita del Marroc. A diferència del ratpenat de Natterer, que viu en petits grups als forats dels arbres, M. escalerai forma grans colònies en coves. Les femelles comencen a reunir-se en colònies de maternitat  cap a la fi de la primavera i pareixen durant l'estiu. El ratpenat de doble serrell passa l'hivern en colònies d'hibernació, normalment a dins de coves o soterranis.\nEs tracta d'un ratpenat de mida mitjana i majoritàriament grisenc, però amb la regió ventral més clara. Té el musell puntat, la cara rosa i les orelles llargues. Les seves ales grans en fan un volador àgil. Té una envergadura d'entre 245 i 300 mm i pesa entre 5 i 9,5 g. Tot i que s'assembla molt al ratpenat de Natterer, se'n diferencia per alguns trets de la membrana caudal. El ratpenat de doble serrell és considerat una espècie «vulnerable» o amb «dades insuficients» a diverses parts de la seva distribució.","url":"https://ca.wikipedia.org/wiki/Ratpenat_de_doble_serrell","thumbnail_url":"https://upload.wikimedia.org/wikipedia/commons/thumb/4/46/Mapa_Myotis_escalerai.png/150px-Mapa_Myotis_escalerai.png"},{"id":"1086324","type":"featured","language_code":"ca","title":"Forma canònica de Jordan","summary":"La forma canònica de Jordan o forma normal de Jordan és un terme matemàtic utilitzat en àlgebra lineal. Deu el seu nom al matemàtic francès Camille Jordan, que la va descobrir el 1871 per a solucionar sistemes d'equacions diferencials complexes per a matrius complexes. En concret, és la representació d'un endomorfisme amb una matriu de Jordan, que és una forma especial de matriu triangular superior, en certa base.\nEl problema de trobar la forma canònica de Jordan d'un endomorfisme consisteix a trobar quina és la matriu de Jordan que el representa i quina és la base en què l'endomorfisme pren aquesta forma.L'aspecte d'una matriu (o d'un endomorfisme, o d'un operador lineal) en forma canònica de Jordan és el d'una matriu amb gairebé totes les entrades nul·les, llevat de la diagonal principal i dels elements immediatament per sobre (o per sota) d'aquesta diagonal, que són 1 o 0.\nEn un espai vectorial complex de dimensió finita, qualsevol endomorfisme té una forma canònica de Jordan. En canvi, en un espai vectorial real, no tots els endomorfismes tenen una forma canònica de Jordan real.","url":"https://ca.wikipedia.org/wiki/Forma_can%C3%B2nica_de_Jordan","thumbnail_url":"https://upload.wikimedia.org/wikipedia/commons/thumb/4/4f/Jordan_blocks.svg/150px-Jordan_blocks.svg.png"},{"id":"1086701","type":"featured","language_code":"ca","title":"Escola del Bullenhuser Damm","summary":"L'escola del Bullenhuser Damm (en català es pot traduir com «escola del dic de Bullenhuus») fou una escola inaugurada el 1910, situada al barri de Rothenburgsort de la ciutat d'Hamburg (Alemanya). Entre els anys 1944 i 1945, l'edifici es transformà en una extensió del camp de concentració de Neuengamme, i el 21 d'abril del 1945 s'hi cometé un dels crims més atroços del nazisme: a penes dues setmanes abans la capitulació de l'Alemanya nazi, en un crim de la fase final, l'unterscharführer Johann Frahm (1901 – 1946) i el metge de la Schutzstaffel Alfred Trzebinski (1902–1946), sota el comandament de l'obersturmführer Arnold Strippel, hi assassinaren vint nens i nenes jueus de cinc a dotze anys –tots víctimes d'experiments pseudocientífics del metge de l'SS Kurt Heissmeyer–, els seus quatre cuidadors i un mínim de vint-i-quatre presoners de guerra soviètics. Haurien seguit les ordres d'Oswald Pohl, obergruppenführer a Berlín, o, segons altres testimonis, del mateix Heinrich Himmler, d'assassinar i fer desaparèixer tots els testimonis dels crims de guerra davant l'apropament de les forces aliades. Segons altres fonts, fou el mateix Heissmeyer que des de Hohenlychen demanà al seu amic Pohl que donés l'ordre de liquidar el seu departament experimental.","url":"https://ca.wikipedia.org/wiki/Escola_del_Bullenhuser_Damm","thumbnail_url":"https://upload.wikimedia.org/wikipedia/commons/thumb/a/a0/Schule_Bullenhuser_Damm_in_Hamburg-Rothenburgsort_%281%29.jpg/150px-Schule_Bullenhuser_Damm_in_Hamburg-Rothenburgsort_%281%29.jpg"},{"id":"1087807","type":"featured","language_code":"ca","title":"Aston Martin DBS V12","summary":"L'Aston Martin DBS V12 és un superesportiu d'altes prestacions dissenyat i fabricat per Aston Martin. Des del moment en què aquest model es va presentar, va passar a ser la icona de la marca britànica i molts entesos del món del motor afirmen que encara segueix essent la imatge d'Aston Martin. Tot i ser oficialment presentat al Pebble Beach Concours d'Elegance de 2007, aquest model Aston ja s'havia donat a conèixer l'any 2006 a la pel·lícula Casino Royale. Quan va sortir a la venda el 2008, la versió cupè de canvi manual tenia un preu de 276.837 €, mentre que el model amb canvi automàtic costava 282.124 €. El cotxe es construïa a la fàbrica de Gaydon (Anglaterra) i el motor a la planta de Colònia (Alemanya). A més de la versió cupè, també es va crear la versió Volante (descapotable) que rondava els 295.000 €.","url":"https://ca.wikipedia.org/wiki/Aston_Martin_DBS_V12","thumbnail_url":"https://upload.wikimedia.org/wikipedia/commons/thumb/3/3c/Aston_Martin_DBS_2007.jpg/150px-Aston_Martin_DBS_2007.jpg"},{"id":"1088568","type":"featured","language_code":"ca","title":"Ratpenat trident vermell","summary":"El ratpenat trident vermell (Triaenops menamena) és un ratpenat del gènere Triaenops endèmic de Madagascar, on viu sobretot a les parts més seques de l'illa. Fou conegut com a T. rufus fins al 2009, quan es descobrí que s'havia aplicat aquest nom a l'espècie de manera incorrecta. T. rufus és un sinònim de T. persicus, una espècie de l'Orient Pròxim propera al ratpenat trident vermell. Fins aleshores, alguns investigadors havien classificat l'espècie malgaixa com a subespècie de T. persicus. L'hàbitat principal del ratpenat trident vermell són els boscos, però també ocupa altres zones. Sovint forma grans colònies i s'alimenta d'insectes, com ara papallones i arnes. El seu gran àmbit de distribució, la seva abundància i la seva tolerància de la degradació del seu medi fan que no se'l consideri una espècie amenaçada.\nEs tracta d'un ratpenat de mida mitjana, amb avantbraços de 50-56 mm en els mascles i 46-53 mm en les femelles. El color del seu pelatge pot variar del marró rogenc al gris, però en general és més fosc que en les espècies de Paratriaenops, un gènere proper que també es troba a Madagascar. El crani presenta una marcada protuberància al voltant del nas, mentre que la segona premolar superior se situa fora de la filera de les dents. La seva crida d'ecolocalització, que assoleix un pic de freqüència de 94,2 Hz de mitjana, facilita molt el reconeixement d'aquesta espècie.","url":"https://ca.wikipedia.org/wiki/Ratpenat_trident_vermell","thumbnail_url":"https://upload.wikimedia.org/wikipedia/commons/thumb/9/9a/Triaenops_menamena_skull.svg/150px-Triaenops_menamena_skull.svg.png"},{"id":"10887","type":"featured","language_code":"ca","title":"Mercè Rodoreda i Gurguí","summary":"Mercè Rodoreda i Gurguí    (Barcelona, 10 d'octubre de 1908 - Girona, 13 d'abril de 1983) fou una escriptora catalana, considerada l'escriptora de llengua catalana contemporània més influent, tal com ho testifiquen les referències d'altres autors a la seva obra i la repercussió internacional, amb traduccions a més de trenta llengües. Va rebre, entre altres guardons, el Premi d'Honor de les Lletres Catalanes de 1980.La seva producció comprèn tots els gèneres literaris; Rodoreda conreà tant la poesia com el teatre o el conte, tot i que destaca especialment en la novel·la. Pòstumament, se'n descobrí el vessant més pictòric, que sovint havia quedat en segon terme per la importància que Rodoreda donava a la pròpia escriptura:","url":"https://ca.wikipedia.org/wiki/Merc%C3%A8_Rodoreda_i_Gurgu%C3%AD","thumbnail_url":"https://upload.wikimedia.org/wikipedia/commons/thumb/3/30/Rodoreda.jpg/150px-Rodoreda.jpg"},{"id":"109005","type":"featured","language_code":"ca","title":"Diplodoc","summary":"Els diplodocs (Diplodocus) són un gènere de dinosaure sauròpode de la família dels diplodòcids, els fòssils dels quals foren descoberts per primer cop el 1877 per Samuel Wendell Williston. El nom genèric, encunyat per Othniel Charles Marsh el 1878, és un terme neollatí derivat dels mots grecs διπλόος diploos, 'doble' i δοκός dokos, 'biga'. El nom és en referència als xebrons de doble biga situats a la part inferior de la cua del dinosaure. Originalment, es pensava que aquests ossos eren únics a Diplodocus; tanmateix, més recentment se'ls ha descoberts en altres membres de la família dels diplodòcids i en sauròpodes no diplodòcids com ara Mamenchisaurus.\nVisqué en el que actualment és l'oest de Nord-amèrica a finals del període Juràssic. El diplodoc és un dels fòssils de dinosaure més comuns de la formació de Morrison superior, una seqüència de sediments marins soms i al·luvials dipositats fa entre 150 i 147 milions d'anys, en el que actualment s'anomena els estatges Kimmeridgià i Titonià. La formació de Morrison reflecteix un ambient i un temps dominats per dinosaures sauròpodes gegantins com ara el camarasaure, el barosaure, l'apatosaure o el braquiosaure.Diplodocus és un dels dinosaures més fàcils de reconèixer, amb la seva forma típica de dinosaure, els seus coll i cua llargs i les seves quatre potes robustes. Durant molts d'anys, fou el dinosaure més llarg conegut. La seva gran mida podria haver intimidat predadors com l'al·losaure o el ceratosaure; les seves restes han estat trobades als mateixos estrats, cosa que suggereix que convivien amb el diplodoc.","url":"https://ca.wikipedia.org/wiki/Diplodoc","thumbnail_url":"https://upload.wikimedia.org/wikipedia/commons/thumb/7/7c/Diplodocus_carnegiei.jpg/150px-Diplodocus_carnegiei.jpg"},{"id":"1090331","type":"featured","language_code":"ca","title":"Star Wars episodi VII: El despertar de la força","summary":"Star Wars episodi VII: El despertar de la força (títol original en anglès Star Wars Episode VII: The Force Awakens) és una pel·lícula estatunidenca de ciència-ficció dirigida i escrita per J.J. Abrams, que es va estrenar el 18 de desembre de 2015. És la setena pel·lícula de la saga Star Wars, tant en cronologia interna (transcorre trenta anys després dels esdeveniments d'El retorn del Jedi) com externa. És la primera pel·lícula de la tercera trilogia, i és també la primera pel·lícula de la saga en ser produïda després del retir de George Lucas, tot i treballar com a consultor.El repartiment principal de la pel·lícula està compost pels actors: Daisy Ridley, Adam Driver, John Boyega, Domhnall Gleeson, Oscar Isaac, Andy Serkis i Max von Sydow, amb Mark Hamill, Harrison Ford, Carrie Fisher, Anthony Daniels, Peter Mayhew i Kenny Baker reprenent els papers que ja havien interpretat en els episodis anteriors.Va ser anunciada el 30 d'octubre de 2012 després de la compra de Lucasfilm per part de Walt Disney Company. El rodatge s'ha realitzat en format 35mm en estudis i exteriors repartits entre el Regne Unit, Islàndia i Emirats Àrabs Units. Va començar a Abu Dhabi el 16 de maig de 2014 i va acabar al Regne Unit, en els estudis Pinewood el 3 de novembre del mateix any.El 13 de febrer de 2016 la pel·lícula va arribar a ingressar més de 2.000 milions de dòlars, es va convertir d'aquesta manera en la tercera pel·lícula més taquillera de la història després de Titanic i Avatar. Les seves seqüeles Episodi VIII o Episodi IX s'estrenaran el 2017 i el 2019 respectivament.","url":"https://ca.wikipedia.org/wiki/Star_Wars_episodi_VII:_El_despertar_de_la_for%C3%A7a","thumbnail_url":"https://upload.wikimedia.org/wikipedia/commons/thumb/4/49/Star_Wars_The_Force_Awakens.jpg/150px-Star_Wars_The_Force_Awakens.jpg"},{"id":"1092636","type":"featured","language_code":"ca","title":"Nit de lluna","summary":"Nit de lluna és una obra surrealista de Leandre Cristòfol i Peralba elaborada el 1935 durant la seva fase de treball marcadament avantguardista (1933-1939). Es troba al Museu d'Art Jaume Morera, tot i que el Museu Nacional d'Art de Catalunya en conserva una rèplica de cronologia posterior. L'obra mostra un ou de sargir i un fus de filar disposats sobre un escenari de fusta dins d'una caixa de fusta semicircular. Els objectes representen al·legòricament la mare de l'artista i són un homenatge als seus pares. El 1936 Leandre Cristòfol va exposar Nit de lluna a l'exposició logicofobista, organitzada pel grup ADLAN.","url":"https://ca.wikipedia.org/wiki/Nit_de_lluna","thumbnail_url":"https://upload.wikimedia.org/wikipedia/commons/thumb/9/91/Leandre_Crist%C3%B2fol_%E2%80%94_Nit_de_lluna.jpg/150px-Leandre_Crist%C3%B2fol_%E2%80%94_Nit_de_lluna.jpg"},{"id":"1097129","type":"featured","language_code":"ca","title":"Guerra de la independència de Texas","summary":"La Guerra de la independència de Texas, també coneguda com a Revolució Texana fou el conflicte que enfrontà el govern de Mèxic i els colons texans entre el 2 d'octubre de 1835 i el 21 d'abril de 1836..Els problemes entre el govern mexicà i els habitants del que aleshores era la província Coahuila i Texas començaren amb la promulgació de la constitució centralista de 1835, coneguda com les Set Lleis. Aquesta nova legislació, promulgada pel president mexicà Antonio López de Santa Anna, deixava sense efecte l'antiga constitució federal de 1824. Poc temps després, sorgiren pronunciaments a diverses regions del país. La guerra va començar al territori texà el 2 d'octubre de 1835 amb la batalla de Gonzales. Ràpidament les forces texanes van prendre les ciutats de La Bahia (actual Goliad) i San Antonio Béjar (actual San Antonio), tot i que serien derrotades pocs mesos després\nDesprés d'algunes victòries mexicanes, la guerra va acabar de forma inesperada amb la batalla de San Jacinto, a uns tres cents quilòmetres de San Antonio. En aquest indret, el general Samuel Houston va liderar els rebels texans i voluntaris estatunidencs en la victòria sobre una part de les tropes mexicanes, sota el comandament directe de Santa Ana, que a més fou capturat. Després de la fi de la guerra, es formalitzaria la independència de la República de Texas. Posteriorment, el 1845, els Estats Units van annexionar aquest territori, i les disputes entre els dos països conduïren en última instància a la intervenció nord-americana a Mèxic, entre 1846 i 1848.","url":"https://ca.wikipedia.org/wiki/Guerra_de_la_independ%C3%A8ncia_de_Texas","thumbnail_url":"https://upload.wikimedia.org/wikipedia/commons/thumb/1/16/Sam_Houston_at_San_Jacinto.jpg/150px-Sam_Houston_at_San_Jacinto.jpg"},{"id":"1100995","type":"featured","language_code":"ca","title":"Operació Llàgrima","summary":"L'Operació Llàgrima (en anglès Operation Teardrop) va ser una operació militar duta a terme per la Marina dels Estats Units entre abril i maig de 1945 per enfonsar diversos submarins alemanys que s'acostaven a la costa est dels Estats Units i que es creia que transportaven bombes volants V-1. Alemanya havia amenaçat els Estats Units d'atacar Nova York amb bombes V-1 i míssils V-2, però després de la guerra es va constatar que els submarins no portaven artefactes d'aquest tipus.\nL'operació es va començar a planejar a finals de 1944 com a resposta a informes d'intel·ligència que afirmaven que Alemanya estava preparant un grup de submarins armats amb míssils. Es van preparar dos contingents antisubmarins. El pla va ser executat l'abril de 1945 després que diversos U-Boot tipus IX sortissin de Noruega en direcció als Estats Units. Malgrat que les condicions meteorològiques adverses van reduir l'efectivitat dels quatre portaavions d'escorta implicats, la gran quantitat de destructors desplegats van detectar i capturar la majoria de submarins alemanys. Les forces aèries canadenques també van participar en l'operació.\nCinc dels set submarins del grup en disposició d'atacar als EUA van ser enfonsats, dels quals quatre amb tota la seva tripulació. 33 tripulants i especialistes de l'U-546 van ser capturats i interrogats violentament. Un destructor d'escorta va ser enfonsat amb la pèrdua de la major part de la seva tripulació. La guerra va acabar poc després i tots els supervivents alemanys es van rendir. L'interrogatori de la tripulació va revelar que els submarins no disposaven d'equip de llançament de míssils.","url":"https://ca.wikipedia.org/wiki/Operaci%C3%B3_Ll%C3%A0grima","thumbnail_url":"https://upload.wikimedia.org/wikipedia/commons/thumb/8/8a/U-546_survivors.jpg/150px-U-546_survivors.jpg"},{"id":"110128","type":"featured","language_code":"ca","title":"Mont Fuji","summary":"El mont Fuji (富士山, Fujisan), amb 3.776 metres d'altitud, és la muntanya més alta del Japó. Es troba entre les prefectures de Shizuoka i Yamanashi en el Japó central i just a ponent de Tòquio, des d'on es pot observar en un dia clar. El mont Fuji és un volcà compost i un símbol del Japó.Considerat territori sagrat des de l'antiguitat, els va ser prohibit a les dones arribar al cim fins l'era Meiji (finals del segle xix). Avui dia és conegut com a destinació turística, i com a destí popular per fer alpinisme. La temporada \"oficial\" per fer-ne dura des de començaments de juliol fins a finals d'agost. Són majoria els que l'escalen de nit per gaudir de la sortida del sol des del cim.\nEl mont Fuji és un atractiu con volcànic i un tema recurrent en l'art japonès. El treball amb més renom és l'obra mestra 36 vistes del mont Fuji del pintor l'ukiyo-e Hokusai. També apareix en la literatura japonesa i és tema de molts poemes.\nEl mont Fuji està classificat com a volcà actiu, però amb poc risc d'erupció. La darrera erupció enregistrada data del 1707 a l'era Hōei del període Edo, que causà un nou cràter i un segon pic (anomenat Hoeizan pel nom de l'era).\nEls japonesos solen recordar l'alçada d'aquesta muntanya, 3.776 metres, com \"MINANARO\": \"MI\" per \"3\", \"NANA\" per \"7\" i \"RO\" per \"6\" (mireu: numeració japonesa), i s'ensenya per prendre'n exemple, al mont Fuji, i intentar ser tan alt com ell (espiritualment).","url":"https://ca.wikipedia.org/wiki/Mont_Fuji","thumbnail_url":"https://upload.wikimedia.org/wikipedia/commons/thumb/2/24/Mount_Fuji_-_aerial_view_-_1394.JPG/150px-Mount_Fuji_-_aerial_view_-_1394.JPG"},{"id":"1107","type":"featured","language_code":"ca","title":"Edat mitjana","summary":"L'edat mitjana o edat medieval és el període de la història d'Europa que va des del segle v fins al segle xv. Succeeix a l'edat antiga, que acaba amb la caiguda de l'Imperi Romà d'Occident, i precedeix el Renaixement i l'era de l'exploració. És la segona de les tres divisions tradicionals de la història d'Occident: l'antiguitat clàssica, el període medieval i el període modern. Al seu torn, se subdivideix en alta, plena (o central) i tardana.El declivi demogràfic, la contraurbanització, l'esfondrament de l'autoritat central, les invasions i les migracions en massa de tribus que havien començat a l'antiguitat tardana continuaren durant la primera part de l'edat mitjana. Els grans moviments del període de les migracions conduïren a la formació de nous regnes a l'antic territori de l'Imperi Romà d'Occident. Al segle vii, el nord d'Àfrica i l'Orient Pròxim, fins aleshores part de l'Imperi Romà d'Orient, caigueren sota el domini del califat omeia com a resultat de les conquestes dels successors de Mahoma. Tot i que es produïren canvis importants en la societat i les estructures polítiques, no hi hagué una ruptura total amb l'antiguitat clàssica. L'Imperi Romà d'Orient, fase medieval de l'Imperi Romà, romangué una potència important a la Mediterrània oriental. El seu codi jurídic, el Corpus Iuris Civilis o «Codi de Justinià», fou redescobert al segle xi al nord d'Itàlia. A Occident, la majoria de regnes incorporaren les poques institucions romanes que encara perduraven i es fundaren monestirs alhora que continuaven els esforços per cristianitzar l'Europa pagana. Sota la dinastia carolíngia, els francs crearen l'efímer Imperi Carolingi a finals del segle viii i principis del segle ix. Malgrat que arribà a dominar gran part de l'Europa occidental, s'acabà fragmentant a conseqüència de guerres civils i les invasions dels vikings des del nord, els magiars des de l'est i els sarraïns des del sud.\nEn la plena edat mitjana, a partir de l'any 1000, la població d'Europa creixé de manera notable gràcies a tot un seguit d'avenços tecnològics i agrícoles que fomentaren el comerç, juntament amb l'augment del rendiment dels conreus com a resultat de l'òptim climàtic medieval. El senyoriu (la concentració dels camperols en pobles que retien rendes i treball als nobles) i el feudalisme (una estructura política en la qual els cavallers i la baixa noblesa prestaven servei militar als seus senyors a canvi de concessions de l'aprofitament de terres i senyorius) foren dos dels sistemes de configuració de la societat en la plena edat mitjana. Les Croades, predicades per primera vegada el 1095, foren un intent dels cristians d'Europa occidental d'arrabassar el control de Terra Santa als musulmans per la força de les armes. La consolidació del poder dels reis al capdavant d'estats nació centralitzats reduí el crim i la violència, però convertí l'ideal d'una cristiandat unida en un objectiu cada vegada més remot. L'escolàstica, que combinava la fe amb la raó, i la fundació d'universitats marcaren la vida intel·lectual d'aquest període. La teologia de Tomàs d'Aquino, les pintures de Giotto, la poesia de Dante i Chaucer, les obres de Ramon Llull, els viatges de Marco Polo i l'arquitectura gòtica de catedrals com la de Chartres es troben entre les fites més destacades d'aquest període i principis de la baixa edat mitjana.\nL'edat mitjana tardana estigué marcada per nombroses desgràcies, incloent-hi fams, pestes i guerres, que tingueren un efecte nefast sobre la demografia d'Europa. Entre el 1347 i el 1350, la pesta negra occí una tercera part de la població del continent. L'Església Catòlica fou sacsejada per controvèrsies, heretgies i el Cisma d'Occident, mentre que els poders seculars foren colpits per enfrontaments entre estats, conflictes civils i revoltes de camperols. Els avenços culturals i tecnològics que transformaren la societat europea a les darreries d'aquest període posaren fi a l'edat mitjana tardana i inauguraren l'edat moderna.","url":"https://ca.wikipedia.org/wiki/Edat_mitjana","thumbnail_url":"https://upload.wikimedia.org/wikipedia/commons/thumb/6/6f/OrteliusWorldMap.jpeg/150px-OrteliusWorldMap.jpeg"},{"id":"1109651","type":"featured","language_code":"ca","title":"Persecució de Dioclecià","summary":"La persecució de Dioclecià, també coneguda com a «Gran Persecució», fou la darrera i potser la més cruel persecució dels cristians a l'Imperi Romà. El 303 la tetrarquia formada pels augusti Dioclecià i Maximià i els cèsars Galeri i Constanci va emetre una sèrie d'edictes que abolien els drets legals dels cristians i exigien que acomplissin les pràctiques religioses tradicionals. Tot d'edictes posteriors s'enfocaren al clergat i demanaven sacrificis universals, ordenant a tots els habitants a realitzar sacrificis als déus. La persecució va variar en intensitat al llarg de l'imperi —les represàlies més febles foren a la Gàl·lia i a Britània, on únicament s'aplicà el primer edicte, mentre que les més violentes tingueren lloc a les províncies orientals—. Tot i que les lleis persecutòries foren anul·lades per diferents emperadors en diferents èpoques, Constantí i l'Edicte de Milà de Licini han marcat tradicionalment la fi de la persecució dels cristians.Els cristians eren considerats una amenaça per a les tradicions de l'Imperi Romà perquè rebutjaven les festivitats públiques, es negaven a practicar el culte imperial, no ocupaven càrrecs públics i eren obertament crítics amb les religions tradicionals. Si bé eren objecte de discriminació a nivell local a tot l'Imperi perquè se'ls considerava integrants d'una espècie de «societat secreta» de la qual sempre es sospitava, durant els dos primers segles de l'era cristiana cap emperador no va emetre lleis contra la fe o l'Església, sinó que la majoria de les persecucions foren dutes a terme per funcionaris del govern local. Cap a la dècada del 250, durant els regnats de Deci i Valerià, començaren a aprovar-se determinades lleis contra la pràctica del cristianisme. Aquest tipus de legislació obligava els cristians a realitzar sacrificis als déus pagans (acció vetada per llur religió), o, sinó, afrontar la presó i la pena de mort. Després de l'arribada al tron de Gal·liè el 260, un decret ordenà de manera temporal el cessament de la persecució, però quan pujà al tron Dioclecià el 284 es produí un canvi gradual en l'actitud oficial envers les minories religioses. Durant els primers quinze anys del seu regnat, Dioclecià purgà l'exèrcit de cristians, condemnà els maniqueus a mort, i es feu envoltar per un seguici d'oponents públics al cristianisme. La preferència de Dioclecià per un govern ferm combinada amb la imatge de restaurador del passat gloriós de Roma que va voler transmetre propicià la més profunda persecució de la història de Roma. Al voltant del 302 Galeri, pagà devot, pressionà Dioclecià per començar una persecució general dels cristians. Després de consultar l'oracle de Delfos, la seva resposta fou entesa com un suport a la posició de Galeri i el 303 començà la persecució a nivell general.\nLa persecució es concretà en la promulgació de quatre edictes successius que marcaren el ritme i les accions empreses en contra de l'Església. Així mateix, el rigor amb què cadascuna d'aquestes mesures foren aplicades varià en intensitat al llarg de l'Imperi, amb més violència als territoris orientals, governats per Dioclecià i Galeri, i menys intensitat a les terres governades per Constanci. El seu fill, Constantí, després de ser proclamat august el 306, acabà amb les persecucions als territoris que governava i oferí als cristians la restitució completa de tot allò que havien perdut. Aquell mateix any, a Itàlia, l'usurpador Maxenci desplaçà el successor de Maximià, Sever, bo i prometent una total tolerància religiosa. Galeri donà per acabada la persecució a Orient el 311, però fou represa a Egipte, Palestina i a l'Àsia Menor pel seu successor, Maximí Daia. Constantí i Licini, el successor de Sever, signaren l'«Edicte de Milà» el 313, que oferia una acceptació més profunda i comprensiva del cristianisme del que proposava l'edicte de Galeri. Quan Licini va vèncer Maximí el 313 va posar fi definitivament a la persecució a Orient.\nLa persecució, però, no aconseguí aturar el creixement de l'església cristiana. El 324, Constantí era l'únic governant de l'Imperi i el cristianisme s'havia convertit en la seva religió predilecta. Tot i que la persecució va tenir com a resultat la mort —d'acord amb estimacions actuals— d'entre 3.000 i 3.500 cristians, així com la tortura, empresonament o desterrament de molta altra gent, la majoria dels cristians van evitar el càstig. La persecució causà, nogensmenys, que moltes esglésies quedessin dividides entre aquells que havien acomplert amb les imposicions imperials (els «traditores») i aquells que s'havien mantingut «purs». Alguns cismes, com el dels donatistes al nord d'Àfrica (que no es reconciliaren amb l'església catòlica fins després del 411) i els malecians a Egipte, persistiren molt de temps després de les persecucions. Durant els segles posteriors, alguns cristians crearen un «culte als màrtirs» i exageraren les barbaritats de l'era de les persecucions. Aquestes narracions foren criticades des de l'època de la Il·lustració i posteriorment per historiadors com Edward Gibbon. Diversos historiadors moderns com Geoffrey de Sainte Croix, han intentat determinar si les fonts cristianes exageraren l'abast de la persecució de Dioclecià.","url":"https://ca.wikipedia.org/wiki/Persecuci%C3%B3_de_Diocleci%C3%A0","thumbnail_url":"https://upload.wikimedia.org/wikipedia/commons/thumb/7/73/Jean-L%C3%A9on_G%C3%A9r%C3%B4me_-_The_Christian_Martyrs%27_Last_Prayer_-_Walters_37113.jpg/150px-Jean-L%C3%A9on_G%C3%A9r%C3%B4me_-_The_Christian_Martyrs%27_Last_Prayer_-_Walters_37113.jpg"},{"id":"1111780","type":"featured","language_code":"ca","title":"Llibre d'hores de la reina Maria de Navarra","summary":"El Llibre d'hores de la reina Maria de Navarra és un llibre de miniatures il·luminades gòtiques fet a Barcelona per encàrrec del rei Pere el Cerimoniós cap al 1342, com a regal de noces de la seva primera esposa, Maria de Navarra. El seu autor és Ferrer Bassa, segons l'encàrrec reial, si bé estilísticament s'identifiquen dos artistes més del seu taller, el seu fill Arnau Bassa i el Mestre de Baltimore.\nL'obra compta amb una il·lustració abundant que complementa la riquesa del contingut litúrgic, de característiques gairebé exclusives, com les hores en honor del seu ascendent directe, Sant Lluís. A les imatges s'emfasitza el tractament de l'espai i l'ús de colors vius i delicats. La característica que defineix l'estil de l'artista és la forma de retratar els rostres dels personatges, amb nassos punxeguts i mirada penetrant.L'exemplar del Llibre d'hores actualment es troba a la Biblioteca Marciana de Venècia.","url":"https://ca.wikipedia.org/wiki/Llibre_d%27hores_de_la_reina_Maria_de_Navarra","thumbnail_url":"https://upload.wikimedia.org/wikipedia/commons/thumb/b/bf/Bassa_Llibre_hores_Maria_Navarra_foli045_3157.jpg/150px-Bassa_Llibre_hores_Maria_Navarra_foli045_3157.jpg"},{"id":"111224","type":"featured","language_code":"ca","title":"Pompeia","summary":"Pompeia (llatí: Pompeii) és una ciutat de l'antiga Roma, a la Campània, que va ser destruïda per l'erupció del Vesuvi l'any 79; el seu recinte arqueològic (juntament amb el d'Herculà i Oplontis) fou declarat Patrimoni de la Humanitat per la UNESCO el 1997, ja que totes tres ciutats «constitueixen un testimoni complet i vivent de la societat i de la vida quotidiana en un moment precís del passat, i no tenen equivalent enlloc del món». Les ruïnes de Pompeia van rebre 2.571.725 visitants el 2007.","url":"https://ca.wikipedia.org/wiki/Pompeia","thumbnail_url":"https://upload.wikimedia.org/wikipedia/commons/thumb/f/fb/Pompei_und_Vesuv.JPG/150px-Pompei_und_Vesuv.JPG"},{"id":"1115467","type":"featured","language_code":"ca","title":"Beatificació de Tarragona","summary":"La Beatificació de Tarragona és el nom amb què es coneix la cerimònia de beatificació de 522 màrtirs del segle xx que es va celebrar al Complex Educatiu de Tarragona el 13 d'octubre de 2013. Fou la beatificació més nombrosa de la història de l'Església Catòlica. L'Església considera que els beatificats són màrtirs cristians perquè van patir la mort pel fet de defensar la seva fe en Jesucrist, i els situa històricament a la persecució religiosa dels anys 30 perquè alguns van ser assassinats abans de l'inici de la Guerra Civil Espanyola (com els d'Oviedo del 1932). L'Església Catòlica va instituir el dia 6 de novembre per a recordar cada any aquests màrtirs.Més de 20.000 pelegrins van assistir a l'acte central, que va consistir en la cerimònia de beatificació i una missa, i que comptà amb un missatge del papa Francesc, l'homilia del cardenal Angelo Amato i unes paraules del cardenal Antonio María Rouco Varela. El dia abans es van celebrar unes Vespres solemnes a la Catedral de Tarragona, i es representà La Passió de Sant Fructuós a la Tarraco Arena Plaça. Entre altres actes previs, també hi va haver conferències com la d'Andrea Riccardi, fundador de la Comunitat de Sant Egidi, i exposicions al seminari, al Museu Bíblic i al Moll de Costa de Tarragona.\nAbans de l'esdeveniment totes les declaracions públiques, tant dels favorables com dels detractors, van reclamar-ne la no politització, i a l'acte no hi va haver banderes ni altres símbols polítics. Els crítics van promoure una concentració que va aplegar centenars de persones per a demanar que l'Església demanés perdó per la connivència d'alguns bisbes amb el poder polític durant la dictadura, un gest que dies després van fer l'arquebisbe de Tarragona, Jaume Pujol i Balcells; l'abat de Montserrat, Josep Maria Soler i Canals i el cardenal arquebisbe de Barcelona, Lluís Martínez Sistach.","url":"https://ca.wikipedia.org/wiki/Beatificaci%C3%B3_de_Tarragona","thumbnail_url":"https://upload.wikimedia.org/wikipedia/commons/thumb/a/aa/Beatificaciotarragona1.jpg/150px-Beatificaciotarragona1.jpg"},{"id":"1122340","type":"featured","language_code":"ca","title":"Cronologia de les guerres entre els Jin i els Song","summary":"Les campanyes de les guerres entre els Jin i els Song tingueren lloc la dinastia Jin (jurchens) i la dinastia Song durant els segles xii i xiii. Els jurchens eren una confederació tribal de parla tungú nativa de Manxúria que enderrocaren els khitan (dinastia Liao) el 1122 i declararen l'establiment d'una nova dinastia, la Jin. Les relacions diplomàtiques entre la dinastia Jin i la Song empitjoraren fins al punt que els jurchens declararen la guerra a la dinastia Song el novembre de 1125.Els jurchens enviaren dos exèrcits contra els Song: un d'ells capturà la capital provincial, Taiyuan, mentre l'altre assetjà la capital Song, Kaifeng. Els jurchens es retiraren quan els Song prometeren pagar una indemnització anual. Mentre la dinastia Song es tornava cada cop més feble, l'exèrcit Jin dugué a terme un segon setge contra Kaifeng, la qual fou capturada i saquejada; l'emperador de la dinastia Song, Qinzong, fou empresonat i dut al nord cap a Manxúria com a ostatge. La part romanent de la cort dels Song es retirà cap al sud de la Xina i començà el període del Song del sud de la història xinesa. Els Jin establiren dos governs titella –primer la dinastia Da Chu i més tard l'estat de Qi– com a estat coixí entre els Song i Manxúria.Els jurchens es dirigiren cap al sud amb l'objectiu de conquerir el Song del sud, però les contraofensives dels generals xinesos com Yue Fei detingueren el seu avanç. Es negocià un acord de pau, el tractat de Shaoxing, ratificat el 1142, que establí el riu Huai com a frontera entre els dos imperis. La pau entre els Song i els Jin fou interrompuda dues vegades. L'emperador Jin Hailingwang envaí el Song del sud l'any 1161, mentre que els venjadors Song intentaren sense èxit recuperar el nord de la Xina l'any 1204.Les guerres contra els Song foren notables pel fet que aparegueren noves innovacions tecnològiques. En el setge de De'an de 1132 s'utilitzà per primer cop la llança de foc, una arma de pólvora primerenca, antecessora de l'arma de foc. El huopao, una bomba incendiària, s'utilitzà en diverses batalles i les bombes de pólvora fetes de ferro colat foren usades en un setge l'any 1221. Els jurchens migraren cap al sud i s'establiren al nord de la Xina, on adoptaren l'idioma i la cultura confuciana dels habitants locals. El govern de la dinastia Jin evolucionà cap a una burocràcia imperial centralitzada estructurada de la mateixa manera que les dinasties xineses anteriors. Tant aquesta dinastia com la dinastia Song trobaren la seva fi durant el segle xiii, quan l'Imperi Mongol s'expandí per tot el continent asiàtic.","url":"https://ca.wikipedia.org/wiki/Cronologia_de_les_guerres_entre_els_Jin_i_els_Song","thumbnail_url":"https://upload.wikimedia.org/wikipedia/commons/thumb/2/29/China_11a.jpg/150px-China_11a.jpg"},{"id":"1123027","type":"featured","language_code":"ca","title":"Basílica de Sant Francesc d'Assís","summary":"La basílica papal de Sant Francesc d'Assís (en italià Basilica Papale di San Francesco, en llatí Basilica Sancti Francisci Assisiensis) és una basílica situada a Assís (Itàlia) catalogada com a Patrimoni de la Humanitat per la UNESCO des de l'any 2000. Construïda a menys de cinc quilòmetres de la Porciúncula, el lloc on morí Sant Francesc d'Assís, té dues parts: la basílica inferior, baixa i fosca, i la basílica superior, espaiosa i lluminosa. Aquesta distribució s'ha interpretat de manera simbòlica: es considera que representen, respectivament, la penitència i el cel.La basílica forma part de tot un complex monumental franciscà. Enfront de l'atri que precedeix l'ingrés de la basílica inferior hi ha l'exoratori de Sant Bernardino, construït per al Tercer Orde Regular de Sant Francesc als voltants de la meitat del segle xv. Després del portal s'entra al sacre convent que, a més d'allotjar la comunitat de frares menors conventuals, encarregats de la custòdia de la basílica, actualment allotja l'Institut Teològic d'Assís (ITA), l'Institut de Ciències Religioses (ISSRA), un centre de documentació i un important fons de documents i llibres especialitzats en temes franciscans.La basílica té una gran importància des del punt de vista religiós, ja que és la seu de l'orde franciscà i es tracta d'una parada fonamental per a molts pelegrins durant el seu viatge a Roma. També destaca des del punt de vista artístic, ja que la basílica es convertí a finals del segle xiii i principis del segle xiv en un centre bàsic de la pintura italiana i europea perquè hi treballaren pintors destacats de Roma i Toscana. Per exemple, compta amb obres com La vida de Sant Francesc de Giotto.","url":"https://ca.wikipedia.org/wiki/Bas%C3%ADlica_de_Sant_Francesc_d%27Ass%C3%ADs","thumbnail_url":"https://upload.wikimedia.org/wikipedia/commons/thumb/d/d9/Assisi_San_Francesco_BW_2.JPG/150px-Assisi_San_Francesco_BW_2.JPG"},{"id":"112461","type":"featured","language_code":"ca","title":"Lluís de Borbó i Farnese","summary":"Lluís Antoni Jaume de Borbó i Farnese (Palau del Buen Retiro, Madrid, 25 de juliol de 1727 - Arenas de San Pedro, 7 d'agost de 1785) va ser un infant d'Espanya, fill del rei Felip V d'Espanya i la seva segona esposa Isabel Farnese. Com en el cas dels seus altres germans, Lluís Antoni formà part de la política de la seva mare per garantir una alta posició per als seus fills, aconseguint-los un regne. En el cas de Lluís, el 1735 va rebre, amb només vuit anys, l'administració temporal de l'arquebisbat de Toledo i el mateix any era creat cardenal per Climent XII. Anys després obtenia també la mitra de Sevilla i se li atorgava l'administració espiritual de les seves diòcesis. Malgrat la carrera eclesiàstica que se li va procurar, Lluís mai va arribar a ordenar-se sacerdot, sinó que es va mantenir com a laic i, de fet, demostrant la seva nul·la vocació religiosa, gairebé mai va visitar les diòcesis que tenia al seu càrrec.\nPrecisament per la seva inexistent vocació religiosa des de la infantesa, el 1754 demana poder renunciar a tots els seus càrrecs eclesiàstics, cosa que finalment aconsegueix. No obstant això, i malgrat els desitjos que tenia de casar-se va tenir moltes dificultats per fer-ho, sobretot a causa de la negativa del seu germà Carles III d'Espanya, que veia perillar la successió del seu fill, que no havia nascut a Espanya sinó a Nàpols, contravenint la llei de successió de Felip V, i per tant veia al seu germà com un possible usurpador. Per aquesta raó, Lluís només va obtenir permís per casar-se un cop el rei va haver promulgat una pragmàtica matrimonial el 1776. Va casar-se així amb María Teresa de Vallabriga, esdevenint un matrimoni morganàtic que l'excloïa a ell i als seus fills de la successió per la pragmàtica de Carles III.\nArribat aquest punt, Lluís va retirar-se de la cort. Va residir a diversos indrets, però per la seva proximitat a Madrid va haver d'instal·lar-se finalment de forma definitiva a Arenas de San Pedro (Àvila), on es formarà una cort de caràcter il·lustrat entorn seu, que va convertir-se en un important focus de cultura i que va comptar amb la presència d'artistes, i altres servidors, als quals l'infant els feia de mecenes, inclosos el pintor Francisco de Goya i el músic Luigi Boccherini.","url":"https://ca.wikipedia.org/wiki/Llu%C3%ADs_de_Borb%C3%B3_i_Farnese","thumbnail_url":"https://upload.wikimedia.org/wikipedia/commons/thumb/0/04/Don_Luis_de_Borb%C3%B3n%2C_Infante_of_Spain_%281727-1785%29_by_Anton_Raphael_Mengs.jpg/150px-Don_Luis_de_Borb%C3%B3n%2C_Infante_of_Spain_%281727-1785%29_by_Anton_Raphael_Mengs.jpg"},{"id":"1127812","type":"featured","language_code":"ca","title":"Samsung Galaxy S III","summary":"El Samsung Galaxy S III (GT-i9300) és un telèfon intel·ligent pissarra multitàctil de Samsung Electronics que funciona amb el sistema operatiu Android anunciat per Samsung. Conté característiques de programari addicional, maquinari ampliat, i un disseny redissenyat del predecessor, el Samsung Galaxy S II. El dispositiu va ser llançat amb l'Android 4.0.4 \"Ice Cream Sandwich\", i pot ser actualitzat a Android 4.1.2 \"Jelly Bean\". El successor del telèfon, el Samsung Galaxy S4, va ser anunciat el 14 de març de 2013 i llançat el mes següent.\nDesprés d'una fase de desenvolupament de 18 mesos, Samsung va anunciar el S III el 3 de maig de 2012. El dispositiu va ser llançat a 28 països europeus i de l'Orient Mitjà el 29 de maig de 2012, abans de ser progressivament llançat a altres grans mercats el juny de 2012. Abans del llançament, Nou milions de reserves van tenir lloc a més de cent operadors a nivell mundial. El llançament del S III va tenir lloc en aproximadament 300 carriers de prop de 150 països al juliol de 2012. Es van vendre més de 20 milions d'unitats entre els primers 100 dies del llançament. Samsung n'ha venut des de llavors prop de 50 milions d'unitats.A causa de la gran demanda i el problema de fabricació de la versió blava del telèfon, i va haver-hi una gran escassetat de S III, especialment als Estats Units. D'altra banda, el S III va tenir una bona rebuda comercial i de la crítica, que s'augurava com l'«iPhone killer». El setembre de 2012, TechRadar va descriure com el número 1 de la llista dels vint millors telèfons mòbils, com la revista Stuff, que igualment també va situar el dispositiu com el núm. 1 de la seva llista dels deu millors telèfons intel·ligents el maig de 2012. El dispositiu també va guanyar el premi European Mobile Phone of 2012–13 de l'European Imaging and Sound Association, i el premi Phone of the Year de la revista T3 el 2012.Va tenir un major paper en augmentar el rècord de beneficis d'explotació de Samsung durant el segon trimestre del 2012. El novembre de 2012, el Galaxy S III és part d'una demanda de perfil alt entre Samsung i Apple. El novembre de 2012, l'empresa de recerca Strategy Analytics va anunciar que el Galaxy S III havia superat l'Apple iPhone 4S i en va fer el model de telèfon intel·ligent més venut del món al tercer trimestre de 2012. El Samsung Galaxy S III va ser el telèfon oficial dels Jocs Olímpics de Londres 2012.","url":"https://ca.wikipedia.org/wiki/Samsung_Galaxy_S_III","thumbnail_url":"https://upload.wikimedia.org/wikipedia/commons/thumb/9/98/Samsung_Galaxy_S_III_Pebble_Blue_WikiWikipedia.png/150px-Samsung_Galaxy_S_III_Pebble_Blue_WikiWikipedia.png"},{"id":"1132029","type":"featured","language_code":"ca","title":"Fonts de la historicitat de Jesús","summary":"Les fonts de la historicitat de Jesús són principalment cristianes, però també n'hi ha d'altres de rellevants. Les fonts cristianes, com els llibres del Nou Testament, inclouen històries detallades sobre Jesús de Natzaret, però hi ha qui discuteix la seva historicitat. Els dos únics esdeveniments que reben un assentiment gairebé universal són el baptisme de Jesús per Joan Baptista i la crucifixió de Jesús pel governador romà Ponç Pilat.Entre les fonts no cristianes utilitzades per estudiar i establir la historicitat de Jesús hi ha les fonts jueves, com Flavi Josep, i les romanes, com Tàcit. Aquestes fonts es comparen i contrasten amb les fonts cristianes com les Cartes paulines i els evangelis sinòptics. Són fonts que acostumen a ser independents entre si (per exemple, les fonts jueves no es basen en fonts romanes) i les semblances i diferències entre elles s'utilitzen en el procés d'autenticació. En una revisió de l'estat de la recerca, Amy-Jill Levine va declarar que «no hi ha cap imatge de Jesús que convenci tots o la majoria dels estudiosos» i que tots els retrats de Jesús són objecte de crítiques per part d'algun grup d'erudits.","url":"https://ca.wikipedia.org/wiki/Fonts_de_la_historicitat_de_Jes%C3%BAs","thumbnail_url":"https://upload.wikimedia.org/wikipedia/commons/thumb/e/e1/Pilate_Inscription.JPG/150px-Pilate_Inscription.JPG"},{"id":"1135867","type":"featured","language_code":"ca","title":"Samantha Smith","summary":"Samantha Smith (Houlton, Maine, 29 de juny de 1972 - Auburn, Maine, 25 d'agost de 1985) fou una col·legiala, activista per la pau i actriu estatunidenca que va esdevenir famosa durant els anys 80 en el context de la Guerra Freda entre els Estats Units i la Unió Soviètica. El 1982 va escriure una carta al recentment nomenat Secretari General del Partit Comunista de la Unió Soviètica Iuri Andrópov i va rebre la seva resposta personal amb una invitació per visitar la Unió Soviètica, que va acceptar.\nSamantha va rebre una gran atenció mediàtica als dos països com a \"Ambaixadora de Bona Voluntat\" i va començar a ser coneguda com \"l'ambaixadora més jove dels Estats Units\", participant també en activitats pacifistes al Japó. Va escriure un llibre sobre la Unió Soviètica i va aparèixer a la sèrie Lime Street abans de morir en un accident d'avió amb només 13 anys.","url":"https://ca.wikipedia.org/wiki/Samantha_Smith","thumbnail_url":"https://upload.wikimedia.org/wikipedia/commons/thumb/c/c1/1985_CPA_5685.jpg/150px-1985_CPA_5685.jpg"},{"id":"114068","type":"featured","language_code":"ca","title":"Sgt. Pepper's Lonely Hearts Club Band","summary":"Sgt. Pepper's Lonely Hearts Club Band (Banda del Club de Cors Solitaris del Sergent Pebre) és el vuitè àlbum d'estudi de la banda de rock anglesa The Beatles. Publicat el 26 de maig de 1967, l'àlbum va esdevenir un èxit immediat tant comercialment com crítica, ocupant la primera posició de les llistes d'àlbums més venuts del Regne Unit i dels Estats Units durant 22 setmanes i 15 setmanes, respectivament. La revista Time el declarà «una desviació històrica en el progrés de la música» i el New Statesman va alabar la seva elevació de la música pop al nivell de belles arts. Va guanyar quatre premis Grammy el 1968, incloent Àlbum de l'any, el primer LP de rock a rebre aquesta distinció.\nL'agost de 1966, els Beatles es retiraren permanentment de les gires i començaren unes vacances de tres mesos per descansar de les sessions de gravació. En un vol de tornada a Londres el mes de novembre, Paul McCartney tingué una idea per a una cançó que involucrava una banda militar del període eduardià que eventualment formaria el motor del concepte de Sgt. Pepper. Les sessions per enregistrar el vuitè àlbum dels Beatles començaren el 24 de novembre a Abbey Road Studio Two i que en un principi havia d'estar temàticament vinculat amb la infància dels membres. Dues de les primeres pistes del projecte eren «Strawberry Fields Forever» i «Penny Lane», però EMI els va pressionar i ambdues cançons foren publicades en forma de senzill; després no s'inclogueren a l'àlbum.\nEl febrer de 1967, després d'enregistrar «Sgt. Pepper's Lonely Hearts Club Band», McCartney va suggerir que havien de publicar un àlbum sencer que representàs una actuació de la banda fictícia Sgt. Pepper. Aquest grup àlter ego els donaria la llibertat d'experimentar musicalment. Durant les sessions d'enregistrament, els Beatles es varen esforçar a millorar la qualitat de producció respecte de la seva discografia prèvia. Com que sabien que no haurien de tocar les cançons en directe, varen apostar per un enfocament més experimental en la composició, escrivint cançons com «With a Little Help from My Friends», «Lucy in the Sky with Diamonds» i «A Day in the Life». La gravació, a càrrec del productor George Martin, era molt innovadora i incloïa l'ús deliberat de processament de senyals i crescendos aleatoris a càrrec d'una orquestra de 40 membres. El 21 d'abril de 1967 s'acabaren les sessions de gravació. La portada de l'àlbum, en la qual figuren els membres de la banda davant d'un seguit de celebritats i figures històriques, la van dissenyar els artistes pop anglesos Peter Blake i Jam Haworth basant-se en un esbós de McCartney.\nEls musicòlegs consideren Sgt. Pepper com un àlbum conceptual primerenc que va avançar l'ús de la forma cíclica a la música popular, al mateix temps que prosseguí la maduració artística que els Beatles havien emprès en els àlbums anteriors. Se l'ha descrit com un dels primers LPs d'art rock, auxiliant l'evolució del rock progressiu, i acreditat amb marcar l'inici de l'Album Era. L'àlbum destaca en el panorama psicodèlic britànic i es nodreix de múltiples gèneres i estils, entre d'altres el vodevil, la música de circ, la music hall, la música avantguardista i les músiques clàssiques occidental i índia. El 2003, la Biblioteca del Congrés dels Estats Units va situar l'àlbum al National Recording Registry («Registre Nacional d'Enregistraments»), honorant-lo com «culturalment, històricament o estèticament significatiu». Aquell mateix any la revista Rolling Stone el situà a la primera posició de la llista «500 Greatest Albums of All Time» («500 Millors Àlbums de Tots els Temps»). El 2014 se n'havien venut més de 30 milions de còpies arreu del món, convertint-se en un dels àlbums més ben venuts de la història. El Professor Kevin J Dettmar, escrivint per a l'Oxford Encyclopedia of British Literature, el descrigué com «el més important i influent àlbum de rock and roll mai enregistrat».","url":"https://ca.wikipedia.org/wiki/Sgt._Pepper%27s_Lonely_Hearts_Club_Band","thumbnail_url":"https://upload.wikimedia.org/wikipedia/commons/thumb/7/73/Sgt._Pepper%27s_50th_Anniversary_Billboard_in_London.jpg/150px-Sgt._Pepper%27s_50th_Anniversary_Billboard_in_London.jpg"},{"id":"114220","type":"featured","language_code":"ca","title":"Nàutils","summary":"Els nautílids (gr. ναυτίλος, nautilos, 'navegant') són una família de mol·luscs cefalòpodes de l'ordre dels nautílides, coneguts popularment com a nàutils. Són els únics membres vivents de la subclasse dels nautiloïdeus, que aparegueren durant l'Ordovicià inferior, fa uns 480 milions d'anys, per la qual cosa són considerats fòssils vivents. Originàriament, el nom «nàutil» designava uns altres cefalòpodes, els argonautes, també coneguts com a «nàutils de paper».Són animals d'uns quinze centímetres de diàmetre, especialment coneguts per la seva conquilla calcària. Es mouen lentament, però tot i això són capaços d'alimentar-se de petits peixos i crustacis. Hi ha exemplars mascles i femelles, i es troben exclusivament a l'oceà Pacífic.","url":"https://ca.wikipedia.org/wiki/N%C3%A0utils","thumbnail_url":"https://upload.wikimedia.org/wikipedia/commons/thumb/1/1b/Nautilus_profile.jpg/150px-Nautilus_profile.jpg"},{"id":"114602","type":"featured","language_code":"ca","title":"Porc formiguer","summary":"El porc formiguer o oricterop (Orycteropus afer) és un mamífer de mida mitjana oriünd de l'Àfrica subsahariana, on viu en sabanes, herbassars i zones boscoses. Aquest animal solitari i nocturn és l'única espècie vivent del seu gènere, la seva família i fins i tot el seu ordre. És considerat un fòssil vivent perquè conserva caràcters primitius que s'han perdut en euteris més avançats, com per exemple, la presència de deu cromosomes.Com els ossos formiguers i els pangolins, el porc formiguer ha desenvolupat adaptacions notables al seu estil d'alimentació. Ataca directament nius de formigues i tèrmits, amb una llengua molt llarga i unes dents especialment modificades. L'aspecte del porc formiguer sembla combinar orelles de conill, un musell de porc i una cua de cangur. Utilitza les seves grans urpes en forma de pala per excavar caus on refugiar-se, que després són utilitzats per una multitud d'animals una vegada el porc formiguer els ha abandonat.\nTot i que la UICN considera que les poblacions de porc formiguer són més o menys estables, resulta difícil avaluar-ho amb gran precisió. Podria ser que estiguessin en declivi a causa de l'augment de la presència humana i consegüent urbanització, la destrucció i conversió del seu hàbitat en camps de conreu o la caça de subsistència.","url":"https://ca.wikipedia.org/wiki/Porc_formiguer","thumbnail_url":"https://upload.wikimedia.org/wikipedia/commons/thumb/8/8a/Porc_formiguer.JPG/150px-Porc_formiguer.JPG"},{"id":"1146372","type":"featured","language_code":"ca","title":"Jack Kirby","summary":"Jack Kirby   (Nova York, 28 d'agost de 1917 - Thousand Oaks, 6 de febrer de 1994), nascut Jacob Kurtzberg, era un dibuixant, guionista de còmics, i responsable editorial. Era un dels dibuixants de còmic més coneguts i prolífics dels Estats Units d'Amèrica. El seu sentit de la dinàmica, la compaginació espectacular i els seus diàlegs impressionants han fet escola. És conegut com \"The King\" (el rei) entre aficionats als còmics per les seves múltiples contribucions al mitjà, i és autor de moltes sèries que van marcar la història dels còmics nord-americans.\nEl 1940 crea, amb Joe Simon, el Capità Amèrica; el 1947, encara amb Joe Simon inventa el gènere de còmics romàntics; a la dècada de 1960, amb Stan Lee, va crear molts superherois que donen la fama a l'editorial Marvel Comics, incloent Els Quatre Fantàstics, Hulk, Thor, X-Men o els Venjadors, entre d'altres.\nfinalment a la dècada de 1970 per a DC Comics va començar el seu treball més ambiciós, format per quatre còmics connectats per formar una sola saga, Fourth World. Després d'això, va seguir una carrera encara fructífera per a Marvel o per a editorials independents.\nD'aquesta manera, marca el món dels còmics produint obres que tenen un autèntic èxit popular i que sempre són admirades pels seus companys. Malgrat aquest reconeixement, Jack Kirby té problemes amb els seus editors, especialment Marvel, que no reconeix els drets d'autor; aquest conflicte, que havia acabat durant la vida de Jack Kirby, va ser reprès pels seus fills. Però si el seu nom continua sent conegut en el món dels còmics, és sobretot gràcies a la força del seu art que s'adapta perfectament a l'estil èpic de les històries de superherois.","url":"https://ca.wikipedia.org/wiki/Jack_Kirby","thumbnail_url":"https://upload.wikimedia.org/wikipedia/commons/thumb/a/a0/Jack-Kirby_art-of-jack-kirby_wyman-skaar.jpg/150px-Jack-Kirby_art-of-jack-kirby_wyman-skaar.jpg"},{"id":"114925","type":"featured","language_code":"ca","title":"Henry Moore","summary":"Henry Spencer Moore (Castleford, Yorkshire, 30 de juliol de 1898 – Much Hadham, 31 d'agost de 1986) fou un artista i escultor britànic.\nNascut a la població minera de Castleford, a prop de la ciutat de Leeds (Anglaterra), de pare miner, autodidacte i home de lectura, Henry Moore també va significar-se políticament. Membre de l'Associació Internacional d'Artistes, que aixoplugava intel·lectuals d'esquerres adversos al feixisme, va signar un manifest que reclamava la fi de la política de no-intervenció de la Gran Bretanya en la Guerra Civil espanyola. La litografia Spanish prisoner (1939), testimonia el compromís polític de l'autor; el propòsit, estroncat per l'esclat de la Segona Guerra Mundial, era de vendre'n exemplars per recaptar recursos en benefici dels republicans reclosos als camps de concentració.\nInteressat de jove per l'escultura, la trajectòria artística de Moore abasta una seixantena d'anys. Va rebre influències diverses, des de les talles dels pobles nadius de l'Àfrica i de l'Amèrica precolombina fins a moviments d'avantguarda com el cubisme i el surrealisme, que conegué a París durant els anys 1920 i 1930. Amb tot, Moore no s'abandonà totalment a cap corrent en concret, sinó que cercà un camí propi, basat en l'observació de la natura, el paisatge i la figura humana, que es traduí en obres vitals, de gran humanitat, que s'adiuen amb una de les seves màximes més cèlebres: «Ser artista és creure en la vida».","url":"https://ca.wikipedia.org/wiki/Henry_Moore","thumbnail_url":"https://upload.wikimedia.org/wikipedia/commons/thumb/3/39/Henry_Moore_5_Allan_Warren.jpg/150px-Henry_Moore_5_Allan_Warren.jpg"},{"id":"115","type":"featured","language_code":"ca","title":"Apol·lo","summary":"Apol·lo (grec: Απόλλων, Apóllōn), o de vegades impròpiament Apol·ló, és el déu de la medicina, de la bellesa masculina, de la música i de la poesia en la mitologia grega i, posteriorment, en la mitologia romana; també va ser considerat déu del Sol, en substitució d'Hèlios. És fill de Zeus i Leto, i el germà bessó d'Àrtemis (la deessa de la cacera). També se'l coneix amb el nom de Febus per ser net de la titànide Febe.","url":"https://ca.wikipedia.org/wiki/Apol%C2%B7lo","thumbnail_url":"https://upload.wikimedia.org/wikipedia/commons/thumb/2/22/Apollo_Saurocton_Louvre.jpg/150px-Apollo_Saurocton_Louvre.jpg"},{"id":"1153569","type":"featured","language_code":"ca","title":"Història del periodisme","summary":"La història del periodisme és el desenvolupament, al llarg de la història, del periodisme, entès com una activitat regular i continuada de recollida, elaboració i difusió de notícies sobre els principals esdeveniments que passen al món, que duen a terme els periodistes. La tendència ha estat l'increment del nombre de notícies a l'abast dels ciutadans i de la velocitat de transmissió. Des de finals del segle xvii els diaris han estat el principal mitjà de difusió de l'activitat dels periodistes, als que al segle xviii es van afegir les revistes, al segle XX la ràdio i la televisió, i al segle XXI internet.La història del periodisme es pot separar en quatre etapes; l'antic o artesà (1609–1789), el modern o liberal (1789 – últim quart del segle XIX), el contemporani o industrial (últim quart del segle xix – últim quart del segle XX) i el que es deriva de l'aparició d'internet, el 1994. Itàlia, Alemanya, França, Anglaterra, Espanya i els Estats Units, per aquest ordre, són els països claus per l'aproximació acadèmica a la història del periodisme.","url":"https://ca.wikipedia.org/wiki/Hist%C3%B2ria_del_periodisme","thumbnail_url":"https://upload.wikimedia.org/wikipedia/commons/thumb/9/98/Nixon_leaving_whitehouse.jpg/150px-Nixon_leaving_whitehouse.jpg"},{"id":"115413","type":"featured","language_code":"ca","title":"Organismes ediacarians","summary":"Els organismes ediacarians són el conjunt d'éssers vius que habitaren la Terra durant el període Ediacarià (entre fa 635 i fa 541 milions d'anys). Eren organismes tubulars, amb forma de fronda i majoritàriament sèssils. Se n'han trobat icnofòssils arreu del món, que representen els organismes multicel·lulars complexos més antics coneguts.Possiblement experimentaren una radiació evolutiva en l'explosió d'Avalon, un esdeveniment hipotètic que hauria tingut lloc fa 575 milions d'anys, quan la Terra ja s'havia desglaçat després de l'extensa glaciació del Criogenià. La seva desaparició coincidí amb l'escalada vertiginosa de la biodiversitat coneguda com a «explosió cambriana». La major part dels plans corporals d'animals que encara es veuen avui en dia aparegueren al registre fòssil durant el Cambrià, no l'Ediacarià. En el cas dels macroorganismes, sembla que els éssers vius del Cambrià desplaçaren gairebé completament els organismes que havien dominat el registre fòssil ediacarià, tot i que les seves relacions no estan clares.\nEls organismes ediacarians aparegueren per primera vegada fa uns 580 milions d'anys, i prosperaren fins a l'inici del Cambrià, fa 542 milions d'anys, quan desaparegueren les comunitats característiques de fòssils. Tot i que alguns rars fòssils que en podrien representar supervivents han estat descoberts tan tard com el Cambrià mitjà (entre fa 510 i 500 milions d'anys), les comunitats de fòssils més primitives desapareixen del registre fòssil al final de l'Ediacarià, deixant únicament fragments polèmics d'ecosistemes que antigament havien prosperat, si és que deixaren alguna cosa. Existeixen diverses hipòtesis per a explicar aquesta desaparició, incloent-hi un biaix de conservació, un ambient canviant, l'aparició de depredadors o la competició d'altres formes de vida.\nAlguns organismes ediacarians podrien haver estat estretament relacionats amb grups que més endavant esdevindrien prominents; per exemple, Kimberella mostra algunes semblances amb els mol·luscs, i es creu que alguns organismes presenten simetria bilateral, tot i que això és polèmic. La majoria de fòssils microscòpics són morfològicament distints de les formes de vida posteriors; semblen discs, bosses plenes de fang o matalassos esponjosos. És difícil classificar-los, i l'assignació d'algunes espècies és incerta fins i tot a nivell de regne –animal, fong, protist, etc. Un paleontòleg fins i tot ha aconseguit suport per a la seva teoria d'un regne separat, Vendozoa (actualment conegut com a Vendobionta). La seva forma estranya i la seva aparent llunyania respecte a organismes posteriors han portat alguns investigadors a considerar els organismes ediacarians un «experiment fallit» de la vida pluricel·lular i que la vida pluricel·lular posterior tornà a evolucionar més endavant a partir d'organismes unicel·lulars no relacionats.","url":"https://ca.wikipedia.org/wiki/Organismes_ediacarians","thumbnail_url":"https://upload.wikimedia.org/wikipedia/commons/thumb/f/fb/DickinsoniaCostata.jpg/150px-DickinsoniaCostata.jpg"},{"id":"1164397","type":"featured","language_code":"ca","title":"Retrat d'una dama","summary":"Retrat d'una dama (títol original en anglès, The Portrait of a Lady) és una pel·lícula del 1996 dirigida per Jane Campion. És una adaptació de la novel·la de Henry James.","url":"https://ca.wikipedia.org/wiki/Retrat_d%27una_dama","thumbnail_url":null},{"id":"1169315","type":"featured","language_code":"ca","title":"Simfonia coral","summary":"Una simfonia coral és una composició musical per a orquestra, cor i, de vegades, solistes, la qual s'adhereix, generalment, en el seu funcionament intern i arquitectura musical global a la forma musical simfònica. El terme «simfonia coral» en aquest context va ser encunyat per Hector Berlioz en descriure la seva obra Roméo et Juliette en la seva introducció de cinc paràgrafs per a aquesta obra. L'antecessor directe de la simfonia coral és la Novena Simfonia de Ludwig van Beethoven. La Novena de Beethoven recull part de l'Ode an die Freude (Cant de joia), un poema de Friedrich Schiller, amb text cantat per solistes i cor en el seu últim moviment. És el primer exemple d'ús en un compositor important de la veu humana al mateix nivell que els instruments en una simfonia.Alguns compositors del segle xix, en particular Felix Mendelssohn i Franz Liszt, van seguir a Beethoven en la producció d'obres simfòniques corals. El gènere es va desenvolupar àmpliament en el segle xx, amb obres notables com les compostes per Benjamin Britten, Gustav Mahler, Serguei Rakhmàninov, Dmitri Xostakóvitx, Ígor Stravinski i Ralph Vaughan Williams, entre d'altres. Des de finals del segle XX i començaments del segle xxi s'han compost diverses obres noves d'aquest gènere, entre elles les escrites per Tan Dun, Philip Glass, Hans Werner Henze i Krzysztof Penderecki.\nLa intenció era que la simfonia coral romangués en el gènere simfònic, fins i tot amb la seva fusió d'elements dramàtics o narratius que es derivaven de la inclusió de les paraules. Amb aquest objectiu, les paraules van ser tractades simfònicament per perseguir finalitats no narratives, a través de l'ús freqüent de la repetició de paraules i frases importants i la reordenació, transposició i omissió de passatges lingüístics. El text va arribar a determinar l'esquema simfònic bàsic, mentre que l'orquestra transmetia les idees musicals en un grau similar al del cor i els solistes. Fins i tot amb un èmfasi simfònic, una simfonia coral era influenciada sovint en la forma musical i el contingut per una narració externa, fins i tot en les parts on no hi havia cant.","url":"https://ca.wikipedia.org/wiki/Simfonia_coral","thumbnail_url":"https://upload.wikimedia.org/wikipedia/commons/thumb/d/de/Hector_berlioz.jpg/150px-Hector_berlioz.jpg"},{"id":"1184100","type":"featured","language_code":"ca","title":"Art públic de Barcelona","summary":"El conjunt de monuments i escultures a l'aire lliure de Barcelona constitueix una destacada mostra d'art públic que atorga a la capital catalana, en conjunció amb altres elements com la seva arquitectura, la seva xarxa de museus o el seu conjunt de parcs i jardins, un inconfusible segell artístic, ja que la ciutat comtal sempre ha apostat per l'art i la cultura com una de les seves principals característiques identitàries.El patrimoni d'art públic de la ciutat és extens, si bé la majoria de monuments i estatuària situada en llocs públics procedeix del segle xix endavant. El primer monument situat a la via pública de forma expressa i per encàrrec municipal que es conserva és el Monument a Santa Eulàlia, a la Plaça del Pedró, del 1673; altres obres anteriors considerades d'art públic són, o bé fonts o bé estàtues situades a l'interior de fornícules, a les façanes d'edificis públics, si bé en molts casos foren encàrrecs de caràcter privat que han passat a titularitat pública posteriorment. Cal remarcar que fins al segle xix la ciutat estava encotillada per les seves muralles d'origen medieval, en tenir la ciutat la consideració de plaça militar, pel que el seu creixement estava limitat, i el poc espai disponible s'utilitzava preferentment per a les activitats diàries de la població, sense poder dedicar uns espais adequats per a grans monuments.La situació va canviar amb l'enderroc de les muralles i la donació a la ciutat de la Fortalesa de la Ciutadella, fet que va afavorir l'expansió urbana pel pla adjacent, i que es va plasmar en el projecte d'Eixample elaborat per Ildefons Cerdà, que suposà l'ampliació territorial més gran que ha tingut la ciutat. Un altre augment significatiu de la superfície de la capital catalana fou l'annexió de diversos municipis limítrofs entre finals del segle xix i començaments del xx. Tot això va suposar l'adequació dels nous espais urbans i un augment dels encàrrecs artístics municipals a les vies públiques, que van ser afavorits igualment per diversos esdeveniments celebrats a la ciutat, com l'Exposició Universal del 1888 i la Internacional del 1929 o, més recentment, pels Jocs Olímpics del 1992 i el Fòrum Universal de les Cultures del 2004.","url":"https://ca.wikipedia.org/wiki/Art_p%C3%BAblic_de_Barcelona","thumbnail_url":"https://upload.wikimedia.org/wikipedia/commons/thumb/4/4c/Barcino%2C_Brossa.JPG/150px-Barcino%2C_Brossa.JPG"},{"id":"118505","type":"featured","language_code":"ca","title":"Jaume Huguet","summary":"Jaume Huguet   (Valls, 1412 - Barcelona, 1492) fou un pintor gòtic català. El seu estil és una evolució del gòtic internacional cap a les innovacions incorporades des de la pintura flamenca. La seva formació es va realitzar entre València, Tarragona i Barcelona, si bé no es descarta que pogués haver visitat Sardenya o Nàpols, que formaven part de la corona d'Aragó i Catalunya. Va desenvolupar la seva màxima activitat a Barcelona a partir de 1448, on va crear un taller que pràcticament va monopolitzar la realització de retaules a Catalunya durant la segona meitat del segle xv, un cop morts Bernat Martorell i Lluís Dalmau. El seu taller va incorporar els seus deixebles i també membres de la família Vergós amb qui va mantenir una estreta relació personal. Una part important de la seva obra s'ha perdut en revoltes que han destruït les esglésies que les contenien i la majoria del que es conserva són panells de retaules que han estat desmuntats.\nEl Museu Nacional d'Art de Catalunya té la col·lecció més important d'obres de l'artista, amb unes 25 pintures.","url":"https://ca.wikipedia.org/wiki/Jaume_Huguet","thumbnail_url":"https://upload.wikimedia.org/wikipedia/commons/thumb/e/e4/Huguet-MareDeuVallmoll.jpg/150px-Huguet-MareDeuVallmoll.jpg"},{"id":"118663","type":"featured","language_code":"ca","title":"Rococó","summary":"El Rococó és un moviment artístic nascut a França, que es desenvolupa de forma progressiva entre els anys 1730-60. El rococó es defineix pel gust pels colors lluminosos, suaus i clars. Predominen les formes inspirades en la natura, en la mitologia, en la bellesa dels cossos nus, en l'art oriental, especialment en els temes galants i amorosos, amb petites cascades, ponts, salzes, templets i pagodes, i es van encarregar directament a la Xina vaixelles ornades amb gravats d'armes heràldiques. És un art bàsicament mundà, sense influències religioses, que tracta temes de la vida diària i de les relacions humanes. És un estil que busca reflectir el que és agradable, refinat, exòtic i sensual.\n\n","url":"https://ca.wikipedia.org/wiki/Rococ%C3%B3","thumbnail_url":"https://upload.wikimedia.org/wikipedia/commons/thumb/5/5e/Dosaigues_vista.jpg/150px-Dosaigues_vista.jpg"},{"id":"1188326","type":"featured","language_code":"ca","title":"Parcs i jardins de Barcelona","summary":"El conjunt de parcs i jardins de Barcelona té una extensió de 2.784 hectàrees. La seva gestió depèn de l'Institut Municipal de Parcs i Jardins de Barcelona, un organisme depenent de l'Ajuntament de Barcelona. Des del segle xix —i especialment al XX— Barcelona ha apostat per l'adequació de zones verdes a la ciutat, i actualment és una de les ciutats europees amb més arbrat viari (150.000 unitats). L'any 2001 l'Institut de Parcs i Jardins va rebre la certificació ISO 14001 en la conservació i la gestió dels espais verds i de l'arbrat viari públic.La jardineria a Barcelona ha tingut una evolució dispar en el temps: la primera realització de certa rellevància, el Parc del Laberint d'Horta, és ja del segle XVIII; al segle xix s'obrí el primer gran parc públic de Barcelona, el de la Ciutadella; però la major part de zones verdes de la ciutat comtal són del segle xx, època en què s'ha donat un gran impuls a la jardineria pública a la capital catalana. En aquest darrer segle la jardineria s'ha desenvolupat principalment en quatre fases: les primeres planificacions efectuades per Léon Jaussely al seu pla d'enllaços i per Nicolau Maria Rubió i Tudurí, autor d'un ambiciós pla de zones verdes concèntriques a tot el llarg de la ciutat, des de Montjuïc fins al Besòs; l'època de la postguerra suposà un retrocés en la creació d'espais verds, degut principalment a l'especulació immobiliària que comportà l'augment de la població degut a la immigració, així com a la prioritat atorgada al trànsit rodat per l'increment del parc automobilístic; amb l'arribada de la democràcia hi va haver un nou impuls a la creació d'espais enjardinats, amb predomini del disseny arquitectònic i un sentit polivalent de l'espai, que a l'element vegetal afegia zones de serveis i equipaments lúdics i recreatius per a la població; en darrer lloc, cap a finals de segle sorgí una tendència més naturalista, més acord a les noves idees d'ecologisme i sostenibilitat mediambiental, amb preocupació no tan sols pels parcs i grans extensions verdes sinó també per la col·locació d'arbrats als carrers i passejos de la ciutat.En funció de les seves característiques, els parcs i jardins de Barcelona es divideixen en diverses tipologies: «històrics», els creats abans del 1950, com el Parc del Laberint d'Horta, el de la Ciutadella, el Parc Güell, els jardins de la Universitat de Barcelona, els de Laribal i els del Palau Reial de Pedralbes; «temàtics», que estan dedicats a un determinat tipus d'espècies vegetals, com el Parc de Cervantes, dedicat a les roses, els Jardins de Mossèn Costa i Llobera, especialitzats en cactàcies i suculentes, i els Jardins de Mossèn Cinto Verdaguer, dedicats a les plantes aquàtiques, bulboses i rizomatoses; «urbans», són els de tipus més corrent, parcs i jardins ubicats a plena ciutat i oberts a tots els públics, amb serveis i espais polivalents per al gaudi de tota la ciutadania; i «forestals», espais verds d'ampla extensió ubicats generalment en les zones limítrofes de la ciutat, com la serra de Collserola i la muntanya de Montjuïc.","url":"https://ca.wikipedia.org/wiki/Parcs_i_jardins_de_Barcelona","thumbnail_url":"https://upload.wikimedia.org/wikipedia/commons/thumb/7/73/Jardines_de_Moss%C3%A8n_Cinto_Verdaguer.jpg/150px-Jardines_de_Moss%C3%A8n_Cinto_Verdaguer.jpg"},{"id":"1189157","type":"featured","language_code":"ca","title":"Alonso Fernández de Córdoba y Figueroa","summary":"Alonso Fernández de Córdoba y Figueroa (Montilla, 21 de setembre de 1653- Madrid, 19 de setembre de 1699), citat també amb el nom d'Alfonso i conegut com a Alonso de Aguilar o simplement com a cardenal Córdoba, va ser un noble i religiós espanyol, cardenal prevere de l'Església Catòlica sense títol. Va exercir diversos càrrecs en el si de la cort del rei Carles II, entre els quals membre del Consell de les Ordes, comissari general de Croada i conseller d'Estat. Al final de la seva vida va ser nomenat inquisidor general, sense arribar a prendre possessió del càrrec a causa de la seva mort, que segons els rumors de l'època podria haver estat provocada i efecte de les intrigues cortesanes.","url":"https://ca.wikipedia.org/wiki/Alonso_Fern%C3%A1ndez_de_C%C3%B3rdoba_y_Figueroa","thumbnail_url":"https://upload.wikimedia.org/wikipedia/commons/thumb/b/b3/Alfonso_Fern%C3%A1ndez_de_C%C3%B3rdoba_Aguilar_cardenal.jpg/150px-Alfonso_Fern%C3%A1ndez_de_C%C3%B3rdoba_Aguilar_cardenal.jpg"},{"id":"1190941","type":"featured","language_code":"ca","title":"Rata arborícola de cresta roja","summary":"La rata arborícola de cresta roja (Santamartamys rufodorsalis) és un rosegador de la família de les rates espinoses (Echimyidae). És l'única espècie coneguda del gènere Santamartamys. Fou descrit el 1898, però fins al 2011 només se n'observaren tres exemplars. Per aquest motiu, se sap molt poc del comportament i la distribució d'aquest mamífer endèmic de la costa caribenya de Colòmbia. Es tracta d'un animal nocturn que pot mesurar fins a 48 cm des del cap fins a la punta de la cua.\nLa rrata arborícola de cresta roja, considerada una espècie en perill crític per la Unió Internacional per a la Conservació de la Natura (UICN), fou descoberta a les selves tropicals de la Sierra Nevada de Santa Marta a altituds d'entre 700 i 2.000 msnm.","url":"https://ca.wikipedia.org/wiki/Rata_arbor%C3%ADcola_de_cresta_roja","thumbnail_url":"https://upload.wikimedia.org/wikipedia/commons/thumb/c/cc/Santamartamys%2C_David_Valle_Martinez.jpg/150px-Santamartamys%2C_David_Valle_Martinez.jpg"},{"id":"11925","type":"featured","language_code":"ca","title":"La Baronia de Rialb","summary":"La Baronia de Rialb és un extens municipi prepirinenc al nord-est de la comarca de la Noguera (Catalunya), vertebrat al voltant del riu Rialb en el seu curs mitjà (Rialb Sobirà) i baix (Rialb Jussà) i que s'inicia al sud a la riba esquerra del Segre fins a la Serra de Grau de Moles, a les altures del Cogulló de Sant Quiri (1.355 m d'altitud). El cap municipal actual és Gualter; anteriorment era la Torre de Rialb.\nEl terme municipal se situa a la comarca natural del Segre Mitjà, en el pas de transició entre la plana de Lleida cap a les muntanyes i les valls del Pirineu català occidental. Limita amb les comarques de l'Alt Urgell, a l'est (Peramola i Coll de Nargó); el Pallars Jussà, al nord-oest (Benavent de la Conca); i amb els municipis de Tiurana, Ponts i Artesa de Segre (la Noguera) pel sud i sud-oest. De poblament dispers i relleu accidentat, té l'estatus de municipi d'alta muntanya.","url":"https://ca.wikipedia.org/wiki/La_Baronia_de_Rialb","thumbnail_url":"https://upload.wikimedia.org/wikipedia/commons/thumb/c/c6/Sant_Iscle_i_Santa_Vict%C3%B2ria_de_la_Torre_de_Rialb_P1190266.jpg/150px-Sant_Iscle_i_Santa_Vict%C3%B2ria_de_la_Torre_de_Rialb_P1190266.jpg"},{"id":"11935","type":"featured","language_code":"ca","title":"Sistema solar","summary":"El sistema solar és el sistema estel·lar que es compon del Sol i els objectes que orbiten al seu voltant de manera directa o indirecta. Els objectes més grossos que orbiten directament al voltant del Sol són els vuit planetes, mentre que la resta són objectes més petits, els planetes nans i objectes menors del sistema solar. Dos dels objectes que giren indirectament al voltant del Sol (satèl·lits naturals) són més grossos que el planeta més petit, Mercuri.El sistema solar es formà fa 4.600 milions d'anys a partir del col·lapse gravitatori d'un núvol molecular interestel·lar gegant. La immensa majoria de la seva massa es troba en el Sol, mentre que la major part de la resta correspon a Júpiter. Els quatre planetes interiors, Mercuri, Venus, Terra i Mart, són planetes tel·lúrics, és a dir, planetes més petits que es componen sobretot de roca i metall. Els quatre planetes exteriors són gegants gasosos i tenen una massa considerablement superior a la dels planetes tel·lúrics. Els dos més grossos, Júpiter i Saturn, es componen principalment d'hidrogen i heli, mentre que els dos planetes situats més lluny del Sol, Urà i Neptú, es componen en gran part de volàtils, és a dir, substàncies amb un punt de fusió alt en comparació amb l'hidrogen i l'heli, com ara aigua, amoníac i metà. Tots els planetes segueixen òrbites gairebé circulars situades dins d'un disc gairebé pla que es coneix com a «eclíptica».\nEl sistema solar també conté objectes més petits. El cinturó d'asteroides, que es troba entre Mart i Júpiter, majoritàriament conté objectes compostos de roca i metall, com els planetes terrestres. Més enllà de l'òrbita de Neptú, hi ha el cinturó de Kuiper i el disc dispers, vinculats a poblacions d'objectes transneptunians compostos principalment de gel. Dins d'aquestes poblacions hi ha entre desenes i més de 10.000 objectes que podrien ser prou grossos per haver estat arrodonits per la seva pròpia gravetat. Aquests objectes es denominen planetes nans. Entre els planetes nans identificats s'inclouen l'asteroide Ceres i els objectes transneptunians Plutó i Eris. A més d'aquestes dues regions, existeixen altres poblacions de petits cossos, incloent-hi cometes, centaures i la pols interplanetària, que viatgen lliurement entre les regions. Sis dels planetes, almenys tres dels planetes nans i molts dels cossos més petits tenen satèl·lits naturals. Cadascun dels planetes exteriors és envoltat per anells planetaris fets de pols i altres objectes petits.\nEl vent solar, un flux de plasma que ve del Sol, crea una bombolla en el medi interestel·lar coneguda com l'helioesfera, que s'estén fins al límit del disc dispers. El núvol d'Oort, que es creu que és l'origen de cometes de període llarg, també podria existir a prop de mil vegades més lluny que l'heliosfera. L'heliopausa és el punt en el qual la pressió del vent solar és igual a la pressió oposada del vent interestel·lar. El sistema solar està situat dins d'un dels braços exteriors de la Via Làctia, que conté aproximadament 200.000 milions d'estrelles.\n\n","url":"https://ca.wikipedia.org/wiki/Sistema_solar","thumbnail_url":"https://upload.wikimedia.org/wikipedia/commons/thumb/0/0d/Solar_System_size_to_scale_ca.svg/150px-Solar_System_size_to_scale_ca.svg.png"},{"id":"1195296","type":"featured","language_code":"ca","title":"Guerra italiana del 1521-1526","summary":"La guerra italiana del 1521-1526, coneguda igualment com a Guerra dels Quatre Anys, forma part de les Guerres d'Itàlia. El conflicte es desenvolupà entre el 1521 i el 1526 i hi lluitaren Francesc I de França i la República de Venècia contra l'emperador del Sacre Imperi Romanogermànic Carles V, Enric VIII d'Anglaterra i els Estats Pontificis. Entre les causes del conflicte hi ha l'elecció el 1519-1520 de Carles I com a emperador del Sacre Imperi Romanogermànic i la necessitat del papa Lleó X d'aliar-se amb Carles per combatre Martí Luter.\nLa guerra esclatà a l'Europa occidental el 1521, quan França envaí els Països Baixos i intentà ajudar Enric II de Navarra a recuperar el seu regne. Les forces imperials repel·liren la invasió i atacaren el nord de França, on els francesos aturaren la seva avançada. Aleshores, l'emperador, el papa i Enric VIII signaren una aliança formal contra França i les hostilitats començaren a la península Itàlica. A la batalla de Bicocca, els exèrcits imperial i papal derrotaren l'exèrcit francès i l'expulsaren del Milanesat. Després de la batalla, la lluita tornà al territori francès, mentre que Venècia signava la pau per separat. L'exèrcit anglès envaí França el 1523, mentre que Carles de Borbó, enutjat pels intents de Francesc d'apoderar-se de la seva herència, el traí i s'alià amb Carles I. El 1524 fracassà una temptativa francesa de recuperar el Ducat de Milà, cosa que donà al Borbó l'oportunitat d'envair Provença al capdavant d'un exèrcit espanyol.\nEl mateix Francesc dirigí un segon atac contra el Ducat de Milà (l'actual Llombardia) el 1525. La seva desastrosa derrota a la batalla de Pavia, en la qual fou capturat i la majoria dels seus principals nobles moriren, conduí al final de la guerra. Mentre estava empresonat a Espanya, Francesc signà el tractat de Madrid, en el qual renunciava a les seves aspiracions a Itàlia, Borgonya i Flandes. Unes setmanes després del seu alliberament, tanmateix, repudià les provisions del tractat, començant d'aquesta manera la Guerra de la Lliga de Cognac. Tot i que les Guerres d'Itàlia continuaren durant tres dècades més, aquestes s'acabaren sense que França pogués recuperar cap territori substancial a Itàlia.","url":"https://ca.wikipedia.org/wiki/Guerra_italiana_del_1521-1526","thumbnail_url":"https://upload.wikimedia.org/wikipedia/commons/thumb/d/d3/Battle_of_Pavia%2C_oil_on_panel.jpg/150px-Battle_of_Pavia%2C_oil_on_panel.jpg"},{"id":"1196401","type":"featured","language_code":"ca","title":"Moviment antitabac al Tercer Reich","summary":"Després que els metges alemanys fossin els primers a descobrir la relació entre el càncer de pulmó i el tabac, s'inicià un fort moviment antitabac al Tercer Reich i es liderà la primera campanya antitabac de la història moderna. Els moviments antitabac cresqueren a moltes nacions des del principi del segle xx, però tengueren poc èxit arreu excepte a Alemanya, on la campanya va rebre el suport del govern després de l'ascens dels Nazis al poder. Aquest seria el moviment en contra del tabac més poderós del món als anys 30 i a principis dels 40. Els líders nacionalsocialistes condemnaren el consum de tabac i molts d'aquests el criticaren públicament. Sota el govern nazi prosperà la investigació sobre el tabac i els seus efectes en la salut, que seria la més important del seu tipus en aquells temps. A més de la investigació efectuada, l'aversió personal d'Adolf Hitler envers el tabac, les polítiques reproductives dels nazis i l'associació del tabac amb l'antisemitisme i el racisme foren altres factors en suport de la campanya contra el tabac.\nLa campanya antitabac dels nazis consistí a prohibir fumar als tramvies, autobusos i trens urbans, promoure l'educació saludable, limitar les racions de cigarrets a la Wehrmacht, organitzar classes mèdiques per als soldats i incrementar els impostos sobre el tabac. Els nacionalsocialistes també imposaren limitacions als anuncis de tabac, restringiren fumar en espais públics i ho regularen als restaurants i a les cafeteries. El moviment antitabac no va tenir gaire eficàcia en els primers anys del règim nazi i, malgrat els esforços de la campanya, l'ús del tabac cresqué entre el 1933 i el 1939, tot i que posteriorment va disminuir entre els anys 1939 i 1945. Ni tan sols a final del segle xx, el moviment antitabac a l'Alemanya de la postguerra havia assolit tanta influència com el dels temps del nacionalsocialisme.","url":"https://ca.wikipedia.org/wiki/Moviment_antitabac_al_Tercer_Reich","thumbnail_url":null},{"id":"119794","type":"featured","language_code":"ca","title":"Solimà I el Magnífic","summary":"Solimà I (Trebisonda, 6 de novembre de 1494 - Szigetvár, Hongria, 7 de setembre de 1566) fou el desè soldà de l'Imperi Otomà (1520-1566). A Occident és conegut com a Solimà el Magnífic, mentre que en el món islàmic ho és com a Solimà el Legislador (turc: Kanuni; àrab: القانونى, al‐Qānūnī).\nFill de Selim I, de jove va governar diverses províncies de l'Imperi, i va accedir al sultanat a la mort del seu pare. Ben aviat va iniciar una sèrie d'exitoses campanyes militars a Belgrad, Rodes i Hongria i va assolir una clara hegemonia al Mediterrani Oriental. Després d'haver derrotat i mort Lluís II d'Hongria a la batalla de Mohács, saquejà i ocupà Buda, la capital hongaresa, i imposà vassallatge al principat de Transsilvània, on instal·là Joan Szapolya. Va arribar a assetjar Viena sense èxit en dues ocasions (1529 i 1532), i va exercir un important domini de la zona dels Balcans, establint les bases d'una forta rivalitat amb la Dinastia dels Habsburg que s'allargaria durant segles.Signada la pau amb Àustria, va dirigir la seva atenció cap a la Guerra otomano-safàvida a l'est, obtenint importants victòries a l'Àsia i assegurant el control de Bagdad i de grans extensions de Mesopotàmia, l'Azerbaidjan i el Golf Pèrsic. Mentrestant a la Mediterrània, hi operaven eficaçment els seus almiralls corsaris Barba-rossa i Turgut Reis, que aprofitaren les rivalitats entre Francesc I de França i Carles V del Sacre Imperi Romanogermànic per assolir una sèrie d'importants victòries contra la Monarquia d'Espanya i el Sacre Imperi a la península Itàlica i a les Illes Balears i asseguraven el control de Tunis i Algèria. No obstant això van ser derrotats al Setge de Malta per l'Orde de l'Hospital.\nA l'interior, les rivalitats entre els seus fills i llurs intents de sedició, atiats per les intrigues de l'harem i, especialment, per la seva muller Roxelana, acabaren amb les execucions del primogènit Mustafà (1553) i de Baiazet (1561) i el triomf del futur Selim II.La seva tasca administrativa és equiparable a les seves victòries militars. Com a estadista, reorganitzà l'administració promulgant un nou codi legislatiu amb un sistema impositiu més just i modern, reduint les penes d'alguns delictes menors i castigant alguns oficials corruptes. Va tenir també una especial atenció a les minories cristianes i jueves que vivien a l'Imperi i va incrementar notablement el nombre de centres educatius. Va ser reconegut per envoltar-se d'excel·lents col·laboradors, els quals solia elegir pels seus mèrits, sense tenir en compte el seu estatus o rang social. Entre aquests destaquen els polítics Pargali Ibrahim Paixà i Damat Rüstem Paixà, l'arquitecte i urbanista Sinan i o el poeta Baki.\nSolimà I és reconegut com un dels líders més importants de l'Imperi Otomà que, sota el seu regnat, va arribar a la seva edat d'or i l'apogeu del seu poder i influència.","url":"https://ca.wikipedia.org/wiki/Solim%C3%A0_I_el_Magn%C3%ADfic","thumbnail_url":"https://upload.wikimedia.org/wikipedia/commons/thumb/e/e9/EmperorSuleiman.jpg/150px-EmperorSuleiman.jpg"},{"id":"1207335","type":"featured","language_code":"ca","title":"Montargull","summary":"«Montargull» té aquests significats:\n\nMontargull (Artesa de Segre), poble agregat al municipi d'Artesa de Segre, a la Noguera\nMontargull (la Vansa i Fórnols), nucli del municipi de la Vansa i Fórnols, a l'Alt Urgell, a la vall de la Vansa\nMontargull (Llorac), llogaret del terme municipal de Llorac, a la Conca de Barberà\nMontargull (Avinyonet del Penedès), masia del municipi d'Avinyonet del Penedès, a l'Alt Penedès\nMontargull (Palaldà), muntanya als límits dels termes comunals dels Banys d'Arles i Palaldà i de Montboló, al Vallespir","url":"https://ca.wikipedia.org/wiki/Montargull","thumbnail_url":null},{"id":"121287","type":"featured","language_code":"ca","title":"Lèmurs","summary":"Els lèmurs (Lemuroidea) són primats estrepsirrins endèmics de l'illa de Madagascar. Deuen el seu nom als lemures, fantasmes o esperits de la mitologia romana, a causa de les estrepitoses vocalitzacions que emeten, els seus ulls brillants i els costums nocturns d'algunes espècies. Tot i que sovint se'ls confon amb primats ancestrals, els primats antropoides (micos, hominoïdeus i humans) no evolucionaren dels lèmurs, tot i que comparteixen trets morfològics i etològics amb els primats basals.\nLa seva classificació taxonòmica és controvertida i depèn de quin concepte d'espècie es faci servir. Fins i tot es discuteix la taxonomia de nivell més alt. Alguns experts ubiquen la majoria dels lèmurs a l'infraordre Lemuriformes, mentre que altres creuen que aquest clade conté tots els estrepsirrins existents, situant tots els lèmurs a la superfamília Lemuroidea i els lorísids i galàgids a la superfamília Lorisoidea. Arribaren a Madagascar fa aproximadament 62-65 Ma per rafting (en rais de vegetació) en algun moment en què els corrents oceànics n'afavoriren la dispersió cap a l'illa. Des d'aleshores, els lèmurs han evolucionat per enfrontar-se a un medi altament estacional i les seves adaptacions els donen un nivell de diversitat que rivalitza amb el d'altres grups de primats. Fins a l'arribada dels humans a l'illa, fa aproximadament 2.000 anys, existien lèmurs tan grans com un goril·la mascle. Actualment queden unes cent espècies de lèmurs, la majoria descobertes o promogudes al rang d'espècie a partir de la dècada del 1990.\nAmb un pes que va des de 30 g fins a 9 kg, els lèmurs comparteixen molts dels trets bàsics dels primats, com mans i peus amb cinc dits i polzes oposables, i ungles en lloc d'urpes (a la majoria d'espècies). Tanmateix, la seva proporció cervell-massa corporal és més petita que en els primats antropoides i, igual que els altres primats estrepsirrins, tenen el «nas humit» (rinari). Els lèmurs són generalment els estrepsirrins més socials i es comuniquen més amb olors i vocalitzacions que amb senyals visuals. Tenen un metabolisme basal relativament baix, molts es reprodueixen estacionalment, tenen períodes de dormància (com hibernació o letargia) i alguns presenten un domini social de les femelles. La majoria s'alimenta d'una àmplia varietat de fruites i fulles, mentre que altres són especialistes. Tot i que moltes tenen dietes similars, espècies diferents comparteixen els mateixos boscos per un procés de diferenciació de nínxol.\nLa investigació sobre aquests primats se centrà en la seva taxonomia i la recollida d'espècimens durant els segles xviii i xix. Tot i que les observacions aportades pels primers investigadors de camp foren abundants, els estudis moderns sobre l'ecologia i el comportament d'aquests animals no es desenvoluparen fins a les dècades del 1950 i del 1960. Davant les dificultats provocades per la inestabilitat política i la confusió regnant a Madagascar a mitjans de la dècada del 1970, s'aturaren els treballs de camp, però es tornaren a posar en marxa a la dècada del 1980 i suposaren un gran avenç en el coneixement d'aquests primats. Instal·lacions d'investigació com el Duke Lemur Center de la Universitat Duke han ofert una oportunitat d'avançar en el seu estudi en un ambient controlat. Els lèmurs són importants per a la investigació perquè la seva mescla de característiques primitives i trets compartits amb els primats antropoides pot proporcionar un major coneixement sobre l'evolució dels primats i els humans. Tanmateix, moltes espècies de lèmur estan en perill d'extinció a causa de la pèrdua del seu hàbitat i la caça. Tot i que en general les tradicions locals ajuden a protegir els lèmurs i els boscos on viuen, la tala forestal il·legal, la generalització de la pobresa i la inestabilitat política dificulten i soscaven els esforços per la conservació d'aquests primats.","url":"https://ca.wikipedia.org/wiki/L%C3%A8murs","thumbnail_url":"https://upload.wikimedia.org/wikipedia/commons/thumb/9/90/Katta_Lemur_catta.jpg/150px-Katta_Lemur_catta.jpg"},{"id":"1214666","type":"featured","language_code":"ca","title":"Edward Sheriff Curtis","summary":"Edward Sheriff Curtis (Whitewater, 16 de febrer de 1868 − Whittier, 19 d'octubre de 1952) va ser un fotògraf i etnòleg autodidacte estatunidenc.\nEstablert a Seattle com a fotògraf d'èxit, un encontre fortuït amb l'antropòleg George Bird Grinnell el posà en contacte amb les cultures natives nord-americanes. Aquesta descoberta, als 32 anys, li canvià la vida. A partir d'aleshores es dedicà durant més de 30 anys, de manera gairebé exclusiva, a documentar gràficament i recopilar per escrit la cultura dels natius nord-americans, amb l'objectiu de conservar la memòria d'unes formes de viure amenaçades per una desaparició imminent. Malgrat la manca de formació acadèmica, va deixar l'obra monumental The North American Indian, un recull exhaustiu de la cultura de les tribus dels Estats Units i part del Canadà en 20 volums, i la pel·lícula In the Land of the Head Hunters, precursora del cinema documental.\nL'obra etnogràfica li va donar renom però no diners. Va viure els darrers anys modestament i quan va morir la seva obra ja s'havia oblidat. A partir de la dècada dels 1970 ha estat revaloritzada, si bé no tant pel valor acadèmic com per la qualitat artística, etnogràfica i humana de les fotografies.","url":"https://ca.wikipedia.org/wiki/Edward_Sheriff_Curtis","thumbnail_url":"https://upload.wikimedia.org/wikipedia/commons/thumb/5/57/ECurtis.jpg/150px-ECurtis.jpg"},{"id":"121716","type":"featured","language_code":"ca","title":"Terrissa","summary":"La terrissa, anomenada cantereria a molts indrets del País Valencià i les Terres de l'Ebre, és l'objecte o conjunt d'objectes, tals com olles, càntirs, gerres, perols, cassoles o tests, fets de terra argilosa afaiçonada quan és molla i pastada, i després cuita. La manca d'esmalts i vernissos, el tipus de terra, la coloració rogenca que li donen després de la cocció els derivats de ferro i, sobretot, la destinació a l'ús domèstic, en fan una categoria especial dins la ceràmica. La terrissa es distingeix, d'una banda, dels productes artístics com són les ceràmiques, terracotes, porcellanes, i rajoles de València, i de l'altra, de les peces de terra cuita sortides de la bòbila, o de productes com la vaixella fina coneguda amb el nom de pisa.La peça més antiga que es coneix és un atuell del període Jōmon de prehistòria del Japó (10000 aC i 8000 aC), peça que actualment s'exposa al Museu Nacional de Tòquio. El seu nom li ve donat per les marques de corda amb les que està decorada. Existeixen trossos de terrissa trobats al sud de la Xina i amb el mètode del carboni 14 s'ha datat i es creu que és un material elaborat entre els 14000 anys aC i el 9000 anys aC.","url":"https://ca.wikipedia.org/wiki/Terrissa","thumbnail_url":"https://upload.wikimedia.org/wikipedia/commons/thumb/e/e6/Potter_at_wheel.jpg/150px-Potter_at_wheel.jpg"},{"id":"1222906","type":"featured","language_code":"ca","title":"We Can Do It!","summary":"We Can Do It! (Nosaltres podem fer-ho! o simplement Podem fer-ho!) és un cartell estatunidenc de propaganda bèl·lica, creat el 1943 per J. Howard Miller per a l'empresa Westinghouse Electric com una imatge inspiradora per aixecar la moral dels treballadors durant la Segona Guerra Mundial. En un principi es va creure que l'autor s'havia inspirat en una imatge en blanc i negre de Geraldine Hoff, una treballadora d'una fàbrica de Michigan que havia aparegut en una notícia d'agències, tanmateix el 2011 el professor James J. Kimble,de la Universitat de Seton Hall, va identificar i va demostrar després d'una llarga recerca, que la veritable model del cèlebre cartell era Naomi Parker, treballadora de la base aeronaval d'Alameda.\nEl cartell va tenir una repercussió molt limitada durant la Segona Guerra Mundial però va ser redescobert durant els anys 80 i àmpliament reproduït en gran quantitat de formats. Des d'aquest moment se l'anomenà «We Can Do It!» o «Rosie the Riveter», per analogia amb aquesta altra figura icònica de la Segona Guerra Mundial. El cartell es va utilitzar en campanyes a favor del feminisme i d'altres qüestions polítiques durant els anys 80. També va aparèixer a la portada de la revista Smithsonian del 1994, en un segell del servei de Correus dels Estats Units el 1999, va ser utilitzar com a material electoral als Estats Units d'Amèrica el 2008 i va ser redissenyat per celebrar la presa de possessió de la primera dona primera ministra d'Austràlia. La imatge és una de les 10 més sol·licitades al Servei Nacional d'Arxius dels Estats Units.Després del seu redescobriment, els que el veuen sovint assumeixen que la imatge es feia servir de forma habitual per a inspirar a les dones treballadores a unir-se a la indústria de la guerra. No obstant això, durant el conflicte l'exposició de la imatge es va restringir a les treballadores de la Westinghouse i només es va exhibir durant el febrer de 1943, no per atreure noves treballadores sinó per exhortar a les dones que ja estaven contractades a treballar més intensamentament. Des d'aleshores grups feministes, entre d'altres, han aprofitat l'actitud inspiradora del cartell per interpretar el missatge de moltes formes alternatives expressant apoderament, per a la promoció de diverses campanyes, per a la publicitat o la paròdia, entre d'altres.","url":"https://ca.wikipedia.org/wiki/We_Can_Do_It!","thumbnail_url":"https://upload.wikimedia.org/wikipedia/commons/thumb/1/12/We_Can_Do_It%21.jpg/150px-We_Can_Do_It%21.jpg"},{"id":"1224848","type":"featured","language_code":"ca","title":"Atemptat d'Enpetrol","summary":"L'atemptat d'Enpetrol va ser un atemptat sense víctimes mortals que es va perpetrar la matinada del 12 de juny de 1987 contra la refineria que l'empresa Enpetrol (actual Repsol) tenia ubicada al Morell (Tarragona). Es van produir dues explosions simultànies com a resultat de dues bombes col·locades al llarg d'un feix de canonades de l'oleoducte del Complex Petroquímic, que travessava el terme municipal de Tarragona. Es va atribuir a l'organització armada ETA (que va reivindicar posteriorment l'acte) i va formar part d'una campanya d'atacs a la zona costanera catalana.L'acció terrorista, que es va produir minuts després de mitjanit, va agafar per sorpresa als habitants dels municipis adjacents a la zona industrial. El desconeixement de la magnitud dels fets, unit a la violència de les flames, va provocar la fugida de fins a 20.000 ciutadans de la capital del Tarragonès camp a través o per l'Autovia de la Mediterrània que transcorre al costat del municipi. Per altra banda, va suposar un punt d'inflexió en la relació entre la població dels municipis propers amb la indústria petroquímica —que s'havia establert dues dècades abans a la zona—. La ciutadania, que es va congregar en multitudinàries protestes inèdites a Tarragona, va exercir una pressió que va resultar en un esforç institucional i privat per a enfortir el nivell de seguretat de les instal·lacions i, en general, del territori limítrof.","url":"https://ca.wikipedia.org/wiki/Atemptat_d%27Enpetrol","thumbnail_url":"https://upload.wikimedia.org/wikipedia/commons/thumb/f/f3/Petroqu%C3%ADmica_de_Tarragona_nocturna.jpg/150px-Petroqu%C3%ADmica_de_Tarragona_nocturna.jpg"},{"id":"1225547","type":"featured","language_code":"ca","title":"Treva de Nadal","summary":"La treva de Nadal (en alemany Weihnachtsfrieden; en anglès Christmas Truce; en francès Trève de Noël) va ser una sèrie d'altos el foc generalitzats, no oficials que van tenir lloc en el front occidental el Nadal de 1914, durant la Primera Guerra Mundial. En la setmana prèvia al Nadal, els soldats alemanys i els britànics van començar a intercanviar salutacions i nadales entre les seves trinxeres i, a vegades, la tensió es va reduir fins al punt que els soldats van sortir de les trinxeres per anar a parlar amb els seus enemics i intercanviar regals. Això va succeir sobretot durant la nit de Nadal i el dia de Nadal, quan molts soldats d'ambdós costats es van aventurar de forma independent en «terra de ningú», on es van barrejar, i es van intercanviar menjar i records. A més de les cerimònies d'enterrament conjuntes, diverses trobades van acabar amb nadales i altres cants. Les tropes d'ambdós costats fins i tot van compartir partits de futbol, en una de les imatges més perdurables de la treva.\nNo va ser un fet generalitzat i, en algunes regions del front, la lluita va continuar durant tot el dia, mentre que, en altres, senzillament es van arribar a acords d'alto el foc per recuperar els cossos dels morts, per poder-los enterrar. El Nadal de l'any següent, tan sols unes poques unitats van dur a terme un nou alto el foc amb els seus enemics, en part, a causa de severes ordres dels alts comandaments dels dos bàndols que prohibiren aquestes confraternitzacions. El 1916, després dels sagnants combats sense precedents del Somme i Verdún, i el començament de l'ús generalitzat de gas verinós, l'odi dels soldats cap a l'enemic va augmentar considerablement, i ja no hi va haver més treves per Nadal.\nNo només hi va haver treves durant el període de Nadal, sinó que aquestes van reflectir un estat d'ànim més generalitzat conegut com «viure i deixar viure», sobretot en les unitats d'infanteria que estaven més a prop unes de les altres, i que evitaven les conductes obertament agressives, i, sovint participaven en confraternitzacions a més petita escala, amb converses o intercanvi de cigarrets. En alguns sectors, hi havia altos el foc de tant en tant per permetre que els soldats recuperessin camarades ferits o morts, mentre que en altres punts, hi hauria un acord tàcit de no disparar mentre els homes descansaven, feien exercici, o treballaven a plena vista de l'enemic. No obstant això, les treves de Nadal van ser particularment significatives pel nombre d'homes que hi van participar i la motivació amb què ho van fer. En els sectors amb menys violència, desenes d'homes van arribar a aplegar-se obertament a la llum del dia. Sovint es veuen aquestes treves com un moment simbòlic de la pau i la humanitat enmig d'un dels esdeveniments més violents de la història humana.","url":"https://ca.wikipedia.org/wiki/Treva_de_Nadal","thumbnail_url":"https://upload.wikimedia.org/wikipedia/commons/thumb/6/6e/Christmas_Truce_1914.png/150px-Christmas_Truce_1914.png"},{"id":"1225732","type":"featured","language_code":"ca","title":"Fonts de Barcelona","summary":"Les fonts de Barcelona constitueixen un conjunt de diversos tipus de dispensadors d'aigua per al consum públic, ja sigui fonts pròpiament dites, estanys, brolladors, cascades o diverses tipologies de segell arquitectònic o enginyer. Poden variar des del més senzill broc d'aigua o fonts elaborades en sèrie fins a complexos conjunts de fonts decorades amb escultures o altres elements ornamentals, per la qual cosa, juntament amb el conjunt d'estatuària pública de la ciutat, són una mostra més del patrimoni d'art públic de Barcelona. Moltes de les fonts de la ciutat afegeixen al seu caràcter funcional un factor ornamental que, com a la resta d'obres d'art de segell municipal, ha variat amb el temps i el curs de les tendències artístiques. A Barcelona hi ha unes 1.800 fonts públiques, entre les quals hi ha unes 600 que són d'aigua potable, mentre que unes 200 es consideren ornamentals.Les fonts solien instal·lar-se antany en places o indrets cèntrics dels pobles per a assortir d'aigua a la població, sent la seva primera funció eminentment pràctica. En tractar-se d'una necessitat bàsica, la provisió d'aigua solia reunir en aquell indret als seus habitants, per la qual cosa es van convertir en llocs de trobada i reunió que afavorien les relacions socials de la comunitat. Així, aquests llocs van anar guanyant cada cop més rellevància, per la qual cosa van començar a ser ornamentats i a convertir-se en veritables monuments de l'àmbit urbà.Principalment durant el segle xix les fonts van deixar de ser meres canalitzacions d'aigua per a convertir-se en peces ornamentals que, com la resta d'art públic de la ciutat, van evolucionar amb els estils artístics que s'anaven succeint en el temps. Així, les fonts podien ser monuments dedicats a la memòria d'algun personatge, o bé conjunts ornamentals sense més justificació que el seu valor estètic; o també podien tenir un component lúdic, com acompanyament de llocs d'oci i esbarjo.Les primeres fonts que encara subsisteixen a Barcelona procedeixen de l'edat mitjana, situades a la part vella de la ciutat. La primera font de caràcter monumental que es conserva és la font de Santa Eulàlia, a la plaça del Pedró, construïda el 1673, tot i que originalment era un monument escultòric que va ser convertit en font al segle xix. Des de llavors s'ha creat un gran nombre de fonts ornamentals i en aquest sentit cal ressaltar que moltes procedeixen d'importants processos urbanístics i esdeveniments celebrats a la ciutat, com l'Eixample de Barcelona, l'Exposició Universal de 1888, l'Exposició Internacional de 1929, els Jocs Olímpics de 1992 i el Fòrum Universal de les Cultures de 2004.","url":"https://ca.wikipedia.org/wiki/Fonts_de_Barcelona","thumbnail_url":"https://upload.wikimedia.org/wikipedia/commons/thumb/5/5d/Font_M%C3%A0gica_de_Montju%C3%AFc_10_%282009-05-24%29.JPG/150px-Font_M%C3%A0gica_de_Montju%C3%AFc_10_%282009-05-24%29.JPG"},{"id":"1225791","type":"featured","language_code":"ca","title":"Llista de persones que s'han dirigit a les dues cambres del Parlament del Regne Unit","summary":"Aquesta és una llista de persones que s'han dirigit a les dues cambres del Parlament del Regne Unit al mateix temps. Encara que monarques anglesos i més tard monarques britànics es dirigiren conjuntament a la Cambra dels Comuns i la Cambra dels Lords en diverses ocasions des del segle xvi, el primer dignatari estranger en fer-ho fou el president francès Albert Lebrun el març de 1939. Aquesta llista exclou els discursos pronunciats pel (o en nom del) sobirà a la cerimònia d'obertura del Parlament del Regne Unit i al final de cada sessió parlamentària.\nTan sols tres persones, a part del monarca regnant al moment, s'han adreçat a les dues cambres conjuntament en més d'una ocasió: Nelson Mandela es dirigí als membres de la Cambra dels Comuns i dels Lords el 1993 i el 1996 com a president de Sud-àfrica; Mikhaïl Gorbatxov parlà davant de les cambres com a delegat estranger de la Unió Soviètica el 1984 i, de nou, el 1993 en nom de la Unió Interparlamentària; finalment, Ximon Peres s'adreçà a les cambres com a primer ministre d'Israel el 1986 i com a president d'Israel el 2008.","url":"https://ca.wikipedia.org/wiki/Llista_de_persones_que_s%27han_dirigit_a_les_dues_cambres_del_Parlament_del_Regne_Unit","thumbnail_url":"https://upload.wikimedia.org/wikipedia/commons/thumb/0/07/President_Reagan_addressing_British_Parliament%2C_London%2C_June_8%2C_1982.jpg/150px-President_Reagan_addressing_British_Parliament%2C_London%2C_June_8%2C_1982.jpg"},{"id":"1226030","type":"featured","language_code":"ca","title":"Experiment de Michelson-Morley","summary":"L'experiment de Michelson-Morley fou un experiment realitzat el 1887 pels físics Albert Abraham Michelson i Edward Williams Morley amb l'objectiu de detectar el moviment relatiu de la Terra a través de l'èter lumínic que se suposava omplia el buit i que era el suport per a la propagació de les ones electromagnètiques. El mètode emprat fou la mesura de la velocitat de la llum en la direcció del moviment de translació de la Terra i, al mateix temps, en una direcció perpendicular. La mesura es realitzà mitjançant l'observació d'un patró d'interferències amb un interferòmetre dissenyat pels autors.\nEls resultats negatius d'aquest experiment es consideren com la primera evidència forta en contra de la teoria de l'èter llavors prevalent, i iniciaren una línia d'investigació que conduí a la formulació de la Teoria de la Relativitat Especial d'Albert Einstein el 1905, en què el concepte de l'èter estacionari no té cap paper.","url":"https://ca.wikipedia.org/wiki/Experiment_de_Michelson-Morley","thumbnail_url":"https://upload.wikimedia.org/wikipedia/commons/thumb/8/8a/On_the_Relative_Motion_of_the_Earth_and_the_Luminiferous_Ether_-_Fig_3.png/150px-On_the_Relative_Motion_of_the_Earth_and_the_Luminiferous_Ether_-_Fig_3.png"},{"id":"1234512","type":"featured","language_code":"ca","title":"Paritat del zero","summary":"El nombre zero (0) és parell. En altres paraules, la seva paritat (la qualitat de parell o senar) és parella. La manera més senzilla de demostrar-ho és recórrer a la definició de «parell»: un nombre enter múltiple de dos (2); concretament, 0 × 2 = 0. En conseqüència, el zero té totes les propietats que caracteritzen els nombres parells: és divisible per 2, té un nombre senar a cada costat de la recta numèrica i constitueix la suma d'un enter amb si mateix (en aquest cas ell mateix). Un conjunt de 0 objectes es pot dividir en dos subconjunts iguals, com passa amb qualsevol conjunt de cardinalitat parella.\nEl zero segueix les regles formades amb els altres nombres parells. Perquè es compleixin les regles de paritat de l'aritmètica, per exemple que parell – parell = parell, és necessari que 0 sigui parell. També és un element del grup d'enters parells, l'element identitat. El zero pot ser un punt de partida des del qual es defineixin inductivament els altres nombres naturals i la seva paritat. Les aplicacions d'aquesta inducció, des de la teoria de grafs fins a la geometria computacional, es basen en la paritat parella del zero. El 0 no és únicament divisible per 2, sinó per tots els enters positius. En el sistema binari que fan servir els ordinadors, és especialment rellevant que el 0 sigui divisible per cada potència de 2; en aquest sentit, el 0 és el nombre «més parell» de tots.\nEntre el públic general, la paritat del zero es presta a confusió. La majoria de gent acostuma a ser més lenta classificant el 0 com a parell que no pas per fer-ho amb els nombres 2, 4, 6 o 8, per exemple. Alguns estudiants de matemàtiques, i fins i tot alguns professors, creuen que el zero és senar, parell i senar simultàniament o ni una cosa ni l'altra. Els investigadors en educació matemàtica creuen que aquestes confusions poden servir com a oportunitats d'aprenentatge. Estudiar igualtats com 0 × 2 = 0 pot resoldre els dubtes dels estudiants sobre si el 0 és un nombre i els seus usos en l'aritmètica. Els debats a classe poden conduir els estudiants a apreciar els principis bàsics del raonament matemàtic, com per exemple la importància de les definicions. Avaluar la paritat d'aquest nombre excepcional és un exemple primerenc d'un tema omnipresent en les matemàtiques: l'abstracció d'un concepte familiar en un marc no familiar.","url":"https://ca.wikipedia.org/wiki/Paritat_del_zero","thumbnail_url":"https://upload.wikimedia.org/wikipedia/commons/thumb/0/0e/Scale_of_justice_2.svg/150px-Scale_of_justice_2.svg.png"},{"id":"124185","type":"featured","language_code":"ca","title":"Ornitorrinc","summary":"L'ornitorrinc (Ornithorhynchus anatinus) és un mamífer semiaquàtic ovípar endèmic de l'est d'Austràlia, incloent-hi l'illa de Tasmània. És l'únic representant vivent de la família dels ornitorrínquids i el gènere Ornithorhynchus.\nJuntament amb les quatre espècies d'equidnes, és una de les cinc espècies vivents de monotremes, l'únic grup de mamífers que ponen ous en lloc de parir cries vives. Igual que la resta de monotremes, detecta les preses mitjançant l'electrolocalització. És una de les poques espècies de mamífers verinosos que hi ha al món. Els esperons que tenen els mascles a les potes posteriors injecten un verí que pot causar un dolor intens als éssers humans. En veure per primera vegada aquest mamífer ponedor d'ous i dotat de bec d'ànec, cua de castor i potes de llúdria, els naturalistes europeus quedaren tan desconcertants que alguns fins i tot creien que era una falsificació feta a partir de trossos de diferents animals.\nEls trets únics de l'ornitorrinc en fan un tema d'estudi important en el camp de la biologia evolutiva, així com un símbol icònic d'Austràlia.\nHa aparegut com a mascota en esdeveniments nacionals i apareix al revers de la moneda de vint cèntims australiana. L'ornitorrinc és l'emblema animal de Nova Gal·les del Sud.Fins a principis del segle xx, se'l caçava pel seu pelatge, però actualment està protegit arreu del seu àmbit de distribució. Encara que els programes de reproducció en captivitat han tingut poc èxit i que l'ornitorrinc és vulnerable als efectes de la contaminació, no hi ha cap amenaça immediata per a la seva supervivència.","url":"https://ca.wikipedia.org/wiki/Ornitorrinc","thumbnail_url":"https://upload.wikimedia.org/wikipedia/commons/thumb/f/f2/Platypus.jpg/150px-Platypus.jpg"},{"id":"124612","type":"featured","language_code":"ca","title":"Ferrer Bassa","summary":"Ferrer Bassa, també documentat com Jaume Ferrer Bassa, (Les Gunyoles (?), 1285 – Barcelona, 1348) fou un pintor i miniaturista de la Corona d'Aragó, on va treballar de forma intensa per a la cort d'Alfons el Benigne i Pere el Cerimoniós.\nFerrer Bassa va abandonar la inicial influència francogòtica i, com altres pintors de la Corona d'Aragó, va rebre tant la influència de l'escola florentina com de l'escola senesa, després d'entrar en contacte amb aquests moviments durant una estada a Itàlia.\nSe'l considera, junt amb el seu fill Arnau, el fundador del principal obrador d'italianisme pictòric a Barcelona i arreu de la Corona d'Aragó, sota l'impuls àulic de la cort del rei d'Aragó.\nEls historiadors de començament del segle XX el van anomenar el «Giotto català».\nHi ha dades de la seva biografia a les ciutats de Saragossa i Barcelona entre els anys 1324 i 1348, quan es creu que va morir de pesta junt amb el seu fill i deixeble Arnau Bassa.","url":"https://ca.wikipedia.org/wiki/Ferrer_Bassa","thumbnail_url":"https://upload.wikimedia.org/wikipedia/commons/thumb/0/08/Busts_Palau_del_Parlament_-_04_Jaume_Ferrer_Bassa.JPG/150px-Busts_Palau_del_Parlament_-_04_Jaume_Ferrer_Bassa.JPG"},{"id":"125","type":"featured","language_code":"ca","title":"Anime","summary":"L'anime (en japonès アニメ) és el terme que agrupa els dibuixos animats de procedència japonesa. No obstant això, al Japó es fa servir la paraula anime per a referir-se a l'animació en general, sense importar-ne l'estil o l'origen.\nL'anime és un mitjà de gran expansió al Japó, sent al mateix temps un producte d'entreteniment comercial i cultural, cosa que l'ha convertit en un fenomen de masses internacional amb una gran influència en el món de l'animació i el cinema. Malgrat que sovint es classifica com a gènere, hi ha anime dirigit a tots tipus de públic: des de nens, adolescents, adults, fins a especialitzacions de classificació existents per al manga (còmic japonès), amb històries dissenyades per a grups demogràfics tan específics com ara treballadors, mestresses de casa, estudiants, etc. Per tant, l'anime pot tractar temes i ser de gèneres tan diversos com l'amor, les aventures, la ciència-ficció, els contes infantils, la literatura, els esports, el terror, la fantasia, la comèdia i molts altres, tot i que generalment es caracteritza per tenir trames complexes.Encara que el gran gruix de l'anime que es produeix anualment al Japó té el format de sèrie de televisió, també es publica en forma de curtmetratges, llargmetratges i anuncis. Les sèries d'anime sovint es divideixen per temporades, les quals coincideixen amb les estacions de l'any (hivern, primavera, estiu i hivern) i contenen una mitjana de 12 o 13 episodis. Aquestes sèries es poden distribuir en diferents mitjans, com ara per televisió, DVD, Blu-ray o a plataformes d'internet.\nParal·lelament a l'anime, al Japó es desenvolupa el món del manga. Entre el manga i l'anime sol haver-hi molta interacció, ja que els mangues que tenen èxit són posteriorment adaptats en anime. A banda d'això, una part important de les sèries d'animació japoneses també són adaptacions de novel·les lleugeres o videojocs.","url":"https://ca.wikipedia.org/wiki/Anime","thumbnail_url":"https://upload.wikimedia.org/wikipedia/commons/thumb/c/c8/Wikipe-tan_full_length.png/150px-Wikipe-tan_full_length.png"},{"id":"125175","type":"featured","language_code":"ca","title":"Velociraptor","summary":"Velociraptor (en llatí, «lladre veloç», «saquejador veloç» o «ocell de presa veloç») és un gènere de dinosaure teròpode dromeosàurid que existí fa aproximadament entre fa 83 i 70 milions d'anys durant el Cretaci superior. Actualment només se'n reconeixen dues espècies, per bé que se n'hi assignaren altres en el passat. L'espècie tipus és V. mongoliensis; se n'han trobat fòssils a Mongòlia Interior i Exterior, al centre d'Àsia. Una segona espècie, V. osmolskae, fou descrita el 2008 a partir de material cranial trobat a la Mongòlia Interior.\nA desgrat de ser més petit que altres dromeosàurids com Deinonychus o Achillobator, aquest dinosaure de la mida d'un gall dindi hi compartia molts trets anatòmics. Era un carnívor bípede i emplomallat, amb una cua rígida i llarga, i una gran urpa falciforme (amb forma de falç) a cada pota posterior, que es creu que era utilitzada per a matar les seves preses. Es pot distingir Velociraptor d'altres dromeosàurids pel seu crani llarg i baix, amb un musell que apunta cap amunt.\nVelociraptor, a vegades abreujat com a «raptor», és un dels gèneres de dinosaure més familiars al gran públic a causa del seu paper prominent a la saga de pel·lícules de dinosaures Parc Juràssic, encara que a les pel·lícules fou presentat molt més gran que no realment era, i sense plomes, a més d'altres imprecisions anatòmiques. També és ben conegut entre els paleontòlegs, amb més d'una dotzena de fòssils descoberts, més que de qualsevol altre dromeosàurid. Un exemplar particularment cèlebre preservà un Velociraptor en ple combat amb un Protoceratops.","url":"https://ca.wikipedia.org/wiki/Velociraptor","thumbnail_url":"https://upload.wikimedia.org/wikipedia/commons/thumb/2/2d/Velociraptor_skull_cr%C3%A2ne_2.png/150px-Velociraptor_skull_cr%C3%A2ne_2.png"},{"id":"1255","type":"featured","language_code":"ca","title":"Gat","summary":"El gat o moix (Felis catus) és un petit mamífer carnívor domèstic. Es tracta de l'única espècie domesticada de la família dels fèlids i sovint és conegut com a gat domèstic per distingir-lo dels gats salvatges. Els gats poden ser casolans, de granja o ferals; aquests últims viuen en llibertat i eviten el contacte amb els humans. Els éssers humans tenen gats com a animals domèstics i per mantenir a ratlla els rosegadors i altres plagues. N'hi ha unes 60 races reconegudes per diversos registres.La seva anatomia s'assembla força a la de les altres espècies de fèlids, amb el cos fort i flexible, reflexos molt ràpids, dents afilades i urpes retràctils adaptades per matar preses de petites dimensions. Tenen la visió nocturna i el sentit de l'olfacte ben desenvolupats. Es comuniquen mitjançant vocalitzacions que inclouen miols, roncs, esbufecs i grunyits, així com el llenguatge corporal. Malgrat que cacen en solitari, són animals socials. Perceben sons massa fluixos o aguts per a l'orella humana, com ara els sorolls que fan els ratolins i altres mamífers petits. Habitualment surten a caçar durant el crepuscle. Secreten i detecten feromones.\nLes femelles crien principalment a la primavera i l'estiu i solen tenir entre dos i cinc gatons per ventrada. Hi ha gent que cria gats amb pedigrí per exhibir-los en exposicions felines. Com a resultat de la falta de control de la reproducció dels gats de companyia mitjançant l'esterilització, així com el seu abandonament, molts països tenen un gran nombre de gats ferals, que han contribuït a l'extinció de moltes espècies d'ocells, mamífers i rèptils. Per aquest motiu, s'han plantejat mesures per controlar-ne les poblacions.\nEls gats es domesticaren a l'Orient Pròxim cap al 7500 aC. Durant molt de temps es cregué que la domesticació del gat havia començat a l'antic Egipte, on era venerat. El 2021 es calculava que hi havia uns 220 milions de gats de companyia i uns 480 milions de gats de carrer arreu del món. Són el segon animal de companyia més popular a Catalunya, després dels gossos.","url":"https://ca.wikipedia.org/wiki/Gat","thumbnail_url":"https://upload.wikimedia.org/wikipedia/commons/thumb/1/15/Pumiforme.JPG/150px-Pumiforme.JPG"},{"id":"125723","type":"featured","language_code":"ca","title":"Catedral de València","summary":"La catedral de València (basílica metropolitana) és seu de l'arquebisbat de València i està dedicada a Santa Maria per desig de Jaume I, fidel a la tradicional devoció mariana del segle xiii. Fou consagrada l'any 1238 per l'arquebisbe de Tarragona Pere d'Albalat. Es troba sobre l'antiga mesquita, que al seu torn s'havia alçat sobre l'antiga seu visigòtica.\nEl gòtic català o mediterrani és l'estil predominant d'aquesta catedral, tot i que també conté elements del romànic, del gòtic francés, del renaixement, del barroc i neoclàssic. En el seu interior es venera el Sant Calze, datat del segle i, i donat a la catedral pel rei Alfons el Magnànim el 1436.\nConté algunes de les primeres i millors pintures del Quattrocento de tota la península Ibèrica, que van arribar de Roma a través d'artistes contractats per Alexandre VI. Aquest últim papa valencià, quan encara era el cardenal Roderic de Borja, feu la petició per a elevar la seu valentina al rang de Metropolitana, categoria que li fou atorgada pel papa Innocenci VIII el 1492.","url":"https://ca.wikipedia.org/wiki/Catedral_de_Val%C3%A8ncia","thumbnail_url":"https://upload.wikimedia.org/wikipedia/commons/thumb/8/84/Cimbori_almoina_abril_1.jpg/150px-Cimbori_almoina_abril_1.jpg"},{"id":"1258771","type":"featured","language_code":"ca","title":"Llista d'amfibis i rèptils de Catalunya","summary":"En la llista a continuació hi figura la totalitat de les espècies d'amfibis i rèptils que habiten a Catalunya, així com la seva distribució a la resta del món.\nExisteixen unes 6.350 espècies d'amfibis arreu del món, de les quals només 16 habiten a Catalunya, i de totes aquestes només una, el tritó del Montseny, és purament endèmica de Catalunya. Pel que fa a rèptils, n'hi ha més de 8.200 espècies de les quals 35 habiten a Catalunya.","url":"https://ca.wikipedia.org/wiki/Llista_d%27amfibis_i_r%C3%A8ptils_de_Catalunya","thumbnail_url":"https://upload.wikimedia.org/wikipedia/commons/thumb/1/1b/BennyTrapp_Montseny-Gebirgsmolch_Calotriton_arnoldi_Montseny-Gebirge_Spanien.jpg/150px-BennyTrapp_Montseny-Gebirgsmolch_Calotriton_arnoldi_Montseny-Gebirge_Spanien.jpg"},{"id":"126006","type":"featured","language_code":"ca","title":"Dungeons & Dragons","summary":"Dungeons & Dragons (en anglès; literalment: \"Masmorres i Dracs\"), sovint abreujat com a D&D o DnD, és un joc de rol (JDR, o RPG en anglès) de fantasia originalment dissenyat per Gary Gygax i Dave Arneson i publicat per primer cop el 1974 per Tactical Studies Rules, Inc. (actualment TSR, Inc.). Des de 1997, el joc és publicat per Wizards of the Coast. Derivat dels jocs de miniatures amb una variació de les regles de Chainmail que serví com a reglament inicial, Dungeons & Dragons està àmpliament considerat el pioner dels jocs de rol moderns així com de la indústria dels jocs de rol i, per extensió, dels videojocs de rol.A diferència dels jocs de miniatures tradicionals, a Dungeons & Dragons a cada jugador se li assigna un únic personatge amb qui jugar en lloc d'una legió o formació militar. Aquests personatges emprenen aventures imaginàries en una ambientació fantàstica. Un dels jugadors, conegut com a Dungeon Master, compleix la funció d'àrbitre i de narrador, alhora que prepara i manté els escenaris en els quals ocorren les aventures i en controla els personatges no jugadors que hi habiten. Els personatges es reuneixen en grups per interaccionar amb aquests habitants, a més d'entre si mateixos. Junts resolen problemes, combaten amb enemics, troben tresors i adquireixen coneixements. En el procés, els personatges obtenen punts d'experiència amb l'objectiu de tornar-se més poderosos al llarg d'una sèrie de partides.\nL'èxit inicial de Dungeons & Dragons va provocar una ràpida proliferació de jocs similars, com RuneQuest, Tunnels & Trolls, Traveller i Arduin però, malgrat la competència, Dungeons & Dragons segueix liderant el mercat de la indústria dels jocs de rol. L'any 1977 el joc fou dividit en dues versions: un sistema de joc relativament senzill, conegut com a Dungeons & Dragons; i un altre sistema més estructurat i amb un reglament més dens, conegut com a Advanced Dungeons & Dragons (abreviat com AD&D o ADnD). La 2a edició de AD&D va ser publicada el 1989. Tanmateix, l'any 2000 la línia original del joc es veié interrompuda i Advanced Dungeons & Dragons adquirí el nom de Dungeons & Dragons quan es publicà la 3a edició del joc. Les regles introduïdes en aquesta edició formaren la base del sistema d20, que està disponible sota la llicència Open Game License i que és d'ús lliure per als altres publicadors. El juny de 2003 es llançà al mercat la versió 3.5, que ampliava la 3a edició i encara feia servir el sistema d20. Tanmateix, la 4a edició, publicada el juny de 2008, es desdiu de la llicència OGL i ofereix un sistema de joc més tancat i restrictiu. La 5a edició sortí al mercat de manera escalonada entre els mesos d'estiu i de tardor de 2014.\nEl joc disposa de diversos suplements, com ara aventures i campanyes predissenyades aptes per a l'ús de grups de joc regulars. Dungeons & Dragons és conegut també per productes de marxandatge que no formen part del joc, referències a la cultura popular i múltiples controvèrsies, notablement un pànic moral que hi hagué durant els anys 80 que relacionava falsament el joc amb el satanisme i el suïcidi, especialment present als Estats Units. El joc de rol ha guanyat diversos premis al llarg de la seva història i ha estat traduït a molts d'idiomes a part de l'anglès.\nDungeons & Dragons segueix essent el joc de rol més popular i el més venut, amb devers 20 milions de persones que hi han jugat i uns ingressos de més de mil milions de dòlars nord-americans en la venda de llibres i equipament. Els productes de la marca Dungeons & Dragons van suposar més del 50% dels productes dels jocs de rol venuts el 2002. Fora de les comunitats de joc, D&D s'ha transformat en un metònim usat sovint per referir-se als jocs de rol en general.","url":"https://ca.wikipedia.org/wiki/Dungeons_%26_Dragons","thumbnail_url":"https://upload.wikimedia.org/wikipedia/commons/thumb/8/87/Dungeons_and_Dragons_game.jpg/150px-Dungeons_and_Dragons_game.jpg"},{"id":"12629","type":"featured","language_code":"ca","title":"Alcoi","summary":"Alcoi és una ciutat del País Valencià, capital de la comarca de l'Alcoià i cap de partit judicial. És la sisena ciutat més poblada de la província d'Alacant malgrat la seua orografia. És al nord de la província d'Alacant i forma part de les Comarques Centrals.\n\nEl seu terme municipal limita amb la província de València pel terme municipal de Bocairent a la serra de Mariola. Limita amb els termes municipals de Banyeres de Mariola, Benifallim, Bocairent, Cocentaina, Ibi, Onil, Penàguila, la Torre de les Maçanes i Xixona.\nFundada el 17 de maig de 1256 per controlar la ruta d'Alacant a Xàtiva i de Villena a Cocentaina, la ciutat va ser pionera en la Revolució Industrial al País Valencià dins els sectors tèxtil, paperer i metal·lúrgic. El nucli antic d'Alcoi és hereu de l'urbanisme que es va desenvolupar durant la segona meitat del segle xix i principis del segle xx, si bé les seues cases i carrers estan condicionats per actuacions anteriors. Al llarg de les darreres dècades, s'ha anat diversificant vers el sector serveis i un nouvingut turisme d'interior.","url":"https://ca.wikipedia.org/wiki/Alcoi","thumbnail_url":"https://upload.wikimedia.org/wikipedia/commons/thumb/7/78/Alcoi_vista_a%C3%A8ria.jpg/150px-Alcoi_vista_a%C3%A8ria.jpg"},{"id":"12651","type":"featured","language_code":"ca","title":"La Seu Vella de Lleida","summary":"La Seu Vella o catedral antiga és un monument arquitectònic de la ciutat de Lleida. S'alça sobre un turó que porta el seu nom, des del qual s'albira tota la ciutat, el riu Segre i gran part de l'horta de Lleida. La Seu Vella forma part d'un conjunt monumental integrat també pel Castell del Rei o La Suda i la fortificació militar que els envolta. Tots tres elements estan catalogats com Bé Cultural d'Interès Nacional. El conjunt monumental ha estat triat dos cops Monument Favorit de Catalunya.La catedral s'ubica al centre històric de la població, i es considera una obra romànica, per bé que presenta elements propis de l'arquitectura gòtica i alguns afegits renaixentistes. Destaca especialment el treball escultòric de les portes de l'Anunciata, del Portal Major i de la Porta dels Fillols, considerades per part de la historiografia com una mostra paradigmàtica de l'anomenada Escola de Lleida. Encarregada a Pere de Coma el 1193, la primera pedra del temple fou posada el 22 de juliol de 1203, i es consagrà el 1278, per bé que l'obra no es va donar per acabada fins a la construcció del cimbori i el cobriment de les naus, el 1286. El conjunt també està dotat d'un claustre, situat atípicament als peus del temple, que es va començar a bastir al darrer terç del segle xiii i no es va acabar fins al segle següent. Fou llavors que es finalitzà el conjunt, amb la construcció del campanar i la porta dels Apòstols.\nLa Seu Vella sovint s'ha definit com una catedral romànica de monumentalitat gòtica arran de la persistència de les formes de l'art romànic fins al segle xiii, tot i que, davant les dificultats de categorització del conjunt, darrerament s'opta per definir-lo com un dels exemples més representatius d'una arquitectura catalana del segle xiii.El Turó de la Seu Vella i els seus elements patrimonials els gestiona un consorci entre la Generalitat de Catalunya i la Paeria de Lleida.","url":"https://ca.wikipedia.org/wiki/La_Seu_Vella_de_Lleida","thumbnail_url":"https://upload.wikimedia.org/wikipedia/commons/thumb/5/50/LleidaSeu20030605.jpg/150px-LleidaSeu20030605.jpg"},{"id":"1274954","type":"featured","language_code":"ca","title":"Arquitectura de Barcelona","summary":"L'arquitectura de Barcelona ha tingut una evolució paral·lela a la de la resta de Catalunya, i ha seguit de forma diversa les múltiples tendències que s'han anat produint en el context de la història de l'art occidental. Al llarg de la seva història, Barcelona ha acollit diverses cultures i civilitzacions, que han aportat el seu concepte de l'art i han deixat el seu llegat per a la posteritat, des dels primers pobladors ibers, passant pels colonitzadors romans, els visigots i un breu període islàmic, fins al sorgiment en l'edat mitjana de l'art, la llengua i la cultura catalana, amb una primera època d'esplendor on el romànic i el gòtic van ser períodes molt fructífers per al desenvolupament artístic del país.\nDurant l'edat moderna, època en què la ciutat comtal es va vincular a la Monarquia Hispànica, els principals estils van ser el Renaixement i el Barroc, desenvolupats a partir de les propostes provinents dels països difusors d'aquests estils, principalment Itàlia i França. Aquests estils van ser aplicats amb diverses variants locals, i si bé alguns autors afirmen que no va ser un període especialment esplendorós en l'esdevenir artístic de la ciutat, la qualitat de les obres va estar d'acord amb la del conjunt de l'estat, mentre que en quantitat va ser un període bastant productiu, encara que la major part de les realitzacions no hagi arribat a l'actualitat.El segle xix va comportar una certa revitalització econòmica i cultural, que es va plasmar en un dels períodes més fructífers en l'arquitectura de la ciutat, el modernisme. Cal remarcar que fins al segle xix estava encotillada per les muralles d'origen medieval, en tenir la consideració de plaça militar, de manera que el seu creixement estava limitat. La situació va canviar amb l'enderrocament de les muralles i la donació a la ciutat de la Fortalesa de la Ciutadella, el que va propiciar l'expansió de la ciutat per la plana contigua, fet que es va plasmar en el projecte d'Eixample elaborat per Ildefons Cerdà, que va suposar l'ampliació territorial més gran de Barcelona. Un altre augment significatiu de la superfície de la capital catalana va ser l'annexió de diversos municipis limítrofs entre finals del segle xix i principis del xx. Tot això va suposar l'adequació dels nous espais urbans i un augment dels encàrrecs artístics municipals en les vies públiques, que van ser afavorits igualment per diversos esdeveniments celebrats a la ciutat, com l'Exposició Universal de 1888 i la Internacional de 1929 o, més recentment, pels Jocs Olímpics de 1992 i el Fòrum Universal de les Cultures de 2004.\nEl segle xx va suposar la posada al dia dels diversos estils produïts pels arquitectes barcelonins, que van connectar amb els corrents internacionals i van posar a la ciutat en primera línia de l'avantguarda. El desenvolupament arquitectònic en aquests últims anys i l'aposta pel disseny i la innovació, així com la vinculació de l'urbanisme amb els valors ecològics i la sostenibilitat, han convertit la capital catalana en una de les ciutats europees més punteres en el terreny arquitectònic, fet que ha estat reconegut amb nombrosos premis i distincions, com el premi del Reial Institut d'Arquitectes Britànics (1999) i el premi de la Biennal de Venècia (2002). El 2022, Barcelona va ser elegida com a Capital Mundial de l'Arquitectura per a l'any 2026 per la Unió Internacional d'Arquitectes (UIA).","url":"https://ca.wikipedia.org/wiki/Arquitectura_de_Barcelona","thumbnail_url":"https://upload.wikimedia.org/wikipedia/commons/thumb/5/55/SF_-_lago1.jpg/150px-SF_-_lago1.jpg"},{"id":"1276","type":"featured","language_code":"ca","title":"Genètica","summary":"La genètica és la branca de la biologia que estudia els gens, la variació genètica i l'herència genètica en els éssers vius.\nMalgrat que l'herència és un fenomen conegut des de fa mil·lennis, el primer a estudiar-la de manera científica fou Gregor Mendel, un científic i frare augustinià del segle xix. Experimentant amb l'«herència dels caràcters», és a dir, els patrons que regeixen la transmissió de caràcters dels progenitors als seus descendents, veié que els organismes hereten els seus caràcters a través d'«unitats d'herència» distintes. Aquest terme, que encara es fa servir avui en dia, és una definició un xic ambigua del concepte de gen.\nEls gens corresponen a regions de l'ADN, una molècula composta d'una cadena de quatre tipus diferents de nucleòtids – la seqüència d'aquests nucleòtids és la informació genètica que hereten els organismes. L'ADN existeix naturalment en forma bicatenària, és a dir, en dues cadenes en què els nucleòtids d'una cadena complementen els de l'altra. Cada cadena pot fer de plantilla per la creació d'una nova cadena complementària; aquest és el procés físic per a la creació de còpies de gens que poden ser heretats.\nLa seqüència de nucleòtids d'un gen és traduïda per les cèl·lules per produir una cadena d'aminoàcids, creant proteïnes. L'ordre dels aminoàcids en una proteïna correspon a l'ordre dels nucleòtids del gen. Això rep el nom de codi genètic. Els aminoàcids d'una proteïna determinen com es plega en una forma tridimensional; aquesta estructura és la responsable, al seu torn, del funcionament de la proteïna. Les proteïnes executen gairebé totes les funcions que les cèl·lules necessiten per viure. Un canvi en l'ADN d'un gen pot canviar els aminoàcids d'una proteïna i, per tant, alterar-ne la forma i la funció. Això pot tenir un efecte dràstic sobre la cèl·lula i l'organisme en conjunt. Dos altres factors que poden variar la forma de la proteïna són el pH i la temperatura.\nTot i que la genètica té un paper significatiu en l'aparença i el comportament dels organismes, és la combinació de la genètica amb les experiències de l'organisme la que determina el resultat final. Per exemple, mentre que els gens tenen un paper en la determinació de l'alçada d'una persona, la nutrició i la salut d'aquesta persona durant la infantesa també tenen un paper important.","url":"https://ca.wikipedia.org/wiki/Gen%C3%A8tica","thumbnail_url":"https://upload.wikimedia.org/wikipedia/commons/thumb/f/f0/Hybridogenesis_in_water_frogs_gametes.svg/150px-Hybridogenesis_in_water_frogs_gametes.svg.png"},{"id":"1280933","type":"featured","language_code":"ca","title":"Jadeïta","summary":"La jadeïta és un mineral que pertany a la classe dels silicats i al subgrup dels inosilicats de cadena simple, també coneguts com a piroxens; en aquest subgrup es troba classificat com a clinopiroxè. Les classificacions de Nickel-Strunz i Dana coincideixen en classificar el mineral dins el grup dels silicats. La jadeïta se sol formar a elevades pressions i temperatures moderades; típicament en ambients de subducció cortical com ara la costa Pacífica de Sud-amèrica o l'est del Japó. Sovint es forma per la transformació de l'albita en quars i jadeïta a conseqüència de les elevades pressions. Se sol trobar en ambients altament metamorfitzats de roques serpentinítiques riques en sodi. La jadeïta ha estat i és un mineral important i rellevant, tant culturalment com econòmicament, ja que és un dels principals minerals formadors del famós jade, molt emprat tant actualment com en el passat. La seva fórmula és NaAlSi₂O₆ o Na(Al,Fe3+)Si₂O₆.","url":"https://ca.wikipedia.org/wiki/Jade%C3%AFta","thumbnail_url":"https://upload.wikimedia.org/wikipedia/commons/thumb/8/8b/Jadeite-4jg34a.jpg/150px-Jadeite-4jg34a.jpg"},{"id":"1285","type":"featured","language_code":"ca","title":"Antoni Gaudí i Cornet","summary":"Antoni Gaudí i Cornet (Reus o Riudoms, el Baix Camp, 25 de juny del 1852 - Barcelona, 10 de juny del 1926) va ser un arquitecte modernista català que ha estat reconegut internacionalment com un dels genis més rellevants de la seva disciplina.Gaudí es va traslladar per a cursar els seus estudis d'arquitectura a la ciutat de Barcelona, on les seves primeres obres van estar influïdes per diversos estils, com el neogòtic, el mudèjar i el barroc, fins a arribar a l'explosió del modernisme, en què va aconseguir implantar un estil propi, amb l'aplicació dels seus estudis sobre la natura i les formes reglades de la geometria, la utilització de totes les arts aplicades per a la decoració dels seus edificis i la recuperació per a l'ornamentació de l'antic mosaic transformat per ell en trencadís, convertit en una nova tècnica.\nLa seva contribució a l'arquitectura és única i és considerat un dels màxims exponents del modernisme. Des de la infantesa, Gaudí va ser un atent observador de la natura, de la qual l'atreien les formes, els colors i la geometria. Malgrat tenir grans edificis realitzats, dels quals cada vegada es fan més monografies, el que més fama li ha donat arreu del món és, sens dubte, el temple de la Sagrada Família, obra encara en construcció la popularitat de la qual continua creixent a mesura que s'alça, així com l'admiració que suscita.","url":"https://ca.wikipedia.org/wiki/Antoni_Gaud%C3%AD_i_Cornet","thumbnail_url":"https://upload.wikimedia.org/wikipedia/commons/thumb/4/42/Antoni_gaudi.jpg/150px-Antoni_gaudi.jpg"},{"id":"1287","type":"featured","language_code":"ca","title":"Gos","summary":"El gos, ca o quisso (Canis lupus familiaris) és un mamífer domèstic de la família dels cànids. Les proves arqueològiques demostren que el gos ha estat en convivència propera amb els humans des de fa com a mínim 9.000 anys, però possiblement des de fa 14.000 anys. Les restes fòssils indiquen que els avantpassats dels gossos moderns ja s'associaven amb els humans fa 100.000 anys.\nLa Federació Cinològica Internacional (FCI) en reconeix 353 races, que presenten una gran varietat de dimensions, fisonomia i temperament. Tenen una gran relació amb els humans, per a qui són animals de companyia, animals de guàrdia, gossos policia, gossos de treball, gossos de caça, gossos d'aigua, gossos cobradors, gossos llebrers, gossos pigall, gossos pastors o gossos bovers, per exemple.\nEs calcula que al món hi ha prop de 400 milions de gossos domèstics, cosa que en fa un dels animals de companyia més populars, probablement només superat pels gats. Es creu que el llop gris, del qual és considerat una subespècie, n'és l'avantpassat més immediat. Les investigacions més recents indiquen que el gos fou domesticat per primera vegada a Europa, però no se sap amb certitud si tots els gossos domèstics provenen d'un mateix grup o si el procés de domesticació es repetí diversos cops.","url":"https://ca.wikipedia.org/wiki/Gos","thumbnail_url":"https://upload.wikimedia.org/wikipedia/commons/thumb/b/b1/Gos_d%27Atura_Catal%C3%A0.JPG/150px-Gos_d%27Atura_Catal%C3%A0.JPG"},{"id":"1294547","type":"featured","language_code":"ca","title":"Schwertmannita","summary":"La schwertmannita és un mineral que pertany a la classe dels sulfats segons la classificació de Nickel-Strunz i a la classe dels hidròxids segons la classificació de Dana, fet pel qual que sovint és anomenat com un oxihidroxisulfat de ferro (III). Es forma com a producte de precipitació en rius àcids tot generant crostes, pel·lícules i travertins que poden ser formats íntegrament per aquest mineral o en associació amb altres minerals, principalment sulfats, òxids i hidròxids de ferro o d'altres metalls com zinc, coure o arsènic. És un dels minerals agrupats sota el terme «limonita». Durant els últims anys ha crescut el seu interès, ja que quan cristal·litza és capaç d'absorbir quantitats importants de l'arsènic present a l'aigua dels rius contaminats, fixant-lo així dins la seva estructura i produint una descontaminació parcial de l'aigua abans contaminada per aquest element. S'han proposat fins a tres fórmules diferents per al mineral: Fe163+(OH,SO₄)12-13O16·10-12H₂O; Fe163+O16(OH)₁₂(SO₄)₂ i Fe3+16 O16(SO₄)₂(OH)₁₂·nH₂O (n ∼ 10 a 12).","url":"https://ca.wikipedia.org/wiki/Schwertmannita","thumbnail_url":"https://upload.wikimedia.org/wikipedia/commons/thumb/f/f5/Agregat_de_schwertmannita.jpg/150px-Agregat_de_schwertmannita.jpg"},{"id":"1309803","type":"featured","language_code":"ca","title":"Dermoteri","summary":"Els dermoteri (Dermotherium) són un gènere extint de lèmurs voladors, un petit grup de mamífers planadors actualment limitat al sud-est asiàtic. Se n'han descrit dues espècies: D. major, de l'Eocè superior de Tailàndia, coneguda a partir d'un únic fragment de maxil·lar inferior, i D. chimaera, de l'Oligocè superior de Tailàndia, coneguda a partir de tres fragments de maxil·lar inferior i dues molars superiors aïllades. A més a més, hi ha una molar superior aïllada de l'Oligocè inferior del Pakistan que s'ha assignat provisionalment a D. chimaera. Es creu que tots els jaciments on s'han trobat fòssils de dermoteris corresponen a medis boscosos. Els dermoteris probablement eren animals de bosc, igual que els lèmurs voladors d'avui en dia, però no se sap si ja tenien les mateixes adaptacions per planar.\nEls dermoteris tenen una sèrie de característiques dentals que els diferencien de les dues espècies actuals de lèmurs voladors, així com característiques que només es donen en una de les dues. La tercera incisiva inferior, la canina inferior i la tercera premolar inferior, com a mínim, són pectinades (similars a una pinta), car presenten fileres longitudinals de cúspides, una característica poc habitual dels lèmurs voladors (no s'ha trobat cap de les dues primeres incisives inferiors del dermoteri). La quarta premolar inferior, en canvi, s'assembla a les molars inferiors. La part frontal d'aquestes dents, el trigònid, és més ampla en D. chimaera que en D. major, del qual només s'han trobat les molars inferiors segona i tercera. Les dues espècies també es diferencien en la configuració del cantó posterior interior de les molars inferiors. Les molars superiors són dents triangulars, amb una sèrie de cúspides petites però distintes, especialment a la segona molar superior, i esmalt rugós.","url":"https://ca.wikipedia.org/wiki/Dermoteri","thumbnail_url":null},{"id":"131586","type":"featured","language_code":"ca","title":"Grand Theft Auto IV","summary":"Grand Theft Auto IV (abreujat comunament com GTA IV o GTA 4) és un videojoc d'acció i aventura en un món obert desenvolupat per Rockstar North. El videojoc, precedit per Grand Theft Auto: Vice City Stories, és el novè títol de la sèrie Grand Theft Auto i el primer d'aquesta a aparèixer en les videoconsoles de setena generació. Va ser llançat per PlayStation 3 i Xbox 360 a Austràlia, Europa i Amèrica del Nord el 29 d'abril de 2008 i al Japó el 30 d'octubre de 2008. La versió per a Windows del joc va ser llançada a Amèrica del Nord el 2 de desembre de 2008 i a Europa el 3 de desembre. Es van desenvolupar dos episodis descarregables per a Xbox 360, PC i PlayStation 3, el primer va ser The Lost and Damned, llançat el 17 de febrer de 2009, i el segon va ser The Ballad of Gay Tony, que va sortir al mercat el 29 d'octubre de 2009.La història del joc discorre a Liberty City, una ciutat fictícia basada fortament en la ciutat moderna de Nova York. El protagonista de la trama és Niko Bellic, un veterà de guerra de l'Europa de l'Est, que va emigrar als Estats Units a la recerca del somni americà promès pel seu cosí, però que ràpidament és arrossegat a un submón criminal. Com en altres edicions de la sèrie, el videojoc està compost d'elements de conducció i trets en tercera persona, en un món obert que li dona al jugador més control sobre la seva experiència de joc. GTA IV és el primer joc de consola en la franquícia que té l'opció multijugador en línia de manera nativa sense mods, i conté quinze tipus de jocs.\nUn gran èxit comercial i crític, Grand Theft Auto IV va trencar marques en la indústria dels videojocs amb vendes del voltant de 3,6 milions d'unitats en el seu primer dia en el mercat, recaptant més de 500 milions de dòlars en ingressos i 6 milions d'unitats venudes a tot el món, aproximadament, durant la seva primera semana. El 9 de juny de 2010, Take-Two anuncià que el videojoc havia arribat als 17 milions d'unitats venudes a tot el món. A més, va rebre crítiques generalment positives, convertint-se en un dels videojocs més valorats de tots els temps en llocs web recopilatoris de puntuació com MobyGames, Metacritic i TopTenReviews.","url":"https://ca.wikipedia.org/wiki/Grand_Theft_Auto_IV","thumbnail_url":"https://upload.wikimedia.org/wikipedia/commons/thumb/1/17/GTA_IV_logo.svg/150px-GTA_IV_logo.svg.png"},{"id":"1318","type":"featured","language_code":"ca","title":"Guerra Civil espanyola","summary":"La Guerra Civil espanyola (17 de juliol de 1936 - 1 d'abril de 1939) va ser un conflicte bèl·lic que va enfrontar el govern de la Segona República Espanyola, que tenia el suport de les organitzacions d'esquerres, contra una part de l'exèrcit i de les organitzacions de dretes. Va ser un fet històric decisiu de l'Espanya del segle xx, ja que el cop d'estat i la posterior guerra civil van representar la culminació de totes les contradiccions socials, polítiques i ideològiques que s'havien generat a la societat en el curs dels decennis anteriors.\nLa guerra es va iniciar amb un alçament militar el 17 de juliol de 1936 a la guarnició de Melilla, que l'endemà es va estendre pertot arreu de l'Estat. El president Santiago Casares va ser substituït per José Giral, qui va ordenar el repartiment d'armament entre la població civil, facilitant la derrota dels insurrectes als principals nuclis industrials, Madrid i les capitals mediterrànies, però el fracàs de la revolta va donar pas a una guerra llarga i sagnant.\nLes tropes de l'exèrcit africà del general Francisco Franco van creuar l'estret de Gibraltar i es van unir a les del general Queipo de Llano a Sevilla, i a la vegada, el seu ràpid avanç els va permetre contactar amb l'exèrcit del Nord, comandat pel general Mola. Durant el 1937 la guerra es va lliurar en tres fronts: l'intent franquista de conquerir Madrid i el nord industrial, mentre els republicans intentaven infructuosament dominar les principals ciutats de l'Aragó.El general insurrecte Franco va llançar una ofensiva en el front d'Aragó el maig de 1938 per tal d'arribar a la Mediterrània i dividir el territori dominat pels republicans, objectiu assolit amb l'ocupació de Vinaròs el mes d'abril. La reacció republicana va ser una ofensiva sobre la línia de l'Ebre, que significà la campanya més llarga i sagnant de la guerra civil. La batalla de l'Ebre va acabar amb la derrota de l'exèrcit republicà i va deixar el camí lliure per a l'ocupació franquista de Catalunya; fet que va precipitar la fi de la guerra. Franco la va donar per acabada l'1 d'abril de 1939, tres dies després que el coronel Segismundo Casado lliurés Madrid.\nLa rereguarda republicana havia viscut situacions difícils que van afeblir la seva capacitat a causa de les divisions entre els diferents partits polítics i forces sindicals que en molts llocs van fer simultani l'esforç de guerra amb l'intent d'organitzar una revolució social. La rereguarda de la zona revoltada, en canvi, va tenir una direcció política i militar molt més centralitzada, que amb el suport de l'Alemanya nazi i la Itàlia feixista va fer més efectiva, i una repressió que va continuar durant la dictadura franquista contra els moviments d'esquerra i la cultura i la llengua catalana, basca i gallega.","url":"https://ca.wikipedia.org/wiki/Guerra_Civil_espanyola","thumbnail_url":"https://upload.wikimedia.org/wikipedia/commons/thumb/c/ca/Bundesarchiv_Bild_183-H25224%2C_Guernica%2C_Ruinen.jpg/150px-Bundesarchiv_Bild_183-H25224%2C_Guernica%2C_Ruinen.jpg"},{"id":"1322","type":"featured","language_code":"ca","title":"Gas noble","summary":"Els gasos nobles són un grup d'elements químics que tenen propietats similars. En condicions estàndard, són gasos inodors, incolors, monoatòmics i de molt baixa reactivitat. Els sis gasos nobles presents a la natura són l'heli (He), el neó (Ne), l'argó (Ar), el criptó (Kr), el xenó (Xe) i el radó (Rn), que és radioactiu. L'oganessó (Og), un element sintètic del qual encara no s'han estudiat les propietats químiques, podria ser un gas noble o, al contrari, trencar la tendència a causa dels efectes relativistes.\nEn els sis primers períodes de la taula periòdica, els gasos nobles coincideixen exactament amb els membres del grup 18. Són molt poc reactius excepte en determinades condicions extremes.\nLes propietats dels gasos nobles estan ben explicades per les teories modernes de l'estructura atòmica; es considera que la seva capa exterior d'electrons de valència està «plena», fent que tinguin poca tendència a participar en reaccions químiques, i només s'han elaborat uns quants centenars de compostos de gasos nobles. Els punts de fusió i d'ebullició dels gasos nobles són propers, i difereixen en menys de 10 °C; per consegüent, només són líquids en un interval de temperatures molt petit.\nEl neó, l'argó, el criptó i el xenó s'obtenen a partir de l'aire mitjançant els mètodes de liqüefacció de gasos i destil·lació fraccionada. L'heli se sol separar del gas natural, i el radó s'obté de la desintegració radioactiva de compostos dissolts de radi. Els gasos nobles tenen diverses aplicacions importants en indústries com ara la il·luminació, la soldadura i l'exploració espacial. Els bussos de gran profunditat utilitzen una mescla de gasos d'heli i nitrogen a profunditat com a gas respirable, per evitar patir toxèmia d'oxigen, l'efecte letal de l'oxigen a alta pressió, i el mal de fondària, l'efecte narcòtic del nitrogen a l'aire per sobre del llindar de pressió parcial. Després que el risc causat per la inflamabilitat de l'hidrogen es fes evident, fou substituït per heli als dirigibles i globus.","url":"https://ca.wikipedia.org/wiki/Gas_noble","thumbnail_url":null},{"id":"1330480","type":"featured","language_code":"ca","title":"Península Ibèrica cartaginesa","summary":"La història de la península Ibèrica cartaginesa cobreix el període durant el qual la península Ibèrica estigué sota el domini de l'Imperi Cartaginès, des de la conquesta per Amílcar Barca el 237 aC fins a la retirada de les últimes forces cartagineses d'Ibèria el 206 aC, en el transcurs de la Segona Guerra Púnica contra la República Romana.\nAquesta presència dels cartaginesos es devia, principalment, a la necessitat de pagar una reparació de guerra a Roma, que després de la derrota de Cartago a la Primera Guerra Púnica va obligar els cartaginesos a buscar una font de plata suficient per reunir l'import imposat. Amb aquesta derrota militar, Cartago també havia perdut una font d'ingressos tan important com era el territori occidental de Sicília, però és que a més, també perdrien poc després l'illa de Sardenya, aquest cop en el context de la Guerra dels mercenaris.\nTot i que aquesta presència no s'allargà massa, els contactes entre púnics i indígenes, la implantació d'un seguit de canvis en la indústria i l'agricultura, així com l'efecte que la cultura i la religió van tenir sobre els darrers, van modificar per sempre la societat ibèrica, que es preparava així, en certa manera, per la posterior aparició dels romans, vencedors de la Segona Guerra Púnica, que romandrien a la península fins al segle vii.","url":"https://ca.wikipedia.org/wiki/Pen%C3%ADnsula_Ib%C3%A8rica_cartaginesa","thumbnail_url":"https://upload.wikimedia.org/wikipedia/commons/thumb/e/ea/Mediterrani_occidental_218_aC.jpg/150px-Mediterrani_occidental_218_aC.jpg"},{"id":"133087","type":"featured","language_code":"ca","title":"Cant de les balenes","summary":"El cant de les balenes és el so que emeten les balenes per comunicar-se. El mot «cant» es fa servir més concretament per referir-se a la sèrie de sons regulars i predictibles emesos per algunes espècies de balenes (especialment la iubarta). El so recorda el cant humà.\nEls mecanismes utilitzats per emetre sons varien entre les diverses famílies de cetacis. Els mamífers marins, com ara les balenes, dofins i marsopes, depenen molt més del so per comunicar-se i percebre coses que no pas els mamífers terrestres, car la resta de sentits tenen una efectivitat limitada dins l'aigua. La vista dels mamífers marins resta limitada per la manera que l'aigua absorbeix la llum. L'olfacte també és limitat, car les molècules es difonen més lentament a l'aigua que a l'aire, de manera que l'olfacte és menys eficaç. A més, la velocitat del so és, aproximadament, quatre vegades superior que a l'atmosfera al nivell del mar. Com que els mamífers marins depenen tant de l'oïda per comunicar-se i alimentar-se, els ambientòlegs i els cetòlegs es preocupen perquè el creixent soroll ambiental als oceans del món, causat per vaixells o per recerques sísmiques marines, els perjudica.","url":"https://ca.wikipedia.org/wiki/Cant_de_les_balenes","thumbnail_url":"https://upload.wikimedia.org/wikipedia/commons/thumb/4/4c/Humpback_underwater.jpg/150px-Humpback_underwater.jpg"},{"id":"133220","type":"featured","language_code":"ca","title":"Piràmide","summary":"Una piràmide (del grec: πυραμίς pyramísés) un políedre format per la unió dels vèrtex d'una base amb un punt. La base pot ser qualsevol tipus de polígon, les altres tres o més cares, anomenades cares laterals, són triangles amb un vèrtex comú anomenat àpex.Si no s'indica el contrari, s'assumeix que la base és un quadrat. El tetraedre regular, un dels sòlids platònics, és una piràmide triangular.\nEl volum d'una piràmide és \n  \n    \n      \n        V\n        =\n        \n          \n            1\n            3\n          \n        \n        A\n        h\n      \n    \n    {\\displaystyle V={\\frac {1}{3}}Ah}\n  , en què A és l'àrea de la base i h l'alçada des de la base fins al vèrtex superior.","url":"https://ca.wikipedia.org/wiki/Pir%C3%A0mide","thumbnail_url":"https://upload.wikimedia.org/wikipedia/commons/thumb/5/53/Square_pyramid.png/150px-Square_pyramid.png"},{"id":"1332470","type":"featured","language_code":"ca","title":"Classificació de les roques ígnies","summary":"La classificació de les roques ígnies és un seguit de protocols, regles i procediments que permeten anomenar i classificar les roques amb un origen magmàtic segons la seva procedència, la velocitat de refredament, les textures que presenten i la seva composició mineralògica i/o química. Un dels principals problemes de classificar les roques ígnies és que no poden ser classificades seguint només un sistema; aquest problema va lligat a la gran heterogeneïtat d'aquest grup de roques: els paràmetres modals necessaris per a descriure una roca fèlsica composta de quars i feldespats, són molt diferents dels emprats per a classificar les roques ultramàfiques compostes per olivina i piroxens. Com a conseqüència, existeixen diverses classificacions que poden emprar-se per separat o simultàniament segons el tipus de roca que es vulgui classificar. En aquest article s'expliquen els principals mètodes i procediments de classificació de les roques ígnies de manera individual i detallada i també de manera conjunta; un exemple és l'esquema present en aquest article que resumeix, de manera esquematitzada, els passos a seguir per a poder classificar una roca ígnia determinada, emprant tant classificacions modals com altres de químiques.\nL'homogeneïtzació de les diverses classificacions data de la dècada de 1990 quan amb l'objectiu de crear una classificació sostenible de les roques ígnies que tots els geòlegs poguessin emprar, la Unió Internacional de Ciències Geològiques (IUGS per les seves sigles en anglès) va crear una subcomissió sobre la sistemàtica de les roques ígnies (d'ara endavant, la subcomissió). L'homogeneïtzació dels criteris de classificació fou tal que quan la subcomissió acabà la feina, proposà 297 noms en comptes dels 1500 que existien. Durant el temps que va durar la creació de la classificació, la subcomissió va establir deu principis per a la construcció de la mateixa:\nEmprar atributs descriptius.\nEmprar les propietats reals de les roques.\nGarantir la idoneïtat de la classificació per a tots els geòlegs.\nEmprar terminologia actualitzada.\nDefinir els límits de les diferents tipologies de roques.\nFacilitat en la seva aplicació.\nSeguir les relacions naturals.\nEmprar mineralogia modal.\nSi no és possible emprar mineralogia modal, emprar la química.\nSeguir la terminologia dels altres organismes assessors de la IUGS.La classificació separa i classifica individualment les roques piroclàstiques, les carbonatítiques, les melilítiques, les lamprofirítiques; les màfiques (amb contingut màfic superior al 90%) i les charnockítiques; tot això abans d'entrar a la classificació principal mitjançant el diagrama QAPF per a roques volcàniques i plutòniques que es basa en les proporcions modals de quars (Q); feldespat alcalí (A) i plagiòclasi (P) i de feldespat alcalí (A); plagiòclasi (P) i feldespatoides (F). En els casos en què la mineralogia modal no es pot determinar, com sol ser el cas de les roques volcàniques, s'usa la classificació química coneguda com a TAS. Per a les roques piroclàstiques s'ha emprat una classificació estàndard com a conseqüència de la problemàtica que aquestes presenten en tenir atributs de caràcter sedimentològic.","url":"https://ca.wikipedia.org/wiki/Classificaci%C3%B3_de_les_roques_%C3%ADgnies","thumbnail_url":"https://upload.wikimedia.org/wikipedia/commons/thumb/f/f7/Classificaci%C3%B3_de_les_roques_%C3%ADgnies.svg/150px-Classificaci%C3%B3_de_les_roques_%C3%ADgnies.svg.png"},{"id":"133418","type":"featured","language_code":"ca","title":"Acròpoli d'Atenes","summary":"L'acròpoli d'Atenes és l'acròpoli grega més important. L'Acròpoli era, literalment, la «ciutat alta» i estava present a la majoria de ciutats gregues, amb una doble funció: defensiva i com a seu dels principals llocs de culte. L'Acròpoli d'Atenes està situada sobre un turó a uns 165 metres per sobre del nivell de la ciutat. També és coneguda com a Cecròpia en honor del llegendari home serp, Cècrops, rei d'Atenes.L'entrada a l'Acròpoli es realitza per una porta monumental anomenada els Propileus. Al costat dret i frontal dels Propileus es troba el Temple de Nike Àptera. Una gran estàtua de bronze d'Atena, construïda per Fídies, es trobava originàriament al centre. A la dreta d'on s'alçava aquesta estàtua es troba el Partenó o Temple d'Atena Pàrtenos (la Verge). A l'esquerra i al final de l'Acròpoli hi ha l'Erectèon, amb la seva cèlebre stoà o tribuna sostinguda per sis cariàtides. També es troben a l'Acròpoli les restes d'un teatre a l'aire lliure anomenat el Teatre de Dionís, on van estrenar les seves tragèdies Sòfocles, Eurípides i Èsquil i les comèdies d'Aristòfanes.\nL'Acròpoli d'Atenes va ser declarada Patrimoni de la Humanitat per la UNESCO l'any 1987 a París.","url":"https://ca.wikipedia.org/wiki/Acr%C3%B2poli_d%27Atenes","thumbnail_url":"https://upload.wikimedia.org/wikipedia/commons/thumb/4/46/The_Parthenon_at_Night..jpg/150px-The_Parthenon_at_Night..jpg"},{"id":"133436","type":"featured","language_code":"ca","title":"Història de la medicina","summary":"La història de la medicina és la branca de la història dedicada a l'estudi dels coneixements i pràctiques mèdiques al llarg del temps. Des dels seus orígens, els humans han intentat explicar la realitat i els esdeveniments transcendentals que s'hi produeixen, com la vida, la mort o la malaltia. Les primeres civilitzacions i cultures humanes basaren la seva pràctica mèdica en dos pilars aparentment oposats: un empirisme primitiu i de caràcter pragmàtic (aplicat fonamentalment a l'ús d'herbes o remeis obtinguts de la natura) i una medicina magicoreligiosa, que recorria als déus per intentar comprendre l'inexplicable. Amb Alcmeó de Crotona, l'any 500 aC, començà una nova etapa basada en la techné (\"tècnica\"), definida per la convicció que la malaltia es produïa per una sèrie de fenòmens naturals susceptibles de ser modificats o revertits. Aquesta fou la llavor de la medicina moderna, tot i que al llarg dels dos mil·lennis següents sorgiren molts altres corrents (mecanicisme, vitalisme, etc.) i s'incorporaren models mèdics procedents d'altres cultures amb una llarga tradició mèdica, com ara la xinesa. A finals del segle xix, els metges francesos Auguste Bérard i Adolphe-Marie Gubler resumiren el paper de la medicina fins aquell moment: \"Curar poques vegades, alleujar sovint, consolar sempre.\"\n\nLa medicina del segle xx, impulsada pel desenvolupament científic i tècnic, s'anà consolidant com una disciplina més resolutiva, però sense deixar de ser el fruit sinèrgic de les pràctiques mèdiques experimentades fins aleshores. La medicina científica, la basada en proves, es basa en un paradigma fonamentalment biologicista, però admet i proposa un model de salut-malaltia determinat per factors biològics, psicològics i socioculturals.","url":"https://ca.wikipedia.org/wiki/Hist%C3%B2ria_de_la_medicina","thumbnail_url":"https://upload.wikimedia.org/wikipedia/commons/thumb/1/1a/HippocraticOath.jpg/150px-HippocraticOath.jpg"},{"id":"1337040","type":"featured","language_code":"ca","title":"Urbanisme de Barcelona","summary":"L'urbanisme de Barcelona s'ha desenvolupat conforme a l'evolució històrica i territorial de la ciutat, i d'acord amb altres factors definitoris de l'espai públic, com l'arquitectura, les infraestructures urbanes i l'adequació i manteniment d'espais naturals, parcs i jardins.\nL'evolució urbanística de la Ciutat Comtal ha estat constant des de la seva fundació en l'època romana fins a l'actualitat, si bé ha estat des del segle xix que s'ha accentuat gràcies al pla d'Eixample i l'agregació de municipis limítrofs. Cal remarcar que fins al segle xix la ciutat estava encotillada per les seves muralles d'origen medieval, en tenir la consideració de plaça militar, per la qual cosa el seu creixement estava limitat. La situació va canviar amb l'enderrocament de les muralles i la donació a la ciutat de la fortalesa de la Ciutadella, la qual cosa va propiciar l'expansió de la ciutat pel pla adjacent, fet que es va plasmar en el projecte d'Eixample elaborat per Ildefons Cerdà, que va suposar la major ampliació territorial de Barcelona. Un altre augment significatiu de la superfície de la capital catalana va ser l'annexió de diversos municipis adjacents amb Barcelona, entre finals del segle xix i començaments del segle xx, la qual cosa va motivar un Pla d'Enllaços elaborat el 1903. Posteriorment, el desenvolupament urbanístic va estar marcat per l'augment de la població a causa de la immigració, fet que va comportar diversos projectes urbanístics com el Pla Comarcal de 1953 o el Pla General Metropolità de 1976. Igualment, l'adequació de l'espai urbà de la ciutat s'ha vist afavorida entre els segles segle xix i segle xxi per diversos esdeveniments celebrats a la ciutat, com l'Exposició Universal de 1888, la Internacional de 1929, el XXXV Congrés Eucarístic Internacional de 1952, els Jocs Olímpics de 1992 i el Fòrum Universal de les Cultures de 2004.\nEl desenvolupament urbà en aquests últims anys i l'aposta pel disseny i la innovació, així com la vinculació de l'urbanisme amb els valors ecològics i la sostenibilitat, han convertit la capital catalana en una de les ciutats europees més capdavanteres en el terreny urbanístic, fet que ha estat reconegut amb nombrosos premis i distincions, com el Premi Príncep de Gal·les d'Urbanisme de la Universitat Harvard (1990) i la Medalla d'Or del Reial Institut d'Arquitectes Britànics (RIBA) el 1999. El treball realitzat i els reconeixements rebuts han portat a parlar d'un «Model Barcelona» d'urbanisme, que ha servit de guia per a nombroses ciutats que han emprès camins semblants.","url":"https://ca.wikipedia.org/wiki/Urbanisme_de_Barcelona","thumbnail_url":"https://upload.wikimedia.org/wikipedia/commons/thumb/8/83/Plano_BCN.jpg/150px-Plano_BCN.jpg"},{"id":"133740","type":"featured","language_code":"ca","title":"Beluga","summary":"La beluga, balena blanca o marsuí (Delphinapterus leucas) és una espècie de cetaci odontocet que viu a la regió àrtica i subàrtica. És l'única espècie del gènere Delphinapterus i forma la família dels monodòntids juntament amb el narval (Monodon monoceros).\nEstà adaptada plenament a la vida a l'Àrtic i per això té una sèrie de característiques anatòmiques i fisiològiques que la diferencien dels altres cetacis. Es caracteritza pel color totalment blanc dels adults i per la manca d'aleta dorsal. Té una prominència frontal distintiva que alberga l'òrgan anomenat meló, que en aquesta espècie és molt voluminós i deformable. Té una mida intermèdia entre la de les balenes i els dofins, amb una longitud i pes màxims per als mascles de 5,5 metres i 1.600 kg i un cos robust amb el percentatge més alt de greix de tots els cetacis. El seu sentit de l'oïda està molt desenvolupat i té la capacitat d'ecolocalització, que li permet mobilitzar-se i trobar respiradors sota les plaques de gel.\nSón animals gregaris que formen grups d'uns deu individus de mitjana, però a l'estiu se'n reuneixen centenars o fins i tot milers als estuaris i les aigües costaneres somes. Són nedadors lents però adaptats per al busseig i poden realitzar immersions a més de 700 metres sota la superfície. La seva dieta és oportunista i varia segons la ubicació i estació de l'any; s'alimenta sobretot de peixos, crustacis i altres invertebrats del fons marí.\nLa majoria de belugues habiten a l'Àrtic i els mars i costes adjacents de Nord-amèrica, Rússia i Groenlàndia; la població mundial s'estima en 150.000 individus. Tenen comportament migratori, car la majoria de grups passen l'hivern als marges de les capes de gel; però arribat l'estiu, al moment del desglaç, es desplacen a la desembocadura dels rius i a zones costaneres més càlides. Algunes poblacions són sedentàries i no migren a grans distàncies en el transcurs de l'any.\nDurant segles, aquest cetaci ha estat una de les fonts de subsistència per als nadius de Nord-amèrica i Rússia. Fou objecte de caça comercial durant el segle xix i part del segle xx. Des del 1973 es troba sota protecció internacional juntament amb els altres odontocets. Actualment només està autoritzada la caça d'algunes subpoblacions als esquimals (per obtenir-ne aliment). Altres amenaces són els depredadors naturals (ossos polars i orques), la contaminació dels rius i les malalties infeccioses. El 2008 l'espècie fou catalogada a la Llista Vermella de la UICN com a espècie gairebé amenaçada; tanmateix, la subpoblació resident a la cala de Cook (Alaska) és considerada en perill greu. És un dels cetacis que es manté en captivitat en aquaris i parcs de vida silvestre a Nord-amèrica, Europa i Àsia i és popular entre el públic pel seu color blanc i la seva expressivitat.","url":"https://ca.wikipedia.org/wiki/Beluga","thumbnail_url":"https://upload.wikimedia.org/wikipedia/commons/thumb/1/19/Beluga_oceanografic.jpg/150px-Beluga_oceanografic.jpg"},{"id":"1337568","type":"featured","language_code":"ca","title":"Ferugliotèrids","summary":"Els ferugliotèrids (Ferugliotheriidae) són una de les dues famílies que componen l'ordre dels gondwanateris, un grup enigmàtic de mamífers extints. Els gondwanateris s'han classificat com a grup de filiació incerta o dins dels multituberculats, un dels principals ordres de mamífers extints. El feruglioteri, del Cretaci superior de l'Argentina, és el ferugliotèrid més conegut. Un segon gènere, el trapalcoteri, és conegut a partir d'una sola dent, una primera molariforme inferior provinent d'un altre jaciment argentí de la mateixa època. Un altre gènere conegut a partir d'una sola dent (en aquest cas, una quarta premolar inferior), Argentodites, fou descrit inicialment com a multituberculat d'un altre grup, però més tard se suggerí que podria estar relacionat amb el feruglioteri. Finalment, una dent aïllada del Paleogen del Perú, que podria ser una última molariforme superior i fou designada «LACM 149371», podria pertànyer a un animal proper.\nSe n'han trobat dents braquiodontes (de corona baixa) aïllades i, possiblement, un fragment de maxil·lar inferior. Es calcula que el feruglioteri pesava uns 70 g. Les seves dents incisives, que són grosses i procumbents, tenen una banda d'esmalt a part de la seva superfície. El fragment de maxil·lar conté un alvèol dental llarg per a la incisiva i una quarta premolar inferior en forma de ganivet, que recorda la dels multituberculats. La premolar d'Argentodites és similar. Dues premolars superiors també semblen dents de multituberculat, però encara es debat si s'haurien de classificar dins dels ferugliotèrids. Les molariformes, que són rectangulars i braquiodontes, consisteixen en fileres de cúspides connectades per crestes transversals i separades per solcs transversals. Les molariformes inferiors presenten dues fileres de cúspides, mentre que l'única suposada molariforme superior en té tres. Les dents de corona baixa similars a un ganivet dels ferugliotèrids podrien haver sigut les precursores evolutives de les dents hipsodontes (de corona alta) de l'altra família de gondwanateris, els sudamerícids.\nLa majoria de ferugliotèrids daten del Cretaci superior (estatges Campanià–Maastrichtià, 84-66 Ma) de l'Argentina, on podrien haver viscut en un medi costaner o d'aiguamoll. Coexistiren amb mamífers com els driolestoïdeus i una gran varietat d'altres animals, incloent-hi els dinosaures. Els ferugliotèrids podrien haver sigut herbívors o omnívors.","url":"https://ca.wikipedia.org/wiki/Ferugliot%C3%A8rids","thumbnail_url":null},{"id":"1342705","type":"featured","language_code":"ca","title":"Abutiu","summary":"El gos egipci Abutiu (AFI: ʔ-bwit-ʔew), a vegades transcrit com a Abuwtiyuw (mort abans del 2280 aC), és un dels animals domèstics més antics dels quals s'ha conservat el nom. Es creu que fou un gos guardià reial que visqué durant la Dinastia VI (2345-2181 aC) i fou inhumat a la Necròpolis de Gizeh en una cerimònia sumptuosa per ordre d'un faraó desconegut.\nL'octubre del 1935, l'egiptòleg George A. Reisner descobrí una làpida que detallava els obsequis que el faraó havia ofert per al funeral d'Abutiu. Sembla que la làpida formava part de les restes incorporades a l'estructura d'una mastaba de la Dinastia VI després de l'enderrocament de la capella funerària de l'amo d'Abutiu, que probablement havia estat la seva ubicació original. La tauleta, feta de pedra calcària blanca, mesura 54,2 × 28,2 × 23,2 cm i la seva inscripció consisteix en deu columnes de jeroglífics separades per línies verticals.\nSembla que Abutiu era un llebrer, una raça de gos caçador de fesomia lleugera semblant a un llebrer anglès, amb les orelles erectes i la cua arrissada. La tomba en la qual es descobrí la seva tauleta es troba al Cementiri G2100 del Camp Occidental de Gizeh, a prop de la cara occidental de la Gran Piràmide de Gizeh (Piràmide de Kheops).","url":"https://ca.wikipedia.org/wiki/Abutiu","thumbnail_url":null},{"id":"1353858","type":"featured","language_code":"ca","title":"Ratolí de peus grossos de Petter","summary":"El ratolí de peus grossos de Petter (Macrotarsomys petteri) és una espècie de rosegador malgaix del gènere Macrotarsomys. Es tracta de l'espècie més grossa del seu gènere, amb una llargada de cap a gropa de 150 mm i un pes de 105 g. La part dorsal és d'un color marró particularment fosc al mig de l'esquena, mentre que la part ventral va des del blanc fins a un color groguenc. El ratolí de peus grossos de Petter té bigotis llargs, les potes anteriors curtes i les potes posteriors llargues. La punta de la cua presenta una mata prominent de pèls llargs i clars. El crani és robust i les dents molars tenen cúspides i una corona baixa.\nActualment, M. petteri és endèmic del Bosc dels Mikea, al sud-oest de Madagascar, però el registre subfòssil indica que antigament tenia una distribució més extensa al sud de l'illa. El canvi climàtic i la competència amb espècies introduïdes podrien haver-ne reduït la distribució. El Bosc dels Mikea, l'únic lloc on encara se'l pot trobar, està amenaçat per l'activitat humana.","url":"https://ca.wikipedia.org/wiki/Ratol%C3%AD_de_peus_grossos_de_Petter","thumbnail_url":"https://upload.wikimedia.org/wikipedia/commons/thumb/2/25/Macrotarsomys_petteri_range.svg/150px-Macrotarsomys_petteri_range.svg.png"},{"id":"1353996","type":"featured","language_code":"ca","title":"Eleccions presidencials dels Estats Units de 2016","summary":"Les eleccions presidencials dels Estats Units de 2016 tingueren lloc el 8 de novembre de 2016. La candidatura republicana de Donald Trump, empresari novaiorquès, i Mike Pence, governador d'Indiana, va derrotar la candidatura demòcrata de Hillary Clinton, exsecretària d'estat, i Tim Kaine, senador per Virgínia, malgrat haver obtingut menys vots nacionals. El 20 de gener de 2017, Donald Trump va prendre possessió com a 45è president dels Estats Units i Mike Pence, com a 48è vicepresident dels Estats Units.\nLes eleccions primàries i caucus dels partits se celebraren entre els mesos de febrer i juny de 2016 als 50 estats, al districte de Colúmbia i als territoris dels Estats Units. Hillary Clinton va guanyar la nominació demòcrata després d'unes llargues primàries en les quals va vèncer la candidatura més d'esquerres de Bernie Sanders, senador per Vermont. Donald Trump va derrotar els seus rivals republicans, entre els quals el senador per Texas Ted Cruz, el governador d'Ohio John Kasich i el senador per Florida Marco Rubio, i va esdevenir candidat republicà a la presidència.\nLa campanya populista i nacionalista de Trump, sota l'eslògan «Make America Great Again», s'oposava a la correcció política, la immigració il·legal i a molts acords de lliure comerç, prometia construir un mur a la frontera amb Mèxic i va rebre molta cobertura mediàtica. Clinton, la primera candidata dona d'un dels principals partits a la presidència, va emfatitzar la seva experiència política, va denunciar Trump i molts dels seus seguidors com a deplorables, va donar suport a estendre les polítiques de Barack Obama; els drets racials, LGBT i de les dones; i el capitalisme inclusiu. El to de les campanyes electorals va ser criticat com a divisiu i negatiu. Trump va ser criticat per les seves opinions en assumptes racials i d'immigració, els incidents violents contra protestes als seus mítings i acusacions de mala conducta sexual entre les quals la controvertida gravació d'Access Hollywood. Per altra banda, la campanya de Clinton va patir un descens en els números d'aprovació a causa de preocupacions sobre la seva ètica i confiança, la investigació de l'FBI sobre un ús incorrecte d'un servidor de correu privat, el tema que va rebre més atenció de tota la campanya electoral.Malgrat que Clinton va guanyar 2,87 milions més de vots populars que Trump (el marge més ampli de cap candidat perdedor), Trump va rebre una majoria al col·legi electoral i va rebre victòries inesperades al «Rust Belt» (cinturó de l'òxid), en estats on feia dècades que el candidat republicà no hi guanyava. Trump va guanyar sis estats que el demòcrata Barack Obama havia guanyat el 2012: Florida, Iowa, Michigan, Ohio, Pennsilvània i Wisconsin. Trump va acabar rebent 304 vots de delegats i Clinton, 227, ja que Trump va tenir dos trànsfugues i Clinton, cinc.","url":"https://ca.wikipedia.org/wiki/Eleccions_presidencials_dels_Estats_Units_de_2016","thumbnail_url":"https://upload.wikimedia.org/wikipedia/commons/thumb/e/ec/ElectoralCollege2016.svg/150px-ElectoralCollege2016.svg.png"},{"id":"1360792","type":"featured","language_code":"ca","title":"Bioremediació de residus radioactius","summary":"La bioremediació de residus radioactius o bioremediació de radionúclids és una aplicació de la bioremediació que es basa en la utilització d'agents biològics —bacteris, plantes i fongs naturals o modificats genèticament— per a catalitzar reaccions químiques que permetin la descontaminació de llocs afectats per radionúclids. Aquestes partícules radioactives són productes secundaris generats com a conseqüència d'activitats relacionades amb l'energia nuclear i constitueixen un problema de contaminació i radiotoxicitat (amb conseqüències ecològiques i sanitàries greus) a causa de la seva naturalesa inestable d'emissió de radiacions ionitzants.\nLes tècniques de bioremediació d'espais mediambientals com sòls, sediments i aigües contaminats per radionúclids són diverses i actualment s'estan erigint com una alternativa ecològica i econòmica als procediments tradicionals. Aquestes estratègies convencionals són de tipus fisicoquímic i es basen en l'extracció dels residus (a través d'excavacions i perforacions) i el seu transport a llarga distància fins a instal·lacions especialitzades, on són confinats definitivament. La gestió de volums de material tan elevats i amb requeriments especials provoca un increment substancial dels costs d'operació, que sovint esdevé inassumible en certes regions i cronifica l'impacte ambiental de la radioactivitat.Les espècies que participen en aquests processos tenen la capacitat d'incidir en propietats dels radionúclids com la solubilitat, la biodisponibilitat i la mobilitat accelerant la seva estabilització. La seva acció està influenciada en gran manera pels donadors i acceptors d'electrons, els nutrients del medi, la complexació de les partícules radioactives amb la matèria i els factors ambientals. Són mesures que es poden realitzar o bé en el focus de contaminació (in situ) o bé en instal·lacions controlades i delimitades per a poder seguir el procés biològic amb més exactitud i combinar-lo amb altres sistemes (ex situ).","url":"https://ca.wikipedia.org/wiki/Bioremediaci%C3%B3_de_residus_radioactius","thumbnail_url":"https://upload.wikimedia.org/wikipedia/commons/thumb/0/01/Bioremediation_at_INL.jpg/150px-Bioremediation_at_INL.jpg"},{"id":"1361323","type":"featured","language_code":"ca","title":"Mobiliari urbà de Barcelona","summary":"El mobiliari urbà de Barcelona és gestionat per l'Àrea d'Ecologia, Urbanisme i Mobilitat de l'Ajuntament de Barcelona. La seva evolució s'ha desenvolupat concorde als progressos realitzats en el conjunt de l'urbanisme barceloní i, en general, a l'evolució històrica i territorial de la ciutat, i d'acord amb altres factors definitoris de l'espai públic, com l'arquitectura, les infraestructures urbanes i l'adequació i manteniment d'espais naturals o de construcció. Si bé la seva principal característica ha estat des de sempre la funcionalitat, per regla general han estat freqüentment objectes de disseny i de consideració estètica, ja que moblen l'espai públic on es desenvolupa la societat urbana.\nL'evolució urbanística de la Ciutat Comtal ha estat constant des de la seva fundació en època romana fins a l'actualitat, si bé ha estat des del segle xix que s'ha accentuat gràcies al Pla d'Eixample i l'agregació de municipis limítrofs. Va ser també a la fi d'aquest segle quan el mobiliari urbà va començar a tenir una consideració especial i a ser objecte de disseny i planificació, gràcies a la tasca dels successius responsables d'Edificacions i Ornamentació de l'Ajuntament, com Antoni Rovira i Trias i Pere Falqués i Urpí.\nComprèn tot un seguit d'elements destinats a la gestió urbana de la ciutat i a la planificació i execució de tots aquells factors relacionats amb l'adaptabilitat del medi físic a la vida humana i al desenvolupament de la societat, tals com fanals, bancs, papereres, bústies, fonts, semàfors, parades de transport públic, paviments, contenidors d'escombraries, jardineres, quioscs, parquímetres, cabines telefòniques i un llarg etcètera d'objectes i elements de micro-arquitectura.","url":"https://ca.wikipedia.org/wiki/Mobiliari_urb%C3%A0_de_Barcelona","thumbnail_url":"https://upload.wikimedia.org/wikipedia/commons/thumb/d/d2/Bancs_Vicens_Vives.JPG/150px-Bancs_Vicens_Vives.JPG"},{"id":"1361783","type":"featured","language_code":"ca","title":"Ratolí de Thomas de la Serralada Oriental","summary":"El ratolí de Thomas de la Serralada Oriental (Thomasomys ucucha) és un rosegador del gènere Thomasomys i la família dels cricètids. És endèmic de la Serralada Oriental de l'Equador, on habita boscos i herbassars situats a 3.380-3.720 msnm. És possible que coexisteixi amb set altres espècies de Thomasomys. Aquest ratolí de Thomas, que fou descobert el 1903 i descrit formalment el 2003, s'assembla particularment a T. hylophilus, que viu més al nord. La possible amenaça que representa la destrucció del seu entorn natural fa que aparegui com a espècie vulnerable a la Llista Vermella de la UICN.\nEs tracta d'una espècie de ratolí de Thomas de mida mitjana, pelatge fosc i cua llarga, es distingeix dels seus congèneres per les seves incisives superiors grosses, amples i procumbents. Té una llargada de cap i cos de 94-119 mm i pesa 24-46 g. La cua té pocs pèls. La part frontal del crani és plana, curta i ampla. Els forats incisius (obertures situades al davant del paladar) són curts, mentre que el paladar és ample i llis. L'arrel de la incisiva inferior es troba dins una projecció capsular prominent.","url":"https://ca.wikipedia.org/wiki/Ratol%C3%AD_de_Thomas_de_la_Serralada_Oriental","thumbnail_url":"https://upload.wikimedia.org/wikipedia/commons/thumb/9/9d/Thomasomys_ucucha_distribution.png/150px-Thomasomys_ucucha_distribution.png"},{"id":"1368043","type":"featured","language_code":"ca","title":"Triaenops goodmani","summary":"Triaenops goodmani és un ratpenat extint de la família dels rinonictèrids. És conegut únicament a partir de tres mandíbules trobades el 1996 a la cova d'Anjohibe, al nord-oest de Madagascar. L'espècie fou descrita el 2007 per la naturalista Karen Samonds a partir d'aquest material de 10.000 anys d'antiguitat com a màxim. El nom específic fou triat en honor de Steven M. Goodman, un naturalista estatunidenc, pel seu treball sobre els ratpenats malgaixos. Un fragment d'húmer de quiròpter trobat a la mateixa localitat no s'ha atribuït a l'espècie amb certesa i podria correspondre a T. menamena, una espècie actual.\nS'ha relacionat T. goodmani amb Triaenops o Paratriaenops, un altre gènere molt proper, basant-se en una sèrie caràcters dentals, com ara la quarta premolar unicuspidada, semblant a una canina, o l'espai que separa l'entocònid de l'hipoconúlid a les dues primeres molars. T. goodmani és més gros que les espècies malgaixes actuals de Triaenops i Paratriaenops. El protocònid de la primera molar amb prou feines supera la mida de l'hipocònid, mentre que en les altres espècies és bastant més gros.","url":"https://ca.wikipedia.org/wiki/Triaenops_goodmani","thumbnail_url":"https://upload.wikimedia.org/wikipedia/commons/thumb/6/60/Triaenops_goodmani_mandible_UA_9010.svg/150px-Triaenops_goodmani_mandible_UA_9010.svg.png"},{"id":"136867","type":"featured","language_code":"ca","title":"Història de la Terra","summary":"La història de la Terra abasta els aproximadament 4.600 milions d'anys que van des de la formació de la Terra a partir de la nebulosa presolar fins al present. Aquest article presenta una visió general que en resumeix les teories científiques més acceptades. Per la dificultat de plasmar períodes molt grans, es farà servir una analogia amb un dia terrestre, començant fa exactament 4.567 milions d'anys, amb la formació de la Terra, i acabant ara. Cada segon d'aquest període representa uns 53.000 anys. El Big Bang i l'origen de l'Univers, es calcula que tingueren lloc fa aproximadament 13.700 milions d'anys, passarien quasi dos anys abans que comencés a funcionar aquest rellotge imaginari.","url":"https://ca.wikipedia.org/wiki/Hist%C3%B2ria_de_la_Terra","thumbnail_url":"https://upload.wikimedia.org/wikipedia/commons/thumb/9/97/The_Earth_seen_from_Apollo_17.jpg/150px-The_Earth_seen_from_Apollo_17.jpg"},{"id":"1368798","type":"featured","language_code":"ca","title":"Machine Gun Kelly","summary":"George Kelly Barnes (Memphis, Tennessee, Estats Units, 18 de juliol de 1895 – Leavenworth, 18 de juliol de 1954), conegut habitualment com a Machine Gun Kelly (Metralleta Kelly en català), fou un gàngster estatunidenc, originari de Memphis, durant l'època de la llei seca. El seu sobrenom prové de la seva arma preferida, una metralleta Thompson (en anglès, machine gun). El crim més conegut que va cometre va ser el segrest del magnat petrolier i empresari Charles F. Urschel el juliol de 1933, pel qual la seva banda va cobrar un rescat de 200.000 $. La seva víctima hauria ajudat l'FBI en la investigació que va conduir a la detenció de Kelly a Memphis el 26 de setembre de 1933. Els seus crims inclogueren també contraban i robatori a mà armada. Els últims anys de vida, els passà a la presó d'Alcatraz i finalment el traslladaren a Leavenworth, on morí d'un atac de cor el 18 de juliol de 1954, el dia del seu 59è aniversari.","url":"https://ca.wikipedia.org/wiki/Machine_Gun_Kelly","thumbnail_url":"https://upload.wikimedia.org/wikipedia/commons/thumb/f/f5/MachineGunKelly.jpg/150px-MachineGunKelly.jpg"},{"id":"1371905","type":"featured","language_code":"ca","title":"Hipposideros besaoka","summary":"Hipposideros besaoka és un ratpenat extint de la família dels hiposidèrids. Aquesta espècie és coneguda a partir d'un gran nombre de mandíbules i dents aïllades trobades el 1996 a la cova d'Anjohibe, al nord-oest de Madagascar. L'espècie fou descrita el 2007 per la naturalista Karen Samonds a partir d'aquest material de 10.000 anys d'antiguitat (Holocè). La mateixa cova contenia ossaments de ratpenat nasofoliat de Commerson (H. commersoni) (una espècie actual del mateix gènere) i d'altres que pertanyien a una espècie de Hipposideros encara per descriure.\nH. besaoka era més gros que H. commersoni, cosa que en fa el ratpenat insectívor més gros de Madagascar. Aquesta espècie desapareguda tenia les molars més amples i el maxil·lar inferior més robust que H. commersoni. La segona premolar superior és petita i es troba fora de la filera de les dents, mentre que la segona premolar inferior és grossa, fet poc habitual en el gènere Hipposideros.","url":"https://ca.wikipedia.org/wiki/Hipposideros_besaoka","thumbnail_url":"https://upload.wikimedia.org/wikipedia/commons/thumb/8/81/Hipposideros_besaoka_upper_mandible.svg/150px-Hipposideros_besaoka_upper_mandible.svg.png"},{"id":"1372030","type":"featured","language_code":"ca","title":"Hodonímia de Barcelona","summary":"Els hodònims de Barcelona estan regulats per la Ponència de Nomenclàtor dels Carrers de Barcelona, una comissió depenent de la regidoria de Cultura de l'Ajuntament de Barcelona. Els noms de carrers i vies públiques de la Ciutat Comtal han canviat amb el temps, i han estat el reflex dels diversos esdeveniments tant històrics com socials, polítics, econòmics i culturals esdevinguts a la ciutat. La seva evolució ha estat marcada igualment per diversos factors, com l'urbanisme i els canvis físics i territorials ocorreguts en la fisonomia de la ciutat, derivats principalment de la seva expansió geogràfica al llarg del pla de Barcelona, amb dues fites principals: el Pla d'Eixample elaborat per Ildefons Cerdà i l'agregació de municipis limítrofs, entre els segles xix i xx.\nEls noms de carrers més antics existents encara a Barcelona són d'origen medieval. No obstant això, la seva regulació no es va iniciar fins al segle xix, i fins a mitjans d'aquest segle no va començar la col·locació de rètols als carrers amb el seu nom. D'altra banda, si bé fins a aquest segle els hodònims provenien primordialment de la tradició, des de llavors es va iniciar una freqüent alternança de la nominació de carrers per motius polítics, amb diversos fets transcendentals: el Trienni Liberal de 1820-1823, els períodes liberals de 1840 i 1854, el Sexenni Democràtic (1868-1874), la dictadura de Primo de Rivera (1923-1929), la Segona República (1931-1939), la dictadura franquista (1939-1975) i la restauració democràtica.A Barcelona existeixen diversos tipus de vies públiques, les més comunes de les quals són: carrer, carreró, pla, plaça, placeta, passeig, avinguda, rambla, via, ronda, pas, passatge, baixada, escales, travessera, mirador, camí i carretera, a més a més de molls, espigons, platges, parcs i jardins. El 2016 hi havia comptabilitzats 4518 carrers, que suposaven un total de 1300 quilòmetres lineals.","url":"https://ca.wikipedia.org/wiki/Hodon%C3%ADmia_de_Barcelona","thumbnail_url":"https://upload.wikimedia.org/wikipedia/commons/thumb/2/21/R%C3%B2tul_Pl_Catalunya.JPG/150px-R%C3%B2tul_Pl_Catalunya.JPG"},{"id":"138285","type":"featured","language_code":"ca","title":"La Gioconda","summary":"La Gioconda o Mona Lisa és una pintura de Leonardo da Vinci, el retrat més famós de la història i, potser, el quadre més famós de la pintura occidental. És un retrat de mig cos en què apareix una dona que mira directament l'espectador amb una expressió que sovint ha estat descrita com a enigmàtica. Fou pintat entre 1503 i 1506; és un oli sobre taula d'àlber de 77 × 53 cm retocat diverses vegades per l'autor. La tècnica usada va ser l'esfumat (sfumato), procediment molt característic de Leonardo. El quadre és propietat del govern francès i està exposat al Museu del Louvre de París amb el títol Portrait de Lisa Gherardini, épouse de Francesco del Giocondo (Retrat de Lisa Gherardini, esposa de Francesco del Giocondo). Protegit per múltiples sistemes de seguretat i ambientat perquè es preservi de manera òptima, està sotmès a un procés de revisió constant per a verificar-ne i prevenir-ne el deteriorament.\nLa fama d'aquesta pintura no s'explica únicament per la tècnica emprada o per la seva bellesa, sinó pels misteris que l'envolten, com ara l'enigmàtica expressió del rostre, que ha generat molts comentaris i controvèrsies que s'han intentat respondre amb diverses investigacions. Per exemple, alguns estudis històrics han permès determinar que la model del quadre podria ser una veïna de Leonardo, que es podrien conèixer els seus descendents i que la model podria haver estat embarassada. Malgrat totes les suposicions, les respostes en ferm als diversos interrogants són clarament insuficients, i això genera una curiositat més gran entre els admiradors del quadre.\nA més, a la llegenda que envolta La Gioconda cal afegir-hi el robatori del 1911, les múltiples reproduccions que se n'han fet, els enigmes sobre la identitat de la model o el secret del seu somriure, les múltiples obres d'art que s'hi han inspirat i la quantitat de paròdies que ha inspirat; tot plegat ha contribuït a convertir La Gioconda en el quadre més famós del món, que cada any visiten milions de persones.","url":"https://ca.wikipedia.org/wiki/La_Gioconda","thumbnail_url":"https://upload.wikimedia.org/wikipedia/commons/thumb/f/f9/Mona_Lisa%2C_by_Leonardo_da_Vinci%2C_from_C2RMF_natural_color.jpg/150px-Mona_Lisa%2C_by_Leonardo_da_Vinci%2C_from_C2RMF_natural_color.jpg"},{"id":"138335","type":"featured","language_code":"ca","title":"Enric Sagnier i Villavecchia","summary":"Enric Sagnier i Villavecchia, marquès de Sagnier (Barcelona, 21 de març de 1858 – 1 de setembre de 1931), fou un arquitecte català. La majoria de les seves obres es troben a Barcelona; autor prolífic, ha estat possiblement l'arquitecte amb major nombre de construccions a la ciutat comtal (prop de 300 edificis documentats). Sagnier fou un arquitecte ben relacionat amb les classes dirigents barcelonines, de les quals rebé nombrosos encàrrecs.\nD'estil eclèctic, amb una certa tendència classicista, estigué proper al modernisme de moda en l'època a la capital catalana, però interpretant-lo d'una manera sòbria i funcional. La seva principal font d'inspiració és l'arquitectura medieval, sobretot romànica i gòtica; en canvi, no és procliu a estils exòtics de moda en aquell moment, com el neomudèjar o els estils àrabs i orientals. Es poden distingir a la seva trajectòria tres etapes: abans de 1900 treballa amb un estil eclèctic, monumental i grandiloqüent; de 1900 a 1910 s'apropa més al modernisme, cosa que es percep en un major sentit decoratiu de la seva obra en aquestes dates, amb especial influència de l'art rococó; i des de 1910 roman en un estil classicista d'influència francesa, allunyat de les modes del moment.L'obra de Sagnier es caracteritza per tres aspectes: una gran capacitat de treball, en la qual destaca el seu continu reciclatge tant en estils com en innovacions tecnològiques; una certa indefinició estilística, que malgrat tot deixa la porta oberta als corrents del moment; i una variada amplitud tipològica, desenvolupada principalment en el sector de l'habitatge, l'encàrrec oficial i el religiós. Sagnier representa una certa paradoxa en el panorama arquitectònic barceloní de finals del segle xix i començaments del xx: si bé en vida gaudí d'un notable èxit professional, amb gran quantitat d'encàrrecs per part de la burgesia i de l'Església —mercès a un gran coneixement de l'ofici, capacitat de treball, rigor pressupostari i adaptació al gust decoratiu de la societat del seu temps—, després de la seva mort caigué en un injust oblit —avui dia és poc conegut fins i tot a la ciutat que veié la major part de les seves realitzacions—, a causa de la seva vinculació amb l'Església i amb sectors polítics conservadors, a més que el seu estil fou menyspreat pels nous corrents arquitectònics del segle xx, sobretot el noucentisme.","url":"https://ca.wikipedia.org/wiki/Enric_Sagnier_i_Villavecchia","thumbnail_url":"https://upload.wikimedia.org/wikipedia/commons/thumb/2/2a/Enric_Sagnier.jpg/150px-Enric_Sagnier.jpg"},{"id":"138485","type":"featured","language_code":"ca","title":"Peter Paul Rubens","summary":"Peter Paul Rubens (Siegen, Westfàlia, 28 de juny del 1577 – Anvers, 30 de maig del 1640), va ser un diplomàtic, i el pintor barroc més popular de l'escola flamenca. El seu estil exuberant emfatitzava moviment, color i sensualitat. Va tractar tota classe de temes pictòrics, de religió, d'història, de mitologia clàssica, escenes de caça, retrats, així com il·lustracions per a llibres i dissenys per a tapisseries. Va ser molt prolífic en la producció d'obres; es calcula que va arribar a pintar uns 3.000 quadres gràcies, en part, als membres del seu taller que, pel que sembla, treballaven en cadena. Van ser deixebles seus Jacob Jordaens i van Dyck. Dominava diverses llengües i va ser un gran humanista i un bon diplomàtic.\n\n","url":"https://ca.wikipedia.org/wiki/Peter_Paul_Rubens","thumbnail_url":"https://upload.wikimedia.org/wikipedia/commons/thumb/a/a7/Sir_Peter_Paul_Rubens_-_Portrait_of_the_Artist_-_Google_Art_Project.jpg/150px-Sir_Peter_Paul_Rubens_-_Portrait_of_the_Artist_-_Google_Art_Project.jpg"},{"id":"1396057","type":"featured","language_code":"ca","title":"Méthode de Nomenclature Chimique","summary":"El Méthode de Nomenclature Chimique, en català Mètode de Nomenclatura Química, és un llibre publicat el 1787 a París pels químics francesos Louis Bernard Guyton de Morveau (1737-1816), Antoine Laurent Lavoisier (1743-1794), Claude Louis Berthollet (1748-1822) i Antoine François Fourcroy (1755-1809), on s'estableix per primera vegada un mètode sistemàtic per anomenar les substàncies químiques.La influència del Méthode sobre la terminologia química, especialment la inorgànica, ha estat molt important, no només perquè molts dels nous termes que s'hi presenten s'han mantingut amb modificacions i ampliacions fins a l'actualitat, sinó especialment perquè les regles bàsiques recollides en el Méthode per anomenar noves substàncies segueixen vigents. L'ús d'arrels que designen els elements químics que constitueixen un compost químic, i diversos sufixos i prefixos que informen sobre la proporció relativa d'aquests elements, continua essent la base de bona part de la terminologia de la química inorgànica i d'algun tipus de composts orgànics.","url":"https://ca.wikipedia.org/wiki/M%C3%A9thode_de_Nomenclature_Chimique","thumbnail_url":"https://upload.wikimedia.org/wikipedia/commons/thumb/4/47/M%C3%A9thode_de_Nomenclature_Chimique.jpg/150px-M%C3%A9thode_de_Nomenclature_Chimique.jpg"},{"id":"140476","type":"featured","language_code":"ca","title":"Parc del Laberint d'Horta","summary":"El parc del Laberint d'Horta és un jardí històric situat en el districte d'Horta-Guinardó de la ciutat de Barcelona, el més antic que es conserva a la ciutat. Es troba en l'antiga finca de la família Desvalls, en una vessant de la serra de Collserola. Iniciat el 1794 i acabat en la seva primera fase el 1808, va ser obra de l'arquitecte italià Domenico Bagutti. El parc inclou un jardí neoclàssic del segle xviii i un jardí romàntic del segle xix. Va ser obert com a parc públic el 1971.\nAquest espai compta amb nombroses obres d'art —principalment escultures—, així com també diversos estanys, cascades, fonts i un canal que recorre el recinte superior. En la jardineria destaca especialment el laberint, fet amb xiprers retallats, així com diversos ambients de diferents estils, des del neoclàssic fins al romàntic; també hi ha mostres d'art topiària. El recinte ha comptat, durant la seva història, amb la visita de diversos monarques, com Carles IV, Ferran VII i Alfons XIII; i ha estat escenari de representacions teatrals i de diversos actes culturals. Actualment és un jardí-museu que compta amb un institut municipal per a la formació en jardineria.\nAquest parc és considerat bé cultural d'interès local (BCIL) en l'Inventari del Patrimoni Cultural català amb el codi 08019/2844.","url":"https://ca.wikipedia.org/wiki/Parc_del_Laberint_d%27Horta","thumbnail_url":"https://upload.wikimedia.org/wikipedia/commons/thumb/3/3b/Laberint_d%27Horta01.jpg/150px-Laberint_d%27Horta01.jpg"},{"id":"1408121","type":"featured","language_code":"ca","title":"Programa San Marco","summary":"El Programa San Marco va ser un programa de col·laboració bilateral entre Itàlia i els Estats Units en la recerca científica i en l'experimentació a l'espai entre els anys 1962 i 1980. El projecte va marcar l'inici de l'era espacial italiana que, amb el llançament del San Marco 1 el 15 de desembre de 1964, va conduir aquest país a ser la tercera nació en efectuar la posada en òrbita d'un satèl·lit artificial després de la Unió Soviètica i els Estats Units. El procés va consistir en utilitzar un coet proporcionat pels Estats Units però operat sota personal italià. Els òrgans responsables del programa van ser la NASA estatunidenca i el Centro di Ricerche Aerospaziali (CRA) italià —aquest darrer conegut actualment com a Centro di Ricerca Progetto San Marco i integrat a la Universitat de Roma La Sapienza. L'inventor i pare del projecte va ser el professor Luigi Broglio, que va aconseguir involucrar el Consiglio Nazionale delle Ricerche (CNR) i l'Aeronautica Militare Italiana.\nEl programa va preveure la signatura de memoràndums d'entesa per a la cessió del vehicle de llançament Scout per la NASA, el disseny de satèl·lits San Marco, el muntatge de 8 exemplars, la preparació d'una base de míssils, la formació dels tècnics implicats a Wallops Island a Virgínia, les proves de laboratori, i, en darrer lloc, el llançament de satèl·lits. El Programa San Marco va ser efectiu, però només cinc dels vuit satèl·lits que s'esperaven van ser fabricats finalment, per causa de la reassignació de fons en relació amb altres projectes més recents (el primer dels quals el Programa SIRIO, establert el 1968). L'evolució del programa, no obstant, va conduir a la creació del Centro di Ricerca Progetto San Marco el 1993, posteriorment sota la direcció de la Universitat de Roma La Sapienza.\nEl finançament del projecte era inicialment de 4.500 milions de lires a subdividir en tres anys; presentava diverses concessions posteriors pel manteniment i la seva finalització, amb un cost de 2.200 milions de lires addicionals a finals dels anys 60 i 5.700 milions per a la dècada de 1970. Als anys 80 es va reobrir el programa amb un finançament de 1.500 milions.L'anomenat complex San Marco (avui Centro Spaziale Luigi Broglio) està ubicat en aigües internacionals de l'oceà Índic, davant de la costa de Kenya, a 2° 56' al sud de l'equador. Està format per plataformes marines fixes a terra marina: una plataforma de muntatge i llançament de coets Scout (Plataforma San Marco), una plataforma de control d'operacions de llançament i posada en òrbita (Plataforma Santa Rita), una petita plataforma en la qual s'allotja el radar, una estació de telemetria de terra i altres infraestructures també a terra ferma en territori kenyà.","url":"https://ca.wikipedia.org/wiki/Programa_San_Marco","thumbnail_url":null},{"id":"140898","type":"featured","language_code":"ca","title":"Pangolins","summary":"Els pangolins (Pholidota) són un ordre de mamífers que es caracteritzen per tenir gairebé tot el cos cobert d'escates, la boca sense dents i una llengua molt llarga i musculosa que fan servir per extreure del cau les formigues i els tèrmits que formen la seva dieta. Se'n reconeixen vuit espècies vivents, totes de la família dels mànids, i moltes més d'extintes. Viuen a les regions tropicals d'Àfrica i Àsia. En general, són animals nocturns que utilitzen el seu olfacte ben desenvolupat per trobar els insectes dels quals s'alimenten, però el pangolí de cua llarga també és actiu de dia. Els pangolins passen gran part del dia dormint, caragolats en forma de bola. El nom «pangolí» prové del mot malai peng-goling ('aquell que s'enrotlla').","url":"https://ca.wikipedia.org/wiki/Pangolins","thumbnail_url":"https://upload.wikimedia.org/wikipedia/commons/thumb/4/40/Manidae.jpg/150px-Manidae.jpg"},{"id":"141","type":"featured","language_code":"ca","title":"Amfibis","summary":"Els amfibis (Amphibia) són una classe de vertebrats tetràpodes i ectoterms. Tots els representants vivents d'aquest grup formen part del clade dels lissamfibis. Ocupen una àmplia varietat d'hàbitats. La majoria de les espècies viuen en ecosistemes terrestres, subterranis, arborícoles o d'aigua dolça. Així doncs, solen néixer en un estat larvari aquàtic, tot i que algunes espècies han desenvolupat comportaments per saltar-se aquesta etapa.\nEn general, les cries fan una metamorfosi en la qual es transformen de larves dotades de brànquies en adults que respiren aire a través de pulmons. Els amfibis empren la pell com a superfície respiratòria secundària i, de fet, les granotes i algunes salamandres terrestres petites manquen de pulmons i depenen íntegrament de la pell. El seu aspecte evoca les sargantanes i altres rèptils similars, però aquests últims, igual que els ocells i els mamífers, són amniotes i no els calen masses d'aigua per criar. La complexitat de les seves necessitats reproductives i la permeabilitat de la seva pell fan que els amfibis es considerin indicadors ecològics en molts ecosistemes. En les últimes dècades hi ha hagut un marcat declivi de les poblacions d'amfibis que afecta moltes espècies d'arreu del món.\nLes característiques principals són la pell rica en glàndules i altament vascularitzada que permet la respiració cutània, i la metamorfosi que experimenten en passar de la fase larvària a la fase adulta. N'existeixen unes 7.614 espècies que són classificades en tres ordres: els anurs (granotes i gripaus), els urodels (salamandres i tritons) i les cecílies o gimnofions, que són els amfibis menys coneguts.\nForen els primers vertebrats a estar adaptats a una vida semiterrestre i, malgrat que la majoria d'espècies poden viure fora de l'aigua, necessiten tornar-hi per la fertilització i la posta dels ous. A més, la primera etapa de la seva vida lliure sol ser totalment aquàtica.\nEls amfibis són animals de sang freda no amniotes. Això vol dir que els seus ous, a diferència dels dels ocells, rèptils i mamífers, no estan protegits de la dessecació per una sèrie de membranes. Els amfibis adults també tenen aquest problema, car tenen una pell mancada de plomes, pèl o escates que ha de romandre humida per permetre la respiració. El cor dels amfibis té tres cambres i és l'element cabdal d'un sistema circulatori doble.\nFilogenèticament, els amfibis són definits com tots els descendents de l'avantpassat comú més recent dels anurs, els urodels i els gimnofions, i tots els seus descendents (tot i que la classificació també pot incloure els temnospòndils, extints des del Cretaci, i els lepospòndils, que s'extingiren al Permià). Això implica que alguns grups d'«amfibis» extints no són membres del grup terminal Amphibia, tot i que la majoria d'ells tenen moltes de les característiques típiques dels amfibis. Aquests animals són situats sovint directament dins el clade dels tetràpodes.\nEls primers amfibis sensu lato aparegueren a la fi del període Devonià, fa aproximadament 350 milions d'anys. Foren els predadors alfa del Carbonífer i part del Permià, però molts llinatges s'extingiren durant l'extinció a la fi del Permià. Els ordres moderns d'amfibis s'estengueren als períodes del Triàsic i Juràssic (Mesozoic).","url":"https://ca.wikipedia.org/wiki/Amfibis","thumbnail_url":"https://upload.wikimedia.org/wikipedia/commons/thumb/7/73/Amphibia.png/150px-Amphibia.png"},{"id":"1411940","type":"featured","language_code":"ca","title":"Andrea Dworkin","summary":"Andrea Dworkin (Camden, 26 de setembre de 1946 - Washington DC, 9 d'abril de 2005) va ser una assagista estatunidenca, teòrica del feminisme radical. Va ser coneguda sobretot per la seva crítica de la pornografia, que va comparar quasi amb la violació i altres formes de violència contra les dones.\nMilitant antibel·licista i propera a l'anarquisme de finals dels anys 1960, Dworkin va escriure més d'una desena de llibres sobre la teoria i la pràctica del feminisme radical. A finals dels anys 70 i els anys 80, va guanyar fama nacional com a portaveu del moviment feminista antipornografia pels seus escrits sobre pornografia i sexualitat, particularment pels llibres Pornography: Men Possessing Women (1979) i Intercourse (1987), les seves dues obres més conegudes.\nLa seva personalitat i les seves posicions molt categòriques, principalment sobre la sexualitat i la pornografia, van ser el blanc de crítiques, sobretot per part de feministes oposades a les seves idees. Va ser també admirada i aplaudida per destacades feministes.","url":"https://ca.wikipedia.org/wiki/Andrea_Dworkin","thumbnail_url":"https://upload.wikimedia.org/wikipedia/commons/thumb/9/93/Dworkin_on_After_Dark.JPG/150px-Dworkin_on_After_Dark.JPG"},{"id":"1416","type":"featured","language_code":"ca","title":"Horari d'estiu","summary":"L'horari d'estiu (també denominat DST, Daylight saving time o horari d'estalvi de llum diürna) és l'horari que obeeix a la convenció per la qual s'avancen els rellotges; el motiu és per aprofitar més la llum diürna, especialment quan aquesta es redueix als matins. Dit d'una altra manera, és el temps local que un país adopta per a una determinada part de l'any, que generalment consisteix a avançar en una hora l'horari estàndard oficial, o horari d'hivern.\nLes dates de començament i acabament del DST també varien però, generalment, a l'hemisferi nord comencen a les dues de la matinada del primer diumenge d'abril o l'últim de març, i finalitza a les dues de la matinada del darrer diumenge d'octubre. A l'hemisferi sud, les dates de començament i acabament són sis mesos més tard. Amb aquesta iniciativa, el temps oficial s'avança una hora a començaments de la primavera i es retarda, de nou, a la tardor de forma que les hores d'activitat s'acomoden millor a les hores de llum diürna; és a dir, es tracta de no desaprofitar la llum mentre es dorm.\n\nEl concepte d'horari d'estiu modern va ser proposat per primera vegada per Benjamin Franklin el 1784 i posteriorment, el 1907, per William Willett. Es va emprar àmpliament, per primera vegada, a partir de 1916, durant la Primera Guerra Mundial, per estalviar carbó. Malgrat les controvèrsies, des de llavors molts països ho han implantat. Els detalls difereixen en funció del país i, de manera puntual, sofreixen modificacions.\nEl DST es considera més beneficiós que perjudicial, ja que redueix el consum d'energia. Per raons òbvies, el DST es duu a terme en les zones temperades, que són les que corresponen a latituds del globus que s'estenen entre els tròpics i els cercles polars. La durada del dia en els tròpics no varia prou com per justificar l'aplicació del DST.\nTambé cal destacar que és una norma controvertida. Afegir temps de llum diürna a les tardes és interessant per al comerç, la pràctica esportiva i altres activitats que es beneficien de la presència de llum en acabar la jornada laboral, però, d'altra banda, pot ocasionar problemes a l'agricultura i a altres ocupacions que depenen de l'exposició solar. L'increment de llum a la tarda pot ajudar a disminuir els accidents de trànsit, però els seus efectes sobre la salut i la incidència en la disminució del crim són menys clars. Es diu que mitjançant l'horari d'estiu s'estalvia energia elèctrica en reduir-se la necessitat d'il·luminació artificial, però les proves que recolzen aquesta afirmació són dèbils, ja que l'horari d'estiu pot estimular l'aparició de pics de demanda, la qual cosa incrementa els costos.D'altra banda, els canvis d'horari dificulten la percepció del temps i poden causar problemes en els cicles de la son, així com trastocar calendaris de reunions, de viatges, el manteniment de registres, de dispositius mèdics i l'ús de maquinària pesant. Molts sistemes dirigits per computadores són capaços d'ajustar automàticament els seus rellotges, però també es poden produir errors, especialment quan les regles de l'horari d'estiu són modificades.","url":"https://ca.wikipedia.org/wiki/Horari_d%27estiu","thumbnail_url":"https://upload.wikimedia.org/wikipedia/commons/thumb/b/b0/Franklin-Benjamin-Journal-de-Paris-1784.jpg/150px-Franklin-Benjamin-Journal-de-Paris-1784.jpg"},{"id":"1433","type":"featured","language_code":"ca","title":"Hidrogen","summary":"L'hidrogen és l'element químic de símbol H i nombre atòmic 1. La seva massa atòmica mitjana d'1,00784 uma en fa l'element més lleuger. Es tracta de la substància química més abundant de l'Univers i en constitueix un 75% de la massa bariònica. Les estrelles no romanents es componen principalment d'hidrogen en estat de plasma.\nEn condicions estàndard de temperatura i pressió, l'hidrogen és incolor, inodor, insípid, no tòxic, no metàl·lic, i altament combustible; pren la forma d'un gas diatòmic de fórmula molecular H₂. L'hidrogen atòmic d'ocurrència natural és molt rar a la Terra, ja que forma fàcilment compostos covalents amb la majoria d'elements i es troba present a la molècula d'aigua i en la majoria de compostos orgànics. L'hidrogen té un paper molt important en la química d'àcid-base: en moltes reaccions s'intercanvien protons entre molècules solubles.\nEn compostos iònics, l'hidrogen pot prendre una càrrega negativa (en forma d'un anió conegut com a hidrur que s'escriu H−), o bé una càrrega positiva (catió H+). Aquest darrer s'escriu com si fos un simple protó però, en realitat, els cations d'hidrogen en compostos iònics ocorren en espècies més complexes. D'altra banda, l'isòtop més comú de l'hidrogen és el proti (símbol ¹H), que té un sol protó i cap neutró. Com que es tracta de l'àtom conegut més simple, l'àtom d'hidrogen ha estat molt utilitzat per resoldre problemes teòrics: per exemple, com que és l'únic àtom neutre que té una solució analítica de l'equació de Schrödinger, l'estudi de l'energètica i dels enllaços de l'àtom d'hidrogen tingué un paper clau en el desenvolupament de la mecànica quàntica.\nL'hidrogen gas fou produït artificialment per primer cop als inicis del segle xvi mitjançant la barreja de metalls i àcids forts. En els anys 1766–81, Henry Cavendish fou el primer a reconèixer que l'hidrogen era una substància distinta i que produeix aigua quan es crema, propietat que més tard li donà a l'element el seu nom actual: el nom «hidrogen» és una derivació del grec que significa 'formador d'aigua'.\nLa producció industrial es fa principalment a partir de la reformació amb vapor de gas natural i, menys freqüentment, a partir de mètodes de producció d'hidrogen com l'electròlisi de l'aigua. La majoria de l'hidrogen es fa servir prop del seu lloc de producció; els dos usos majoritaris són el processament de combustible fòssil (per exemple, l'hidrocraqueig) i la producció d'amoníac, bàsicament per al mercat de fertilitzants. Finalment, l'hidrogen és una preocupació important en l'àmbit de la metal·lúrgia, ja que pot fragilitzar molts metalls, cosa que complica el disseny de productes com canonades i dipòsits d'emmagatzematge.","url":"https://ca.wikipedia.org/wiki/Hidrogen","thumbnail_url":"https://upload.wikimedia.org/wikipedia/commons/thumb/e/ee/Electron_shell_001_Hydrogen_-_no_label.svg/150px-Electron_shell_001_Hydrogen_-_no_label.svg.png"},{"id":"1447011","type":"featured","language_code":"ca","title":"La Monyos","summary":"Dolors Bonella i Alcánzar (Barcelona, 1851 - 15 de setembre de 1940), coneguda popularment com la Monyos, va ser un personatge icònic de la primera meitat del segle xx del perímetre comprès entre el Paral·lel, la Rambla i el nucli del Raval de Barcelona (llavors anomenat Barri Xino).Per la seva actitud lúdica, la seva indumentària i maquillatge extravagants i els monyos que duia —d'aquí el seu malnom— va esdevenir una celebritat habitual en la premsa de l'època i, posteriorment, un símbol de l'imaginari col·lectiu de la ciutat.","url":"https://ca.wikipedia.org/wiki/La_Monyos","thumbnail_url":"https://upload.wikimedia.org/wikipedia/commons/thumb/b/bf/La_Monyos_%28per_Alessandro_Merletti_i_Quaglia%29.jpg/150px-La_Monyos_%28per_Alessandro_Merletti_i_Quaglia%29.jpg"},{"id":"144802","type":"featured","language_code":"ca","title":"Pla Cerdà","summary":"El Pla Cerdà fou un pla de reforma i eixample de la ciutat de Barcelona de 1860 que seguia criteris del pla hipodàmic, amb una estructura en quadrícula, oberta i igualitària. Fou creat per l'enginyer Ildefons Cerdà i la seva aprovació va anar seguida d'una forta polèmica per haver estat imposat des del govern de l'estat espanyol en contra del pla d'Antoni Rovira i Trias que havia guanyat un concurs de l'Ajuntament de Barcelona.\nL'eixample previst al pla es desplegava sobre una immensa superfície que havia estat lliure de construccions pel fet d'haver estat considerada zona militar estratègica.\nProposava una quadrícula contínua de mansanes de 113,3 metres des del Besòs fins a Montjuïc, amb carrers de 20, 30 i 50 metres d'amplada amb una alçada màxima de construcció de 16 metres. La novetat en l'aplicació del pla hipodàmic consistia en el fet que les mansanes tenien xamfrans de 45° per a permetre una millor visibilitat.El desplegament del pla va durar quasi un segle. Al llarg de tot aquest temps, el pla s'ha anat transformant i moltes de les seves directrius no es van aplicar. Els interessos dels propietaris del sòl i l'especulació van desvirtuar finalment el pla Cerdà.\n\n","url":"https://ca.wikipedia.org/wiki/Pla_Cerd%C3%A0","thumbnail_url":"https://upload.wikimedia.org/wikipedia/commons/thumb/8/89/PlaCerda1859b.jpg/150px-PlaCerda1859b.jpg"},{"id":"145100","type":"featured","language_code":"ca","title":"Campaspero","summary":"Campaspero és un municipi situat a la província de Valladolid (Castella i Lleó), tocant al límit amb la província de Segovia. És el municipi de la província de Valladolid que es troba a més alçada, a més de 900 metres sobre el nivell del mar de mitjana. Forma part de la regió històrica de Castella, i més concretament de Castella la Vella.\nCom la majoria de pobles de les Comunidades de Villa y Tierra de Cuéllar, de la qual formà part, Campaspero es va fundar probablement a principis del segle xi, dins del marc de la repoblació de la Riba del Duero, que com la de Valladolid, fou encomanada a Pedro Ansúrez.\nDes d'aleshores fins al 1833, el municipi formà part de la província de Segòvia tot i que, a causa de la proximitat amb la Comunidad de Villa y Tierra de Peñafiel, va mantenir uns vincles molt estrets amb la província de Valladolid fins que, finalment, en fou adherida.","url":"https://ca.wikipedia.org/wiki/Campaspero","thumbnail_url":"https://upload.wikimedia.org/wikipedia/commons/thumb/5/58/Iglesia_de_Santo_Domingo_de_Guzm%C3%A1n_de_Campaspero.jpg/150px-Iglesia_de_Santo_Domingo_de_Guzm%C3%A1n_de_Campaspero.jpg"},{"id":"1460989","type":"featured","language_code":"ca","title":"Exèrcit micènic","summary":"L'exèrcit micènic era l'exèrcit de la Grècia micènica (ca. 1600–1100 aC) que va permetre l'expansió d'aquesta civilització pel mar Egeu i la part occidental d'Anatòlia. La naturalesa militar d'aquesta civilització a finals de l'edat del bronze és evident pel gran nombre d'armes trobades, les representacions en l'art contemporani de guerrers i combats, i també pels gravats grecs preservats escrits en lineal B.Els exèrcits micènics es basaven en infanteria pesant, amb llances i escuts, com en el cas d'altres potències contemporànies. Al segle xiii aC les unitats micèniques van patir una transformació en tàctiques militars i armament. Alguns tipus representatius d'armadures i armes micèniques són el casc d'ullals de senglar i l'escut en forma de vuit.\nAquest ethos militar micènic va inspirar posteriorment la tradició de l'antiga Grècia i, especialment, les èpiques d'Homer, les quals se centren en la naturalesa heroica de l'elit de guerrers de l'era micènica.","url":"https://ca.wikipedia.org/wiki/Ex%C3%A8rcit_mic%C3%A8nic","thumbnail_url":"https://upload.wikimedia.org/wikipedia/commons/thumb/2/21/Mycenaean_Bronze_Dagger.jpg/150px-Mycenaean_Bronze_Dagger.jpg"},{"id":"146562","type":"featured","language_code":"ca","title":"Ildefons Cerdà i Sunyer","summary":"Ildefons Cerdà i Sunyer (Centelles, Osona, 23 de desembre de 1815 - Caldas de Besaya, Cantàbria, 21 d'agost de 1876) fou un enginyer, urbanista, jurista, economista i polític català, un home polifacètic que va escriure la Teoría general de la urbanización, obra pionera de l'especialitat, que el fa ser considerat un dels fundadors de l'urbanisme modern. El seu projecte més important va ser la reforma urbanística de la Barcelona del segle xix, coneguda com el Pla Cerdà, i que va crear l'actual barri de l'Eixample. Amb tot, Cerdà no va ser un triomfador; concentrat meticulosament en el seu treball, va tenir problemes familiars, el seu projecte d'eixample mai va ser ben vist pels estaments locals i va acabar arruïnat pels honoraris que l'Estat espanyol i l'Ajuntament de Barcelona li devien. Va haver de passar un segle fins que no es va començar a reconèixer el seu llegat.","url":"https://ca.wikipedia.org/wiki/Ildefons_Cerd%C3%A0_i_Sunyer","thumbnail_url":"https://upload.wikimedia.org/wikipedia/commons/thumb/a/a9/Ildefons_Cerd%C3%A1_%281878%29.jpg/150px-Ildefons_Cerd%C3%A1_%281878%29.jpg"},{"id":"1472573","type":"featured","language_code":"ca","title":"Llista d'eleccions papals","summary":"La llista d'eleccions papals inclou les 110 eleccions papals que han donat com a resultat els papes actualment reconeguts per l'Església catòlica com a legítims.\nFins al 1059 no hi havia un procés fix i sovint hi havia laics que tenien un paper important en l'elecció dels papes; tant era així, que a vegades directament els nomenaven. Des de la promulgació d'In nomine Domini (1059), tanmateix, el sufragi ha estat limitat al Col·legi Cardenalici.Des del 1276, aquestes eleccions han estat conclaves papals, unes eleccions que segueixen un conjunt de regles i procediments desenvolupats a l'Ubi periculum (1274) i més tard en butlles papals. El procediment va variar fins al 1294, però des de llavors totes les eleccions papals han seguit uns procediments relativament similars.\nTot i que els cardenals, històricament, s'han reunit en un grapat d'ubicacions tant de Roma com d'altres indrets, des del 1455 només hi ha hagut cinc eleccions a fora del Palau Vaticà. Vint-i-vuit eleccions papals s'han celebrat a fora de Roma, concretament a Terracina (1088), Cluny (1119), Velletri (1181), Verona (1185), Ferrara (octubre de 1187), Pisa (desembre de 1187), Perusa (1216, 1264–1265, 1285, 1292–1294, 1304–1305), Anagni (1243), Nàpols (1254, 1294), Viterbo (1261, 1268–1271, juliol de 1276, agost–setembre de 1276, 1277, 1281–1282), Arezzo (gener de 1276), Carpentràs/Lió (1314–1316), Avinyó (1334, 1342, 1352, 1362, 1370), Constança (1417) i Venècia (1799–1800). Tres eleccions van canviar d'ubicació durant el procés: les de 1268–71, 1292–94 i 1314–16.","url":"https://ca.wikipedia.org/wiki/Llista_d%27eleccions_papals","thumbnail_url":"https://upload.wikimedia.org/wikipedia/commons/thumb/9/9a/Roma-sanpietroin_vincoli01.jpg/150px-Roma-sanpietroin_vincoli01.jpg"},{"id":"1473","type":"featured","language_code":"ca","title":"Homeopatia","summary":"L'homeopatia (de l'alemany Homöopathie, i al seu torn del grec ὁμοῖος, homoios, «similar», i πάθεια, pátheia, «malaltia», «patiment») és un sistema de medicina alternativa considerat una pseudoteràpia basada en una pseudociència que empra preparats sense ingredients químicament actius. La teoria de l'homeopatia va ser desenvolupada el 1796 pel metge saxó Samuel Hahnemann (1755-1843), segons el qual una substància que causa els símptomes d'una malaltia també els pot curar. Els preparats homeopàtics no tenen cap efectivitat més enllà del placebo, tal com han conclòs nombroses institucions com el Ministeri de Sanitat espanyol o els Instituts Nacionals de la Salut dels Estats Units.\nHahnemann creia que les causes subjacents de les malalties eren fenòmens que ell anomenava miasmes, i que els remeis els tractaven. Els remeis es preparen diluint repetidament una determinada substància en alcohol o aigua destil·lada, seguit d'una sacsejada. Normalment la dilució continua molt més enllà del punt en què ja no queden molècules de la substància original. Per seleccionar els remeis, els homeòpates consulten llibres de referència coneguts com a repertoris, i tenen en compte la totalitat dels símptomes del pacient, les característiques personals, l'estat físic i psicològic, i la seva història. Hahnemann va proposar l'homeopatia com una alternativa més benigna i moderada a la medicina de l'època, basada encara en la teoria dels humors hipocràtica i que utilitzava la sagnia i la purgació com a principals eines.\nL'homeopatia ignora el mètode científic i es basa, en canvi, en fonaments filosòfics axiomàtics, de manera que no se la considera una ciència. La comunitat científica es refereix a l'homeopatia com una ximpleria, xarlatanisme o una farsa, i la pràctica homeopàtica ha estat criticada com a poc ètica. Els axiomes de l'homeopatia s'han refutat durant molt temps i no tenen cap plausibilitat biològica. Tot i que alguns assaigs clínics han produït resultats positius, les revisions sistemàtiques han revelat que això és per la casualitat, mètodes d'investigació deficients, i informació esbiaixada. Els mecanismes d'acció dels remeis homeopàtics postulats per l'homeopatia no solament són científicament inversemblants, sinó prohibits per les lleis de la física.","url":"https://ca.wikipedia.org/wiki/Homeopatia","thumbnail_url":"https://upload.wikimedia.org/wikipedia/commons/thumb/8/8d/Beydeman_Gomeopatiya_vzir.jpg/150px-Beydeman_Gomeopatiya_vzir.jpg"},{"id":"147546","type":"featured","language_code":"ca","title":"Dia de la Terra","summary":"El Dia de la Terra, oficialment demonimat per l'Organització de les Nacions Unides com a Dia Internacional de la Mare Terra, és un dia festiu celebrat en molts països el dia 22 d'abril. Aquesta celebració va ser iniciada als EUA l'any 1970 i actualment està coordinada a nivell mundial per l'Earth Day Network (Xarxa del Dia de la Terra, en anglès) amb diferents actes a més de 192 països cada any. El 22 se celebra també el naixement del moviment ambientalista modern.El Dia de la Terra s'ha convertit en un esdeveniment informatiu, educatiu i de sensibilització sobre el problemes del medi ambient. És un dia per prendre consciència de les problemàtiques ambientals, com ara la contaminació de l'aire, l'aigua i el sòl, la destrucció dels ecosistemes, els centenars de milers de plantes i animals en perill d'extinció i l'esgotament dels recursos no renovables. Algunes de les solucions que es proposen per aquestes problemàtiques són el reciclatge, la preservació de recursos naturals com el petroli, la prohibició d'utilitzar productes químics perillosos pel medi ambient, acabar amb la destrucció d'hàbitats fonamentals com els boscos humits o la protecció de les espècies en perill d'extinció. El Dia de la Terra pretén crear una mentalitat global que permeti actuar activament per afrontar els problemes ecològics, ja sigui personalment o col·lectivament, localment o regional / nacionalment; partint de la base que tothom té quelcom a aportar.Les Nacions Unides celebren també un Dia de la Terra cada any en l'equinocci de març, una tradició que va ser iniciada per l'activista de la pau John McConnell. McConnell va proposar per primera vegada la idea d'una festa anomenada \"Dia de la Terra\" a la UNESCO en una Conferència sobre el Medi Ambient l'any 1969, el mateix any en què va dissenyar la \"Bandera de la Terra\". El Secretari General de l'ONU, U Thant va donar suport a la iniciativa de celebrar aquest esdeveniment, que s'inicià l'any 1971 fent sonar la Japanese Peace Bell (Campana japonesa de la pau) per marcar l'inici de l'equinocci de primavera en l'hemisferi nord i de tardor en l'hemisferi sud.A Catalunya, l'any 2015 va fer 25 anys que es va crear el Comissió Catalana del Dia de la Terra quan la tasca del Dia de la Terra es va internacionalitzar.","url":"https://ca.wikipedia.org/wiki/Dia_de_la_Terra","thumbnail_url":"https://upload.wikimedia.org/wikipedia/commons/thumb/e/e7/Ecology_symbol.svg/150px-Ecology_symbol.svg.png"},{"id":"147602","type":"featured","language_code":"ca","title":"Exposició Internacional de Barcelona","summary":"L'Exposició Internacional de Barcelona tingué lloc del 20 de maig de 1929 al 15 de gener de 1930 a Barcelona. Se celebrà a la muntanya de Montjuïc, on ocupà una superfície de 118 hectàrees, i tingué un cost de 130 milions de pessetes. Entre la vintena de nacions europees que oficialment participaren, hi havia països com Alemanya, Bèlgica, Dinamarca, França, Hongria, Itàlia, Noruega, Romania o Suïssa. També participaren expositors privats japonesos i estatunidencs.\nCal destacar que a Barcelona es guardava un grat record de l'Exposició Universal de 1888, esdeveniment que suposà un gran avenç per la ciutat en el terreny econòmic i tecnològic, així com la remodelació del Parc de la Ciutadella. Per això es projectà aquesta nova exposició, per donar a conèixer els nous avenços tecnològics i projectar la imatge de la indústria catalana a l'exterior. Una vegada més, l'exposició originà la remodelació d'una part de la ciutat, en aquest cas la muntanya de Montjuïc, i de zones del voltant, especialment la Plaça d'Espanya.\nL'Exposició suposà un gran desenvolupament urbanístic per a Barcelona, així com un banc de proves per als nous estils arquitectònics gestats a començaments del segle xx. A nivell local, representà la consolidació del noucentisme, estil d'aire clàssic que substituí el modernisme preponderant a Catalunya durant la transició de segle; a més a més, suposà la introducció a Espanya dels corrents d'avantguarda internacionals, especialment el racionalisme, a través del Pavelló d'Alemanya de Ludwig Mies van der Rohe. L'Exposició deixà nombrosos edificis i instal·lacions alguns dels quals han esdevingut emblemes de la ciutat, com el Palau Nacional, la Font Màgica, el Teatre Grec, el Poble Espanyol i l'Estadi Olímpic.","url":"https://ca.wikipedia.org/wiki/Exposici%C3%B3_Internacional_de_Barcelona","thumbnail_url":"https://upload.wikimedia.org/wikipedia/commons/thumb/0/0f/Barcelona29-Palau.jpg/150px-Barcelona29-Palau.jpg"},{"id":"1476885","type":"featured","language_code":"ca","title":"Llengües de l'Imperi Romà","summary":"El llatí i el grec antic eren les principals llengües de l'Imperi Romà, però també hi coexistien altres llengües que eren importants a escala regional. La llengua dels antics romans era el llatí, que funcionava com a «llengua de poder». El llatí era omnipresent a l'Imperi Romà, com a llengua de la justícia a l'Imperi Romà d'Occident i com a llengua de l'exèrcit a tots els territoris. A partir del moment que tots els habitants nascuts lliures dins l'Imperi van assumir universalment la ciutadania, el 212 dC, un bon nombre de ciutadans romans devia desconèixer el llatí, tot i que s'esperava que aconseguissin, com a mínim, unes nocions bàsiques de l'idioma, amb què el llatí es va mantenir com una marca de «romanitat».El grec koiné s'havia convertit en la llengua vehicular del Mediterrani oriental i fins i tot de l'Àsia menor a conseqüència de les conquestes d'Alexandre el Gran. La «frontera lingüística» se situava a la península dels Balcans, separant el llatí, a l'oest, del grec, a l'est. Els romans amb una certa formació, particularment aquells de l'elit governant, estudiaven grec i, sovint, aconseguien un alt nivell de fluïdesa en aquesta llengua, que els era útil per a les comunicacions diplomàtiques amb la part oriental, fins i tot dins de les mateixes fronteres de l'imperi. L'ús internacional del grec va ser una de les condicions que van afavorir l'expansió del cristianisme, com es pot veure en l'elecció de la llengua grega a l'hora de redactar les Epístoles Paulines, o pel seu ús en els concilis ecumènics de l'Imperi Romà cristià. Amb la dissolució de l'Imperi de l'oest, el grec es va convertir en la llengua dominant de l'Imperi Romà d'Orient, posteriorment conegut com a Imperi Bizantí.\nCom que la comunicació, a les societats antigues, era predominantment oral, és difícil determinar l'abast en què les llengües locals o regionals van seguir essent parlades o utilitzades per a altres propòsits, durant el període de domini romà. No obstant això, hi ha inscripcions i referències en textos grecs i llatins que demostren l'existència d'altres llenguatges, així com la necessitat d'utilitzar traductors. Per exemple, el púnic, el copte, l'arameu o el siríac han deixat un volum significant d'epigrafia i literatura que ha sobreviscut fins avui en dia. Les llengües cèltiques eren parlades a bona part de l'Europa occidental, i tot i que l'educació oral celta va deixar pocs registres escrits, l'epigrafia dels pobles cèltics és limitada però no infreqüent. Les llengües germàniques de l'Imperi no han deixat gairebé cap text o inscripció, amb l'excepció del gòtic. El multilingüisme va contribuir a la «triangulació cultural» per la qual un individu que no era ni grec ni romà podia construir-se una identitat mitjançant els processos de romanització i hel·lenització.Després de la descentralització del poder polític, durant l'antiguitat tardana, el llatí es va desenvolupar localment en branques o dialectes, que més endavant es convertirien en les llengües romàniques, com ara el català, el castellà, el francès o l'italià. A començament del segle xxi, la primera o segona llengua de més de mil milions de persones deriva del llatí. El llatí mateix s'ha mantingut com a mitjà internacional d'expressió per part de la diplomàcia i per al desenvolupament intel·lectual identificat amb el renaixement humanista, des del segle xvii, així com en el llenguatge legal i en l'Església Catòlica, i fins al dia d'avui.","url":"https://ca.wikipedia.org/wiki/Lleng%C3%BCes_de_l%27Imperi_Rom%C3%A0","thumbnail_url":"https://upload.wikimedia.org/wikipedia/commons/thumb/2/25/Bestiaires_festoyant_ar%C3%A8ne_Thysdrus_Mus%C3%A9e_Bardo.JPG/150px-Bestiaires_festoyant_ar%C3%A8ne_Thysdrus_Mus%C3%A9e_Bardo.JPG"},{"id":"1481041","type":"featured","language_code":"ca","title":"Divuit Grans Preludis Corals","summary":"Els Divuit Grans Preludis Corals, BWV 651–668, són un recull de preludis corals d'orgue compostos per Johann Sebastian Bach. Aquest recull es va realitzar a Leipzig durant la darrera dècada de la seva vida (1739–1750), i està constituït, en la seva gran majoria, a partir d'obres anteriors compostes —segons Spitta— durant el període de Weimar o —segons sosté Rust— a Leipzig. Hans Koltz i Ulrich Meyer, així com altres teòrics, consideren que s'hauria de parlar de disset corals perquè, tal com mostra el manuscrit, Bach va deixar una pàgina en blanc intencionadament entre els primers disset corals i l'últim.\nEn qualsevol cas, aquest conjunt de peces constitueix una col·lecció enciclopèdica de preludis corals de gran escala, en una varietat d'estils que es remunten al segle anterior, que Bach gradualment va perfeccionar durant la seva vida. Juntament amb els 45 preludis corals de l'Orgelbüchlein ('Petit llibre d'orgue'), BWV 599-668, els 6 anomenats Schübler-Chörale ('Corals Schübler'), BWV 645-650, i els 21 del tercer volum del Clavier-Übung ('Exercicis per a teclat'), BWV 669-689, representen l'apogeu de la música sacra per a orgue sol de Bach.","url":"https://ca.wikipedia.org/wiki/Divuit_Grans_Preludis_Corals","thumbnail_url":"https://upload.wikimedia.org/wikipedia/commons/thumb/6/63/Orgelwerke-BWV651.png/150px-Orgelwerke-BWV651.png"},{"id":"1482237","type":"featured","language_code":"ca","title":"Llista de roques ígnies","summary":"En aquesta llista de roques ígnies s'enumeren alfabèticament un total de 211 roques ígnies, entre les quals n'hi ha tant de volcàniques com de plutòniques. Per a fer la llista de roques s'han agafat les diferents llistes relacionades amb les roques ígnies de Mindat i s'han filtrat les roques llistades allà tenint en compte la presència de les diferents roques en classificacions genèriques o concretes i en la seva acceptació en la classificació de les roques ígnies. El filtre s'ha dut a terme a partir de les roques que apareixien en els diagrames per a classificar les roques ígnies: QAPF (tant per a volcàniques com per a plutòniques); diagrames de peridotites; diagrames de melilities; roques ultramàfiques, etc. A les roques que apareixen en aquests diagrames s'hi han afegit les principals varietats i noms mnemònics (els principals que apareixien a la llista de Mindat). També s'han afegit les principals roques monomineràliques, formades majoritàriament per un sol mineral (biotitita, cromitita, etc.); les roques formades per processos específics (diatectita, eutectita, etc.). Les principals roques de la llista són aquelles que apareixen en els diagrames (aproximadament el 75% de la llista); les altres corresponen als diferents tipus citats anteriorment. A la llista, a cada nom de roca s'afegeix una descripció sintètica, així com una imatge, diagrames i els minerals que la formen.\nEls diagrames utilitzats són principalment el diagrama TAS i aquells proposats per Streckeisen. En els diferents diagrames, els camps amb color corresponen al camp que ocupa la roca en qüestió segons la seva composició química o mineralògica. Els diagrames QAPF (romboèdrics) on s'empra el color groc corresponen a les roques plutòniques, mentre que als que s'utilitza el color vermell corresponen a les roques volcàniques. Els diagrames on s'utilitza el color verd o marró són els corresponents a la classificació de les roques ultramàfiques; aquells pintats en aiguamarina corresponen a la classificació de les carbonatites i a la classificació de les roques piroclàstiques; els diagrames pintats de blau marí corresponen a la classificació de les melilitites; els de color taronja corresponen a la classificació de les melilitolites; finalment, els diagrames on s'usa el color rosa corresponen a diagrames TAS. Vegeu-ne alguns exemples:","url":"https://ca.wikipedia.org/wiki/Llista_de_roques_%C3%ADgnies","thumbnail_url":"https://upload.wikimedia.org/wikipedia/commons/thumb/d/d3/Basanita_fonol%C3%ADtica_Streckeisen.png/150px-Basanita_fonol%C3%ADtica_Streckeisen.png"},{"id":"1490794","type":"featured","language_code":"ca","title":"Leila Khaled","summary":"Leila Khaled (àrab: ليلى خالد, Laylà Ḫālid), amb nom de guerra «Xàdia Abu Gazala» (àrab: شادية أبو غزالة, Xādiya Abū Ḡazāla), (Haifa, aleshores Mandat Britànic de Palestina, 9 d'abril de 1944) és una activista política palestina, membre del Front Popular per a l'Alliberament de Palestina (FPAP), el Consell Nacional Palestí (CNP), la Unió General de Dones Palestines (UGDP) i la Unió General d'Estudiants Palestins (UGEP).Després de participar en els segrestos dels vols TWA 840 i El Al 219, agost de 1969 i setembre de 1970, és considerada la primera dona segrestadora d'avions comercials de la història. No obstant això, existeix el precedent d'Amina Dahbour, també membre de l'FPAP, que el 18 de febrer de 1969 participà, amb tres companys més, del segrest d'un avió Boeing 720 de la companyia El Al a l'aeroport de Zuric sense que arribés a enlairar-se. Altres fonts suggereixen que, tres anys abans, un dels membres del grup anomenat «Els Còndors», que el 27 de setembre de 1966 segrestà un avió Douglas DC-4 que partí de Buenos Aires amb destí a la província de Santa Fe i fou redirigit a les Illes Falkland per a reivindicar-ne la sobirania argentina, era una dona de nom Cristina Verrier.","url":"https://ca.wikipedia.org/wiki/Leila_Khaled","thumbnail_url":"https://upload.wikimedia.org/wikipedia/commons/thumb/4/4d/Leila_Khaled_rised_punch.jpg/150px-Leila_Khaled_rised_punch.jpg"},{"id":"1499857","type":"featured","language_code":"ca","title":"Llista de roques sedimentàries","summary":"En aquesta llista de roques sedimentàries s'enumeren alfabèticament un total de 109 roques sedimentàries, entre les quals n'hi ha tant de detrítiques com de químiques, orgàniques, carbonàtiques o combustibles com ara el carbó. També hi consten alguns sediments formadors de roques sedimentàries, com ara les graves o els llims. A cada nom de roca s'afegeix una descripció sintètica, així com una imatge, diagrames (en alguns casos) i els minerals que la formen.\nPer a fer la llista de roques s'han agafat les diferents llistes relacionades amb les roques sedimentàries de Mindat i s'han filtrat les roques llistades allà tenint en compte la presència de les diferents roques en classificacions genèriques o concretes i en la seva acceptació en la classificació de les roques sedimentàries. El filtre s'ha dut a terme a partir de les roques que apareixien en les principals classificacions de roques sedimentàries: la classificació d'Udden-Wentworth per a roques i sediments detrítics; la classificació de Dunham per a roques carbonatades; les roques que apareixen en els diagrames de Folk i Pettijohn per a roques detrítiques; i la classificació dels wackes i les evaporites, entre d'altres. També s'inclouen alguns termes històrics per a anomenar certes roques, així com els principals termes emprats en estratigrafia per a anomenar roques. S'hi poden trobar també les roques piroclàstiques, ja que aquestes es poden classificar tant com a roques volcàniques (es formen per un refredament ràpid de fragments de lava expulsats en ambients volcànics) o com a roques sedimentàries (es dipositen per gravetat i posteriorment es consoliden).Els diagrames utilitzats són bàsicament la classificació de les roques piroclàstiques (blau cel), el diagrama de Pettijohn et al., 1997 (en verd) i el diagrama dels wackes (també de Pettijohn, en taronja); vegeu-ne alguns exemples:","url":"https://ca.wikipedia.org/wiki/Llista_de_roques_sediment%C3%A0ries","thumbnail_url":"https://upload.wikimedia.org/wikipedia/commons/thumb/c/c9/Bretxa_pirocl%C3%A0stica-aglomerat_diagrama.png/150px-Bretxa_pirocl%C3%A0stica-aglomerat_diagrama.png"},{"id":"150087","type":"featured","language_code":"ca","title":"Anticòs","summary":"Els anticossos (també coneguts com a immunoglobulines) són glicoproteïnes del tipus gamma globulina. Existeixen en forma soluble a la sang o altres fluids corporals dels vertebrats, disposen d'una forma idèntica que actua com receptor dels limfòcits B i són utilitzats pel sistema immunitari per identificar i neutralitzar elements estranys al cos, com ara bacteris, virus o paràsits.L'anticòs típic està constituït per unitats estructurals bàsiques, cadascuna d'elles amb dues grans cadenes pesants i dues cadenes lleugeres de menor mida, que formen monòmers amb una unitat, dímers amb dues unitats, tetràmers amb quatre unitats o pentàmers amb cinc unitats. Els anticossos són sintetitzats per un tipus de leucòcits anomenats limfòcits B. N'existeixen diferents tipus, anomenats isotips, que es diferencien per la forma de les cadenes pesants que tenen. Es coneixen cinc tipus diferents d'isotipus en els mamífers, que desenvolupen funcions diferents, contribuint a dirigir la resposta immunitària adequada per cada tipus de cos estrany que troben.Tot i que l'estructura general de tots els anticossos és molt similar, una petita regió de l'àpex de la proteïna és extremadament variable, cosa que possibilita l'existència de milions d'anticossos diferents, cadascun amb un extrem lleugerament diferent. Aquesta part de la proteïna és coneguda com a regió hipervariable. Cadascuna d'aquestes variants es pot unir a una \"diana\" diferent, coneguda com a antigen. Aquesta enorme diversitat d'anticossos permet al sistema immunitari reconèixer una diversitat igualment elevada d'antígens. L'única part de l'antigen recognoscible per l'anticòs es denomina epítop. Aquests epítops s'uneixen amb el seu anticòs corresponent en una interacció molt específica que es denomina acoblament induït, que permet als anticossos identificar i unir-se només al seu antigen entre tots els milions de molècules diferents que componen un organisme.\nEl reconeixement d'un antigen per part d'un anticòs el \"marca\" per ser atacat per altres parts del sistema immunitari. Els anticossos també poden neutralitzar directament els seus objectius, per exemple, mitjançant la unió a una part d'un patogen necessària perquè aquest provoqui una infecció.\nL'extensa població d'anticossos i la seva diversitat és generada per combinacions aleatòries d'un conjunt de segments genètics que codifiquen diferents llocs de la unió de l'antigen (o paràtops), que posteriorment pateixen mutacions en aquesta zona del gen de l'anticòs, cosa que produeix una major diversitat. Els gens dels anticossos també es reorganitzen en un procés conegut com a canvi de classe d'immunoglobulina, que canvia la base de la cadena pesant per una altra, creant un isotip d'anticossos diferents que manté la regió variable específica per l'antigen diana. Això permet que un mateix anticòs pugui ser utilitzat per les diferents parts del sistema immunitari. La producció d'anticossos és la funció principal del sistema immunitari humoral.","url":"https://ca.wikipedia.org/wiki/Antic%C3%B2s","thumbnail_url":"https://upload.wikimedia.org/wikipedia/commons/thumb/d/d4/Anticuerpo.svg/150px-Anticuerpo.svg.png"},{"id":"150453","type":"featured","language_code":"ca","title":"Palos de la Frontera","summary":"La ciutat de Palos de la Frontera és un municipi situat a la província de Huelva. L'any 2020 tenia 11.742 habitants. Té una densitat de 238,17 hab/km².\nDes de l'últim terç del segle xx el principal motor econòmic és el cultiu del maduixot, que en gran part s'exporta a la Unió Europea. A més, al terme municipal hi ha una important quantitat de fàbriques i indústries dedicades a activitats com el refinament de petroli per la producció de combustibles, o l'emmagatzemament i regasificació de gas natural liquat.Si bé hi ha vestigis de poblament a la zona des del paleolític superior, Palos de la Frontera neix, documentalment parlant, a començaments del segle xiv, quan Alfons XI de Castella la dona a Alonso Carro.\nLa història d'aquesta ciutat està íntimament lligada a les tasques marítimes i als descobriments geogràfics. És per això que Palos de la Frontera és coneguda com el bressol del Descobriment d'Amèrica (com afirma al seu escut), ja que en aquesta ciutat es va gestar i es va preparar el primer viatge de Cristòfor Colom cap a, com ell creia, les Índies. Van salpar del port d'aquesta ciutat el 3 d'agost de 1492, i el 12 d'octubre del mateix any van arribar a certes illes de l'actual continent americà que, en aquell temps, eren desconegudes pels europeus.\nPer això, Palos forma part de la ruta anomenada Lugares Colombinos.","url":"https://ca.wikipedia.org/wiki/Palos_de_la_Frontera","thumbnail_url":"https://upload.wikimedia.org/wikipedia/commons/thumb/5/57/Palos.jpg/150px-Palos.jpg"},{"id":"15129","type":"featured","language_code":"ca","title":"Urani","summary":"L'urani és un element químic metàl·lic de símbol U i nombre atòmic 92. És de color blanc argentat i pertany a la sèrie dels actínids de la taula periòdica. Un àtom d'urani té 92 protons i 92 electrons, dels quals 6 són electrons de valència. L'urani és feblement radioactiu perquè tots els seus isòtops són inestables. Els seus isòtops més comuns són l'urani 238 (que té 146 neutrons) i l'urani 235 (que té 143 neutrons). Té la segona massa atòmica més elevada dels elements primordials; només és més lleuger que el plutoni. La densitat de l'urani és un 70% major que la del plom, però no és tan dens com l'or o el tungstè. Ocorre de manera natural en concentracions baixes de poques parts per milió al sòl, en roca i en aigua, i s'extreu comercialment a partir de minerals que contenen urani, com la uraninita.\nA la natura, l'urani es troba en forma d'urani 238 (99,2739-99,2752%), urani 235 (0,7198-0,7202%), i una quantitat molt petita d'urani 234 (0,0050-0,0059%). L'urani es desintegra lentament i emet una partícula alfa. La semivida de l'urani-238 és d'uns 4.470 milions d'anys i la de l'urani-235 d'uns 704 milions d'anys, la qual cosa fa que aquests isòtops siguin útils per datar l'edat de la Terra.\nMolts usos contemporanis de l'urani exploten les propietats úniques del seu nucli. L'urani 235 té la particularitat de ser l'únic isòtop físsil que ocorre de manera natural. L'urani 238 és fissionable per neutrons ràpids, i és fèrtil, la qual cosa significa que pot ser transmutat a plutoni 239 físsil en un reactor nuclear. Un altre isòtop físsil, l'urani 233, pot ser produït a partir de tori natural i també és important en tecnologia nuclear. L'urani 238 té una baixa probabilitat d'entrar en fissió espontània o, fins i tot, en fissió induïda per neutrons ràpids, mentre que l'urani 235 i, en menor mesura, l'urani 233 tenen una secció eficaç de fissió molt més gran per neutrons lents. En una concentració suficient, aquests isòtops mantenen una reacció nuclear en cadena sostinguda que genera calor en reactors de centrals nuclears i produeix el material físsil per armes nuclears. L'urani empobrit (238U) s'utilitza en penetradors d'energia cinètica i blindatge de vehicles.L'urani s'utilitza com a colorant en vidre d'urani, el qual té unes tonalitats que van del vermell i taronja al groc llimona, i antigament, en els principis de la fotografia, també s'utilitzava per tintar i ombrejar. La descoberta de l'urani en la uraninita (1789) es reconeix a Martin Heinrich Klaproth, qui anomenà el nou element en honor del planeta Urà; posteriorment, Eugène-Melchior Péligot fou la primera persona a aïllar el metall, i les seves propietats radioactives foren descobertes l'any 1896 per Henri Becquerel. La recerca duta a terme per Enrico Fermi i altres científics a partir del 1934 facilità la utilització de l'urani com a combustible de la indústria de l'energia nuclear i també com de la Little Boy, la primera arma nuclear utilitzada en una guerra. La posterior cursa armamentista durant la Guerra Freda entre els Estats Units i la Unió Soviètica produí desenes de milers d'armes nuclears que utilitzaven l'urani metàl·lic i el plutoni 239, derivat de l'urani. La seguretat d'aquestes armes i del seu material físsil després del trencament de l'URSS l'any 1991 encara és una preocupació per la seguretat i salut pública.","url":"https://ca.wikipedia.org/wiki/Urani","thumbnail_url":"https://upload.wikimedia.org/wikipedia/commons/thumb/d/d8/HEUraniumC.jpg/150px-HEUraniumC.jpg"},{"id":"1515069","type":"featured","language_code":"ca","title":"Arqueobacteris","summary":"Els arqueobacteris o arqueus (Archaea) són un grup de microorganismes unicel·lulars. Els arqueobacteris, com els eubacteris, són procariotes que manquen de nucli cel·lular o qualsevol altre orgànul dins les cèl·lules. En el passat, se'ls considerà un grup inusual de bacteris, però com que tenen una història evolutiva independent i presenten moltes diferències en la seva bioquímica respecte a la resta de formes de vida, actualment se'ls classifica com un domini distint en el sistema de tres dominis. En aquest sistema, presentat per Carl Woese, les tres branques evolutives principals són els arqueobacteris, els bacteris i els eucariotes. Els arqueobacteris estan subdividits en quatre fílums, dels quals dos, els crenarqueots i els euriarqueots, són estudiats més intensivament. La classificació dels arqueobacteris roman dificultosa, car la immensa majoria d'aquests organismes no han sigut mai estudiats al laboratori i només se'ls ha detectat per mitjà de l'anàlisi dels seus àcids nucleics en mostres del medi ambient.\nEn general, els arqueobacteris i bacteris són bastant semblants en forma i en mida, tot i que alguns arqueobacteris tenen formes molt inusuals, com ara les cèl·lules planes i quadrades de Haloquadra walsbyi. Malgrat aquesta semblança visual amb els bacteris, els arqueobacteris tenen gens i diverses rutes metabòliques que són més properes a les dels eucariotes; notablement, els enzims implicats en la transcripció i la traducció. Altres aspectes de la bioquímica dels arqueobacteris són únics, com ara els èters lípids de les seves membranes cel·lulars. Els arqueobacteris exploten una varietat de recursos molt més grans que els eucariotes; des de compostos orgànics familiars com ara els sucres, fins a l'ús d'amoníac, ions de metalls o fins i tot hidrogen com nutrients. Els arqueobacteris tolerants de la sal (els halobacteris) utilitzen la llum solar com font d'energia, i altres espècies d'arqueobacteris fixen carboni; tanmateix, a diferència de les plantes i els cianobacteris, no es coneix cap espècie d'arqueobacteri que sigui capaç d'ambdues coses. Els arqueobacteris es reprodueixen asexualment i es divideixen per fissió binària, fragmentació o gemmació; a diferència dels bacteris i els eucariotes, no es coneix cap espècie d'arqueobacteri que formi espores.\nOriginalment, els arqueobacteris eren vists com a extremòfils que vivien en ambients severs, com ara aigües termals i llacs salats, però posteriorment se'ls ha observat en una gran varietat d'hàbitats, com ara sòls, oceans i aiguamolls. Els arqueobacteris són especialment nombrosos als oceans, i els que es troben al plàncton podrien ser un dels grups d'organismes més abundants del planeta. Aquests procariotes són actualment considerats una part important de la vida a la Terra i podrien tenir un paper important tant en el cicle del carboni com en el cicle del nitrogen. No es coneixen exemples clars de patògens o paràsits arquobacterians, però solen ser mutualistes o comensals. En són exemples els arqueobacteris metanògens que viuen a l'intestí dels humans i els remugants, on estan presents en grans quantitats i contribueixen a digerir l'aliment. Els arqueobacteris tenen la seva importància en la tecnologia; hi ha metanògens que són utilitzats per produir biogàs i com a part del procés de depuració, i els enzims d'arqueobacteris extremòfils capaços de resistir a temperatures elevades i solvents orgànics són explotats en la biotecnologia.\nEl 2012 es va demostrar per primera vegada, que els arqueobacteris són consumits per organismes vius, en concret per part de cucs poliquets dins la família dels dorvil·lèids. L'estudi es va publicar al Society for Microbial Ecology Journal, de la revista Nature.","url":"https://ca.wikipedia.org/wiki/Arqueobacteris","thumbnail_url":"https://upload.wikimedia.org/wikipedia/commons/thumb/a/a1/Halobacteria.jpg/150px-Halobacteria.jpg"},{"id":"1534397","type":"featured","language_code":"ca","title":"Arquitectura de Madagascar","summary":"L'arquitectura de Madagascar és única a l'Àfrica i presenta una gran semblança amb les tradicions i mètodes de construcció de la zona sud de Borneo d'on es creu que havien emigrat els primers habitants de Madagascar. A l'illa, així com a la regió de Kalimantan Meridional de Borneo, la majoria de les cases tradicionals presenten una forma rectangular i no rodona amb sostres inclinats i punxeguts recolzats en un pilar central.\nLes diferències en els materials predominants de construcció tradicionals serveixen de base per a gran part de la diversitat dins l'arquitectura malgaixa. Els materials vegetals disponibles localment van ser els primers a ser utilitzats i continuen sent els més freqüents entre les comunitats tradicionals. En les zones intermediàries entre les Terres altes centrals i les zones costaneres humides es van desenvolupar variacions híbrides que utilitzen cob i pals. La construcció amb fusta va disminuir a mesura que la població humana en creixement va destruir grans franges de selva verge tallant i cremant arbres en benefici de l'agricultura i la pastura dels zebús i, amb el pas del temps, les cases d'aquest material van esdevenir un privilegi de la classe noble en certes comunitats tal com s'exemplifica en les cases de la noblesa merina del segle xix del Regne de Madagascar. Les comunitats zafimaniry dels boscos de les muntanyes centrals són l'únic grup ètnic malgaix que ha conservat les tradicions arquitectòniques originals de l'illa; la seva cultura en el treball de la fusta va ser incorporada a la llista de Patrimoni Cultural Immaterial de la UNESCO l'any 2003. L'ús de la pedra com a material de construcció estava tradicionalment limitat a la construcció de tombes, característica important del paisatge cultural a Madagascar a causa de la posició prominent ocupada pels ancestres en la cosmologia malgaixa. A l'illa van aparèixer diverses tradicions dins l'arquitectura funerària: entre els mahafaly de la costa sud-oest a la part de dalt de les tombes es troben apilats cranis de zebús sacrificats i aloalos molt treballats, mentre que entre els merines els aristòcrates construïen una petita casa de fusta a la part de dalt de la tomba per simbolitzar la seva posició social i proporcionar un espai terrenal per allotjar els esperits dels seus avantpassats.\nEls estils tradicionals d'arquitectura de Madagascar s'han vist afectats els darrers dos-cents anys per la creixent influència dels estils europeus. Durant el regnat de la reina Ranavalona II (1868-1883) va començar a introduir-se la construcció amb maó principalment a partir de models dels missioners de la Societat Missionera de Londres. La influència estrangera es va estendre encara més després del col·lapse de la monarquia i la colonització francesa de l'illa el 1896. La modernització durant les últimes dècades del segle xx i principis del xxi ha portat especialment a les Terres altes a l'abandonament de certes normes relacionades amb l'orientació externa, el disseny intern de les cases i l'ús de determinats materials de construcció habituals, i entre la població amb cert nivell econòmic han anat guanyant en popularitat els materials i les tècniques de construcció estrangeres com la utilització del formigó, vidre o ferro forjat, en detriment de les pràctiques tradicionals.","url":"https://ca.wikipedia.org/wiki/Arquitectura_de_Madagascar","thumbnail_url":"https://upload.wikimedia.org/wikipedia/commons/thumb/7/7a/Malagasy_architectural_map_%28catal%C3%A0%29.svg/150px-Malagasy_architectural_map_%28catal%C3%A0%29.svg.png"},{"id":"1534771","type":"featured","language_code":"ca","title":"Llista de roques metamòrfiques","summary":"En aquesta llista de roques metamòrfiques s'enumeren alfabèticament un total de 77 roques metamòrfiques, entre les quals n'hi ha tant generades a partir de metamorfisme de contacte com de regional; formades dins de totes les fàcies metamòrfiques i de diferents graus de metamorfisme o metasomatisme. A cada nom de roca s'afegeix una descripció sintètica, així com una imatge i els minerals que la formen. Les roques metamòrfiques són roques generades a partir de roques preexistents com a conseqüència d'un metamorfisme; els noms que poden rebre són els següents: \n\nNoms amb components: en aquest cas, el nom de la roca metamòrfica va acompanyat dels components característics d'aquesta roca (p.e. esquist de quars i mica).\nNoms específics: tenen connotacions molt específiques però no segueixen cap regla sistemàtica (p.e. gneis).\nA partir dels noms dels protòlits: s'afegeix el prefix meta- al nom de la roca que s'ha metamorfitzat (p.e. un conglomerat metamorfitzat dona lloc a un metaconglomerat).En aquesta llista s'enumeren diferents noms específics de roques metamòrfiques. La llista no conté els noms a partir dels protòlits, ja que poden ser generats a partir d'afegir el prefix meta- a qualsevol roca sedimentària, ígnia o metamòrfica; tampoc conté els noms amb components, ja que aquests noms poden generar-se a partir de la resta de noms tot afegint els minerals característics.","url":"https://ca.wikipedia.org/wiki/Llista_de_roques_metam%C3%B2rfiques","thumbnail_url":null},{"id":"15377","type":"featured","language_code":"ca","title":"Formigues","summary":"Les formigues (Formicidae) són una família d'insectes eusocials que forma l'ordre dels himenòpters juntament amb les vespes i les abelles. Evolucionaren d'avantpassats vespoïdeus durant el Cretaci. Són fàcils de distingir per les seves antenes en angle i una estructura de nòdul que forma una cintura esvelta. La branca de l'entomologia que les estudia s'anomena mirmecologia.\nLes formigues evolucionaren d'avantpassats vespiformes al període Cretaci mitjà, fa entre 130 i 110 milions d'anys, i es diversificaren després de l'expansió de les plantes amb flor. Avui en dia, se'n reconeixen més de 12.000 espècies, amb una estimació superior d'unes 14.000. Estan classificades en 26 subfamílies, 385 gèneres i 12.028 espècies descrites. La diversitat més gran es troba als tròpics.\nLes formigues formen colònies que varien en mida, des d'unes quantes desenes d'exemplars depredadors que viuen en petites cavitats naturals fins a colònies altament organitzades que poden ocupar grans territoris i que consisteixen en milions d'exemplars, en gran part femelles estèrils que formen castes d'obreres, soldats, o altres grups especialitzats. Les colònies també tenen alguns mascles fèrtils i una o més femelles fèrtils anomenades «reines». A vegades es descriuen les colònies com un superorganisme perquè les formigues semblen actuar com una única entitat, treballant col·lectivament per mantenir la colònia.Les formigues han colonitzat gairebé totes les masses terrestres de la Terra. Els únics indrets que manquen de formigues nadiues són les illes remotes. Les formigues habiten en la majoria d'ecosistemes, i formen el 15-20% de la biomassa animal terrestre. El seu èxit ha estat atribuït a la seva organització social i a la capacitat de modificar els seus hàbitats, extreure recursos i defensar-se. La seva llarga coevolució amb altres espècies ha dut a relacions mimètiques, comensals, parasitàries i mutualístiques.Les societats de formigues tenen un repartiment del treball, la comunicació entre individus, i la capacitat de resoldre problemes complexos. Aquests paral·lelismes amb les societats humanes han estat durant molt de temps una inspiració i un tema d'estudi. Moltes cultures humanes utilitzen les formigues com a aliment, medecines i rituals. Algunes espècies són valorades com a agents de control biològic. Tanmateix, la seva capacitat d'explotar recursos provoca que les formigues entrin en conflicte amb els humans, car poden danyar conreus i envair edificis. Algunes espècies, com ara Solenopsis invicta, són considerades espècies invasores, ja que es poden estendre ràpidament a noves àrees.","url":"https://ca.wikipedia.org/wiki/Formigues","thumbnail_url":"https://upload.wikimedia.org/wikipedia/commons/thumb/a/a6/Meat_eater_ant_feeding_on_honey02.jpg/150px-Meat_eater_ant_feeding_on_honey02.jpg"},{"id":"154338","type":"featured","language_code":"ca","title":"Catedral de Tarragona","summary":"La Catedral de Tarragona és una catedral catòlica d'estil gòtica  Tarragona, seu de l'Arquebisbat de Tarragona. El títol formal de la Catedral de Tarragona és el de Santa Església Catedral Basílica Metropolitana i Primada de les Espanyes, i està dedicada a Santa Tecla.\nEl 3 d'abril de 1905 va ser declarada Monument Nacional. És també Bé Cultural d'Interès Nacional (BCIN).La catedral s'aixeca al lloc més elevat de la ciutat, aproximadament en el mateix emplaçament on hi havia hagut un temple romà dedicat a l'emperador August (19 dC) i una gran plaça porticada que l'envoltava, que formaven part del conjunt de construccions de la ciutat de Tàrraco, capital de la Provincia Tarraconense de des de l'any 27 aC. La cristianització de la ciutat es va iniciar en el segle i. Segons una venerable tradició basada en l'epístola de sant Pau als Romans (15,24), l'apòstol hauria visitat Hispània i hauria predicat a Tàrraco. Aquest seria el germen de l'arrelament del cristianisme a la ciutat, que ja estava plenament consolidat l'any 259, en què foren martiritzats a l'amfiteatre el bisbe Fructuós i els seus diaques Auguri i Eulogi.\nAl llarg dels segles iv i v l'Església de Tarragona estava ben organitzada. L'any 475 els visigots van ocupar la ciutat i es va iniciar un període esplendorós pel que fa a la vida eclesiàstica. Damunt de les antigues estructures del gran temple d'època imperial s'hauria construït una catedral visigòtica, que hauria pervingut fins a la incursió islàmica, l'any 711. A causa de la invasió el bisbe de Tarragona es va veure obligat a abandonar la seva seu.\nDurant alguns segles la ciutat restà pràcticament abandonada, fins que al final del segle xi, l'any 1091, el papa Urbà II nomenà el bisbe de Vic, Berenguer Seniofred de Lluçanès, arquebisbe de Tarragona. Llavors es va endegar la restauració de la seu i la repoblació de la ciutat i del Camp de Tarragona. No va ser fins al 1154 que s'hi va instal·lar permanentment un arquebisbe a la ciutat, Bernat Tort, que va fundar el capítol catedralici, constituït per canonges regulars de l'orde de Sant Agustí, els quals aprofitaren les antigues estructures romanes, on van edificar una fortalesa per a defensar-se de les incursions sarraïnes.\n\nSegons Francesc Eiximenis, en l'organització d'una ciutat i la posició dels seus edificis, a la catedral li corresponia: \nConcebuda i iniciada en estil romànic a l'últim quart del segle xii, es va finalitzar al segle xiv quan els corrents arquitectònics ja eren plenament gòtics. Des del punt de vista constructiu i tipològic es pot relacionar amb la Seu Vella de Lleida obra contemporània.\nDins de les seves dependències es troben les sales d'exposició permanent del Museu Diocesà de Tarragona.","url":"https://ca.wikipedia.org/wiki/Catedral_de_Tarragona","thumbnail_url":"https://upload.wikimedia.org/wikipedia/commons/thumb/8/83/Cathedral_of_Tarragona_01.jpg/150px-Cathedral_of_Tarragona_01.jpg"},{"id":"15437","type":"featured","language_code":"ca","title":"Batalla de Muret","summary":"La batalla de Muret (en occità batalha de Murèth) va ser una important batalla que va tenir lloc a Muret, al sud de Tolosa de Llenguadoc, el 12 de setembre del 1213, i que va enfrontar Ramon VI de Tolosa i els seus aliats, Pere el Catòlic d'Aragó i Barcelona, Bernat V de Comenge i Ramon Roger I de Foix contra els croats i les tropes de Felip II de França, comandades per Simó de Montfort, que participaven en la Croada albigesa. Simó de Montfort va guanyar la batalla, en la qual va morir Pere el Catòlic. La batalla de Muret va marcar el preludi de la dominació francesa sobre Occitània i la fi de l'expansió catalana i aragonesa en aquesta regió.","url":"https://ca.wikipedia.org/wiki/Batalla_de_Muret","thumbnail_url":"https://upload.wikimedia.org/wikipedia/commons/thumb/f/f8/Languedoc-Roussillon-Midi-Pyr%C3%A9n%C3%A9es_region_location_map.svg/150px-Languedoc-Roussillon-Midi-Pyr%C3%A9n%C3%A9es_region_location_map.svg.png"},{"id":"154501","type":"featured","language_code":"ca","title":"El Senyor dels Anells: El retorn del rei","summary":"El Senyor dels Anells: El retorn del rei (títol original en anglès The Lord of the Rings: The Return of the King) és una pel·lícula de 2003 dirigida per Peter Jackson, basada en el segon i tercer llibre de J. R. R. Tolkien El Senyor dels Anells i la pel·lícula que conclou la trilogia, després de El Senyor dels Anells: La Germandat de l'Anell (2001) i El Senyor dels Anells: Les dues torres (2002).\nMentre Sàuron llança les fases finals de la seva conquesta de la Terra Mitjana, Gàndalf, i Théoden, Rei de Ròhan, reuneixen les seves forces per defensar la capital de Góndor, Minas Tirith, de l'amenaça. Àragorn finalment reclama el tron de Góndor i fa venir un exèrcit de fantasmes per ajudar-lo a derrotar Sàuron. Al final, en plena intensitat de la batalla, s'adonen que no poden vèncer; així queda en mans dels hòbbits Frodo i Sam, que s'encaren amb la càrrega de l'Anell i la traïció de Gòl·lum, i finalment arriben a Mórdor, per destruir l'Anell Únic a la Mont del Fat.\nEstrenada el 17 de desembre de 2003, es va doblar al català i es va projectar en dotze sales de Catalunya i a una de Mallorca. El Senyor dels Anells: El retorn del rei es va convertir en un dels èxits de recaptació més gran de tots el temps. A l'edició 76 de l'Acadèmia de les Arts i les Ciències Cinematogràfiques va guanyar els onze Oscars amb què havia estat nominada; només Titanic i Ben Hur han aconseguit aquesta proesa. Va guanyar l'Oscar a la millor fotografia, l'únic aconseguit per una pel·lícula de fantasia. És la segona pel·lícula que més ha recaptat de tota la història del cinema, també darrere de Titanic, aconseguint en total 1.120 milions de dòlars a escala mundial. L'Edició Estesa Especial, que contenia 52 minuts addicionals de gravació, es va llançar en DVD el 14 de desembre de 2004.","url":"https://ca.wikipedia.org/wiki/El_Senyor_dels_Anells:_El_retorn_del_rei","thumbnail_url":null},{"id":"154544","type":"featured","language_code":"ca","title":"Fluorita","summary":"La fluorita és un mineral de la classe dels halurs compost per fluorur de calci, CaF₂. Va ser descoberta l'any 1529 i va rebre el seu nom l'any 1797 de Carlo Antonio Galeani Napione, del llatí fluere, 'fluir'. Pertany i dona nom al grup de la fluorita de minerals.La fluorita sol presentar un hàbit cúbic o més rarament dodecaèdric; també és freqüent trobar cristalls amb morfologies pseudooctaèdriques a conseqüència de l'exfoliació de la fluorita. També presenta una enorme varietat de colors a conseqüència de centres de color o de la presència d'alguns elements cromòfors dins de la seva estructura; molts espècimens presenten fluorescència en ser irradiats amb llum ultraviolada. És un mineral que es troba arreu del món i pot aparèixer tant com a mineral accessori de roques ígnies o metamòrfiques o com a ciment en algunes roques sedimentàries; es forma sobretot com a mineral fruit de l'activitat hidrotermal. Els principals usos de la fluorita estan relacionats amb les indústries química, metal·lúrgica, òptica i ceràmica. Ha estat un mineral important per a la fabricació d'àcid fluorhídric i també és emprat com a gemma.","url":"https://ca.wikipedia.org/wiki/Fluorita","thumbnail_url":"https://upload.wikimedia.org/wikipedia/commons/thumb/2/2d/9104_-_Milano_-_Museo_storia_naturale_-_Fluorite_-_Foto_Giovanni_Dall%27Orto_22-Apr-2007.jpg/150px-9104_-_Milano_-_Museo_storia_naturale_-_Fluorite_-_Foto_Giovanni_Dall%27Orto_22-Apr-2007.jpg"},{"id":"15533","type":"featured","language_code":"ca","title":"John R.R. Tolkien","summary":"John Ronald Reuel Tolkien CBE (pronúncia: /ˈtɒlkiːn/; Bloemfontein, 3 de gener de 1892 - Bournemouth, 2 de setembre de 1973), més conegut com a J. R. R. Tolkien, va ser un escriptor, poeta, filòleg i professor universitari anglès, principalment conegut per ser l'autor de les obres d'alta fantasia El hòbbit, El Senyor dels Anells i El Silmaríl·lion.Va ser professor titular d'anglosaxó i catedràtic del Pembroke College entre 1925 i 1945, i posteriorment professor d'anglès i catedràtic del Merton College, entre 1945 i 1959. Durant un temps fou molt amic de C. S. Lewis, essent tots dos membres d'un grup informal de discussió literària conegut com els Inklings. Tolkien va ser nomenat comandant de l'Orde de l'Imperi Britànic per la reina Elisabet II el 28 de març de 1972.\nDesprés de la seva mort, el seu fill Christopher va publicar un seguit d'obres basades en les notes extenses i diversos manuscrits sense publicar del seu pare, entre les quals destaca El Silmaríl·lion. Aquestes, juntament amb El hòbbit i El Senyor dels Anells, formen un cos connectat de contes, poemes, històries, llengües inventades i assaigs literaris sobre un món fictici anomenat Arda, dins del qual es troba la Terra Mitjana. Entre el 1951 i el 1955 Tolkien va aplicar el concepte legendarium (llegendari, en català) per referir-se a bona part d'aquests escrits.Tot i que molts autors havien publicat obres de fantasia abans que Tolkien, el gran èxit d'El hòbbit i El Senyor dels Anells van comportar un ressorgiment popular d'aquest gènere. Aquest fet ha conduït a la identificació popular de Tolkien com el \"pare\" de la literatura fantàstica moderna o, més concretament, de la coneguda com a alta fantasia. El 2008 The Times va situar l'escriptor anglès en sisena posició del seu llistat dels 50 escriptors britànics més importants des del 1945. Forbes, a més, el va situar en cinquena posició en el seu llistat d'ingressos de les \"celebritats mortes\", l'any 2009.","url":"https://ca.wikipedia.org/wiki/John_R.R._Tolkien","thumbnail_url":"https://upload.wikimedia.org/wikipedia/commons/thumb/d/d4/J._R._R._Tolkien%2C_ca._1925.jpg/150px-J._R._R._Tolkien%2C_ca._1925.jpg"},{"id":"155333","type":"featured","language_code":"ca","title":"Zebra","summary":"Les zebres (Hippotigris) són un subgènere de mamífers de la família dels èquids i el gènere Equus. Se'n distingeixen tres espècies, cadascuna amb un patró de ratlles específic: la zebra de Grévy, la zebra de muntanya i la zebra comuna.\nLes zebres són un dels animals més coneguts d'Àfrica, on habiten diferents tipus d'ecosistemes, incloent-hi planes d'herba, sabanes, regions boscoses o amb arbusts, muntanyes i turons costaners. Són especialment conegudes per les seves característiques ratlles negres i blanques, que no varien únicament entre espècies sinó també d'un individu a l'altre, i per la seva crinera erecta. A diferència dels seus parents més propers, els cavalls i els ases, les zebres mai no han estat realment domesticades.\nTret d'algunes poblacions de zebres comunes que habiten el centre d'Etiòpia, les zebres viuen únicament a la meitat sud del continent africà. Encara que els àmbits de distribució de dues espècies diferents poden encavalcar-se, les diferències en el nombre de cromosomes impedeixen que s'encreuin: les zebres de Grévy en tenen 46, les zebres comunes 44 i les zebres de muntanya 32.","url":"https://ca.wikipedia.org/wiki/Zebra","thumbnail_url":"https://upload.wikimedia.org/wikipedia/commons/thumb/e/e3/Plains_Zebra_Equus_quagga.jpg/150px-Plains_Zebra_Equus_quagga.jpg"},{"id":"155698","type":"featured","language_code":"ca","title":"Orgull i prejudici","summary":"«Orgull i prejudici o Pride and Prejudice» té aquests significats:\n\nOrgull i prejudici (novel·la), escrita per Jane Austen\nPride and Prejudice (pel·lícula de 1940), pel·lícula de 1940 protagonitzada per Greer Garson i Laurence Olivier\nPride & Prejudice (pel·lícula de 2005), pel·lícula de 2005 protagonitzada per Keira Knightley","url":"https://ca.wikipedia.org/wiki/Orgull_i_prejudici","thumbnail_url":null},{"id":"1558292","type":"featured","language_code":"ca","title":"Castells de Gran Bretanya i Irlanda","summary":"Els castells han tingut un paper militar, social i econòmic important a Gran Bretanya i Irlanda des de la seva introducció l'any 1066 amb la conquesta normanda d'Anglaterra. Encara que un petit nombre de castells van ser construïts a Anglaterra al voltant del 1050, els normands van començar a construir castells de mota i pati (mota castral) i de traçat circular (ringworks) en grans quantitats per controlar els seus nous territoris ocupats a Anglaterra i en les Marques Gal·leses. Durant el segle xii els normands van començar a construir més castells de pedra, amb característica de fortalesa quadrada (torres d'homenatge) que van jugar rols militars i polítics. Els castells reials s'utilitzaven per controlar les ciutats principals i els boscos d'importància econòmica, mentre que els castells baronials van ser utilitzats pels senyors normands per controlar els seus estats generalitzats. David I va convidar els senyors anglo-normands a Escòcia a principis del segle xii per ajudar-lo a colonitzar i controlar àrees del seu regne com Galloway; els nous senyors van portar noves tecnologies de castell amb ells i els castells de fusta van començar a ser establerts al llarg del sud del regne. Després de la invasió normanda d'Irlanda en la dècada de 1170, en virtut d'Enric II, es van establir allà també castells.\nEls castells van continuar creixent en sofisticació militar i comoditat durant el segle xii, donant lloc a un fort augment de la complexitat i longitud dels setges a Anglaterra. Mentre que a Irlanda i Gal·les l'arquitectura dels castells va continuar seguint la d'Anglaterra, després de la mort d'Alexandre III la tendència a Escòcia es va allunyar de la construcció de castells grans cap a l'ús de cases torres (tower houses) més petites. L'estil de tower houses també s'adoptaria en el nord d'Anglaterra i Irlanda en els últims anys. A la Gal·les del nord, Eduard I va construir una seqüència de castells militarment poderosos després de la destrucció de les últimes unitats polítiques de Gal·les en la dècada de 1270. Al segle xiv els castells combinaven la defensa amb el luxe, amb sofisticats arranjaments en l'habitatge, com a jardins i parcs.\nMolts castells reals i baronials van ser abandonats, per la qual cosa al segle xv només uns pocs es van mantenir amb finalitats defensives. Es va desenvolupar un petit nombre de castells a Anglaterra i Escòcia en palaus del renaixement que van albergar festes fastuoses i celebracions enmig de la seva arquitectura elaborada. Tals estructures estaven, no obstant això, fora de l'abast de tots, excepte de la reialesa i dels barons més rics de la baixa edat mitjana. Encara que les armes de pólvora es van utilitzar per defensar castells de finals del segle xiv en endavant, es va fer evident durant el segle xvi que l'artilleria podria ser transportada i portada a un castell assetjat, les armes de pólvora també van exercir un paper important en atac. Les defenses de castells costaners al voltant de les Illes Britàniques van ser millorades per fer front a aquesta amenaça, però la inversió en el seu manteniment es va reduir una vegada més al final del segle xvi. No obstant això, en els conflictes civils i religiosos de les Illes Britàniques durant la dècada de 1640 i 1650, els castells van tenir un paper clau a Anglaterra. Defenses modernes es van construir ràpidament al costat de fortificacions medievals existents i, en molts casos, els castells van resistir amb èxit més d'un atac. A Irlanda, la introducció de l'artilleria pesant per Oliver Cromwell l'any 1649 va posar fi ràpidament a la utilitat dels castells de la guerra, mentre que a Escòcia les casa torres van resultar ser inadequades per a la defensa contra l'artilleria de la guerra civil, encara que els principals castells com Edimburg van mostrar forta resistència. Al final de la guerra van ser destruïts molts castells per evitar-ne un futur ús.\nL'ús militar de castells va disminuir ràpidament durant els anys següents, encara que alguns van ser adaptats per a ús de guarnicions a Escòcia i llocs fronterers clau per molts anys, fins i tot durant la Segona Guerra Mundial. Altres castells van ser utilitzats com a presons del comtat, fins que la legislació parlamentària al segle xix va tancar la majoria d'ells. Durant un període a principis del segle xvii, els castells van evitar l'arquitectura palatina, fins que va ressorgir com una important funció cultural i social a Anglaterra, Gal·les i Escòcia i foren amb freqüència millorats als segles segle xviii i segle xix. Tals reformacions van incrementar preocupacions sobre la seva protecció de manera que els castells a les Illes Britàniques van ser protegits per legislació. Actualment s'utilitzen principalment com a atraccions turístiques i formen una part clau en la indústria del patrimoni cultural nacional. Historiadors i arqueòlegs continuen desenvolupant la nostra comprensió sobre els castells britànics, mentre vigorosos debats acadèmics en els últims anys han posat en dubte la interpretació del material físic i documental entorn de la seva construcció i ús original.","url":"https://ca.wikipedia.org/wiki/Castells_de_Gran_Bretanya_i_Irlanda","thumbnail_url":"https://upload.wikimedia.org/wikipedia/commons/thumb/6/65/Conwy_Castle.jpg/150px-Conwy_Castle.jpg"},{"id":"1561","type":"featured","language_code":"ca","title":"Japó","summary":"El Japó (en japonès 日本, Nihon o Nippon; oficialment 日本国, Nihon-koku o Nipon-koku o Estat del Japó) és un país insular de l'Àsia Oriental. Localitzat a l'oceà Pacífic, està situat a l'est de la República Popular de la Xina, Corea i Rússia, i s'estén des del mar d'Okhotsk al nord, al Mar de la Xina Oriental al sud. Els caràcters kanji que conformen el nom del Japó signifiquen 'origen del sol', per la qual cosa, sovint s'identifica al Japó com «el país del sol naixent».\nEl Japó comprèn unes 3.400 illes, de les quals les més grans són Honshu, Hokkaido, Kyushu i Shikoku, les quals representen el 97% de la superfície total del país, sense comptar les masses d'aigua. La majoria de les illes són muntanyoses o volcàniques; el punt més alt del Japó, el Mont Fuji és un volcà. El Japó és el desè país més poblat del món, amb 128 milions d'habitants estimats el 2007. L'àrea metropolitana de Tòquio, que inclou la ciutat capital de Tòquio i moltes altres prefectures, és la més gran del món, amb més de 30 milions de residents.\nLes illes del Japó van estar habitades des del període Paleolític Superior. Les primeres mencions escrites es troben a llibres de la història de la Xina del segle i.Des de la promulgació de la constitució de 1947, el Japó ha mantingut la seua estructura com a monarquia constitucional unitària, amb un emperador com a cap d'Estat i un parlament electe democràticament. Com a potència econòmica, el Japó té el tercer Producte interior brut més gran del món. És membre de les Nacions Unides, el G8, el G4, i l'APEC. És el quart exportador i el sisè importador més gran del món, i un líder mundial en tecnologia.","url":"https://ca.wikipedia.org/wiki/Jap%C3%B3","thumbnail_url":"https://upload.wikimedia.org/wikipedia/commons/thumb/5/56/140405_Tsu_Castle_Tsu_MIe_pref_Japan01s.jpg/150px-140405_Tsu_Castle_Tsu_MIe_pref_Japan01s.jpg"},{"id":"1575814","type":"featured","language_code":"ca","title":"Sigeric","summary":"Sigeric és el nom dels següents personatges:\n\nSigeric (rei dels visigots) (? - Barcino, 415), noble visigot que va esdevenir rei dels visigots de Tolosa durant una setmana\nSigeric d'Essex, rei d'Essex, des del 758 fins al 798, data en què va abdicar per anar de pelegrí a Roma\nSigeric II (segle IX), rei d'Essex conegut només per una carta datada entre 829 i 837\nSigeric el Seriós (?-994), religiós anglosaxó, Arquebisbe de Canterbury","url":"https://ca.wikipedia.org/wiki/Sigeric","thumbnail_url":null},{"id":"1578111","type":"featured","language_code":"ca","title":"Marga Richter","summary":"Marga Richter   (Reedsburg, 21 d'octubre de 1926 - Barnegat Township, 25 de juny de 2020) és una compositora i pianista estatunidenca. Va estudiar piano amb Rosalyn Tureck a la Juilliard School i composició amb Vincent Persichetti i William Bergsma. Ha escrit més d'un centenar d'obres en gairebé tots els gèneres. Les seves composicions han estat interpretades per grans orquestres i ha estat becada, guardonada i comissionada per part de National Endowment for the Arts, the Martha Baird Rockefeller Fund, the National Federation of Music Clubs i Meet the Composer. És co-fundadora de la Long Island Composers Alliance, juntament amb Herbert Deutsch.","url":"https://ca.wikipedia.org/wiki/Marga_Richter","thumbnail_url":null},{"id":"157812","type":"featured","language_code":"ca","title":"Catedral de Barcelona","summary":"La catedral de la Santa Creu i Santa Eulàlia és la catedral gòtica de Barcelona, seu de l'arquebisbat de Barcelona. La catedral es va construir durant els segles xiii al xv al mateix lloc on hi havia hagut una catedral romànica, i encara abans una de paleocristiana. La façana, d'estil neogòtic, és moderna (segle xix). L'edifici és Bé d'Interès Cultural i, des del 2 de novembre de 1929, Monument Històric Artístic Nacional.\nLa catedral està dedicada a la Santa Creu, la seva advocació principal, i a santa Eulàlia, patrona de Barcelona, una jove verge que, d'acord amb la tradició cristiana, va patir el martiri durant l'època romana. La dedicació del temple a la Santa Creu, molt poc habitual, és una de les més antigues del món cristià i probablement es remunta a mitjan segle vii. La dedicació a santa Eulàlia es coneix des del 877, quan el bisbe Frodoí va localitzar les restes de la santa i les va traslladar solemnement a la catedral.","url":"https://ca.wikipedia.org/wiki/Catedral_de_Barcelona","thumbnail_url":"https://upload.wikimedia.org/wikipedia/commons/thumb/1/13/Cathedral_of_the_Holy_Cross_and_Saint_Eulalia_edited.jpg/150px-Cathedral_of_the_Holy_Cross_and_Saint_Eulalia_edited.jpg"},{"id":"157947","type":"featured","language_code":"ca","title":"Garri Kaspàrov","summary":"Garri Kímovitx Kaspàrov (en rus: Га́рри Ки́мович Каспа́ров), nascut com a Garri Kímovitx Vainxtein (en rus: Га́рри Ки́мович Вайнште́йн) el 13 d'abril de 1963 a Bakú (RSS de l'Azerbaidjan, actualment Azerbaidjan) és un jugador d'escacs, escriptor, i activista polític rus, (soviètic fins al 1991), que té el títol de Gran Mestre des de 1980. És excampió del món d'escacs, i, per molts, el millor escaquista de tots els temps. La Unió Soviètica li va atorgar els ordes de la Bandera Roja del Treball i de l'Amistat dels Pobles, així com el títol de Mestre Honorífic de l'Esport.\nEl 1985, quan tenia 22 anys, Kaspàrov va esdevenir el campió del món d'escacs més jove de la història fins a aquell moment. Va retenir el títol mundial oficial de la FIDE fins al 1993. Aquell any, una disputa amb la FIDE va portar Kaspàrov a crear una organització rival, la Professional Chess Association, principalment per gestionar el títol de campió del món. Va seguir en possessió del títol mundial en el campionat del món \"clàssic\" fins a la seva derrota contra Vladímir Kràmnik l'any 2000. Kaspàrov fou també molt conegut pel fet de ser el primer campió mundial que va perdre un matx contra un ordinador (Deep Blue) el 1997.\nEls rècords de Kaspàrov a la seva carrera inclouen el d'haver estat classificat número 1 del món d'acord amb la classificació Elo quasi ininterrompudament des del 1986 fins a la seva retirada el 2005, així com haver establert la que fou màxima puntuació Elo de tots els temps en 2851 punts (el gener de 2000) fins que a la llista d'Elo de la FIDE de gener de 2013, Magnus Carlsen va assolir els 2861 punts. Ha estat el número u mundial durant 255 mesos, superant per molt el seu rival més proper, Anatoli Kàrpov. També posseeix rècords per victòries consecutives en torneigs. Entre altres premis obtinguts, té el rècord d'Òscars dels escacs, i va guanyar el premi Marca Leyenda el 1997.Kaspàrov va anunciar la seva retirada de la competició professional el 10 de març de 2005, tot just després de proclamar-se guanyador del Torneig de Linares, per a dedicar-se a la política i l'escriptura. Va formar el Front Civil Unit i es va afiliar a L'Altra Rússia, una coalició d'oposició al govern electe de Vladímir Putin. Entrà a la carrera presidencial per les eleccions legislatives russes de 2008, tot i que finalment la coalició L'Altra Rússia es retirà del procés electoral i no va concórrer a les eleccions de març de 2008. A despit del fet que és considerat al món occidental com un símbol de l'oposició a Putin, en realitat el suport a Kaspàrov a Rússia no és massa gran.Va entrenar el nou fenomen mundial Magnus Carlsen durant un any, des de març de 2009 fins al març de 2010. El 2009 la FIDE li va atorgar el títol de FIDE Senior Trainer, el màxim títol d'entrenador internacional","url":"https://ca.wikipedia.org/wiki/Garri_Kasp%C3%A0rov","thumbnail_url":"https://upload.wikimedia.org/wikipedia/commons/thumb/d/dc/Kasparov-29.jpg/150px-Kasparov-29.jpg"},{"id":"1579809","type":"featured","language_code":"ca","title":"Setge de Montsegur","summary":"El setge de Montsegur (maig de 1243 - 16 de març de 1244) és un episodi bèl·lic que s'emmarca en els esdeveniments de la Croada albigesa. D'una durada de nou mesos, va enfrontar les forces reials de Lluís IX de França i dels bisbes d'Albi i Narbona, contra Pere Roger senyor de Mirapeis, el qual protegia a Montsegur una comunitat de religiosos càtars amb tota la seva alta jerarquia inclosa.\nLa pau nascuda després de la signatura del tractat de Meaux el 12 d'abril de 1229, que posava fi a vint anys d'hostilitats entre els senyors del Llenguadoc i el Regne de França i l'Església, es va trencar quan el juny de 1242 el comte de Tolosa va entrar en campanya en el si d'una gran coalició internacional contra el rei de França. De seguida el país es va alçar i el comte va poder alliberar el Rasès, les Corberes i Narbona. Tot i així, la coalició es va trencar després de la dura derrota que va patir el rei d'Anglaterra a Taillebourg i Ramon VII, derrotat, es va veure obligat a firmar una nova pau a Lorris.\nUn dels resultats d'aquesta desfeta va ser la campanya contra Montsegur. En un gran concili celebrat a Besiers l'abril de 1243 es va decidir posar fi al reducte de faïdits i heretges que era la muntanya de Montsegur. L'empresa es va dur a terme amb decisió i un mes més tard Hugues des Arcis, senescal reial de Carcassona, posava setge a la muntanya en nom del rei i de l'Església.\nLa caiguda final de Montsegur després de deu mesos de setge va posar fi al centre d'oposició polític i religiós més important que encara existia al Llenguadoc després de la croada albigesa. Més de 200 heretges van morir en una gran foguera al peu de la muntanya, entre els quals hi havia el bisbe càtar de Tolosa, la diòcesi més important. La destrucció de les estructures sobre les quals s'articulava l'església dels càtars va ser quasi definitiva i la resistència armada que havia sobreviscut als anys de la pau de Meaux va perdre el principal referent que li quedava.\n\n","url":"https://ca.wikipedia.org/wiki/Setge_de_Montsegur","thumbnail_url":"https://upload.wikimedia.org/wikipedia/commons/thumb/e/e9/France_location_map-Regions_and_departements-2016.svg/150px-France_location_map-Regions_and_departements-2016.svg.png"},{"id":"158","type":"featured","language_code":"ca","title":"Ocells","summary":"Els ocells o aus (Aves) són una classe de vertebrats bípedes de sang calenta que es caracteritzen per pondre ous de closca dura i per tenir plomes, un bec mancat de dents, un metabolisme ràpid, un cor de quatre cambres i un esquelet lleuger però robust. Viuen arreu del món i la seva mida va des dels 5 cm del colibrí nan abella fins als 2,75 m de l'estruç comú. N'hi ha unes 10.000 espècies vivents, més de la meitat de les quals són passeriformes. Els ocells tenen ales, que es desenvolupen en major o menor grau segons l'espècie. Els únics grups coneguts sense ales són els moes i els ocells elefant, tots dos extints. Les ales evolucionaren de potes anteriors i permeten volar a la gran majoria dels ocells, tot i que alguns n'han perdut la capacitat, com ara els ratites, els pingüins i algunes espècies endèmiques d'illes. Els aparells digestiu i respiratori dels ocells presenten adaptacions importants per al vol. A més a més, algunes espècies que habiten medis aquàtics, especialment els ocells marins i els ocells aquàtics, han evolucionat per nedar.\nEls ocells són un grup de dinosaures teròpodes amb plomes i, de fet, els únics dinosaures vivents. Els seus parents vivents més propers són els crocodilians. Els ocells descendeixen dels avialats primitius (incloent-hi l'arqueòpterix) que aparegueren fa aproximadament 160 milions d'anys (Ma) en allò que avui en dia és la Xina. Les dades genètiques indiquen que els ocells moderns (neornites) evolucionaren durant el Cretaci mitjà a superior i es diversificaren molt al voltant de l'extinció del Cretaci-Paleogen (66 Ma), en la qual desaparegueren els pterosaures i els dinosaures no aviaris.\nMoltes espècies socials transmeten els seus coneixements d'una generació a l'altra, fet que es considera una forma de cultura. Els ocells són socials i es comuniquen mitjançant senyals visuals, reclams i cants. Participen en comportaments socials, com ara la cria i la caça cooperatives, el comportament de bandada i l'assetjament dels depredadors. La immensa majoria d'espècies són socialment (però no necessàriament sexualment) monògames, normalment per una temporada d'aparellament, a vegades durant anys, però rarament per a tota la vida. Altres espècies segueixen un patró de poligínia (un mascle i diverses femelles) o, rarament, poliàndria (una femella i diversos mascles). Els ocells ponen ous que posteriorment són fertilitzats per reproducció sexual. En general, els ous es ponen en un niu i són covats pels seus progenitors. La majoria dels ocells tenen cura de les seves cries durant una llarga temporada després de l'eclosió dels ous.\nMoltes espècies d'ocells són importants per a l'economia com a fonts d'aliment o com a matèries primeres per al sector secundari. S'obtenen ous, carn i plomes de diferents espècies domesticades i salvatges. Els ocells cantadors, els lloros i altres espècies són populars com a animals de companyia. Altres usos inclouen l'extracció de guano (excrements d'ocells) per utilitzar-lo com a fertilitzant. Els ocells apareixen en molts aspectes de la cultura humana. Des del segle xvii se n'han extingit unes 120-130 espècies com a resultat de l'activitat humana, i molts centenars abans d'aquesta data. Actualment, unes 1.200 espècies d'ocells estan amenaçades d'extinció per l'activitat humana, tot i que s'estan fent esforços per protegir-les. L'observació d'aus és una part important del sector del turisme ecològic.","url":"https://ca.wikipedia.org/wiki/Ocells","thumbnail_url":"https://upload.wikimedia.org/wikipedia/commons/thumb/4/4f/Lesser_Black-backed_Gull_-_Barcelona%2C_Spain_-_Jan_2007.jpg/150px-Lesser_Black-backed_Gull_-_Barcelona%2C_Spain_-_Jan_2007.jpg"},{"id":"1580","type":"featured","language_code":"ca","title":"Jocs Olímpics","summary":"Els Jocs Olímpics moderns (en grec Ολυμπιακοί Αγώνες, en francès Jeux Olympiques i en anglès Olympic Games; abreujat JJOO) són un esdeveniment internacional de gran importància en què participen milers d'atletes en diverses competicions d'esports d'estiu i d'hivern. Són considerats la competició esportiva principal del món i hi prenen part més de dos-cents estats. Se celebren bianualment alternant els Jocs Olímpics d'Estiu i els d'hivern, és a dir, cadascun d'aquests dos té lloc cada quatre anys: aquest període és conegut com a Olimpíada.\nLa creació dels jocs fou inspirada pels Jocs Olímpics de l'antiguitat clàssica, que se celebraren a Olímpia (Grècia) des del segle viii aC fins al segle IV dC. El baró Pierre de Coubertin fundà el Comitè Olímpic Internacional (COI) l'any 1894; des de llavors, aquest organisme ha estat qui ha governat el moviment olímpic, i la Carta Olímpica regula la seva estructura i autoritat.L'evolució del moviment olímpic durant els segles XX i XXI ha resultat en diversos canvis dels Jocs. Alguns d'aquests ajustos han consistit en la creació dels Jocs d'hivern, que comprenen els esports de neu i d'hivern, els Jocs Paralímpics per atletes amb discapacitat i els Jocs Olímpics de la Joventut per atletes adolescents. El COI s'ha hagut d'adaptar a una varietat d'avenços i canvis econòmics, polítics i tecnològics, la qual cosa ha allunyat els Jocs del pur amateurisme –tal com els imaginava Coubertin–, permetent la participació d'atletes professionals. La importància creixent dels mitjans de comunicació de massa ha comportat la comercialització i patrocini empresarial de l'esdeveniment. Pel que fa a les traves polítiques, les guerres mundials causaren la cancel·lació dels Jocs del 1916, 1940 i 1944, es produïren grans boicots durant la Guerra Freda que afectaren els Jocs del 1980 i 1984, i els Jocs de 2020 s'hagueren d'aplaçar a causa de la pandèmia per coronavirus que començà a principis d'any.\nEl moviment olímpic comprèn federacions esportives internacionals, comitès olímpics nacionals i comitès organitzadors per cada Jocs Olímpics específics. El COI –l'organisme que pren les decisions– escull la ciutat organitzadora de cada celebració dels Jocs. La ciutat amfitriona és la responsable d'organitzar i finançar l'esdeveniment. El programa olímpic, que determina els esports que es practiquen als Jocs, també és determinat pel COI. Hi ha diversos rituals i símbols olímpics, tals com la bandera olímpica, la torxa olímpica i les cerimònies d'obertura i clausura dels Jocs. Més de 13.000 atletes competeixen en els Jocs Olímpics d'estiu i d'hivern en 33 esports diferents, en gairebé 400 competicions. Els atletes que finalitzen en primera, segona i tercera posició de cadascuna reben una medalla olímpica d'or, de plata i de bronze, respectivament.\nActualment, als Jocs Olímpics hi són representats gairebé tots els estats. El creixement dels Jocs ha propiciat nombrosos entrebancs tals com boicots, dopatge, suborns i actes de terrorisme. Cada dos anys, atletes desconeguts poden atènyer la fama nacional i, de vegades, internacional, gràcies als Jocs. A més, els Jocs també es converteixen en una oportunitat per la ciutat amfitriona i el seu país de presentar-se davant la resta del món.","url":"https://ca.wikipedia.org/wiki/Jocs_Ol%C3%ADmpics","thumbnail_url":"https://upload.wikimedia.org/wikipedia/commons/thumb/a/a7/Olympic_flag.svg/150px-Olympic_flag.svg.png"},{"id":"158261","type":"featured","language_code":"ca","title":"Monestir de La Rábida","summary":"El monestir de Santa Maria de La Rábida, comunament anomenat monestir de La Rábida (en castellà, monasterio de La Rábida) és un monestir franciscà situat al terme municipal de Palos de la Frontera, a la província de Huelva.Erigit durant els segles xiv-xv, hi destaquen pel seu interès artístic l'església d'estil gòticmudèjar, i també les estances decorades amb frescos de Daniel Vázquez Díaz, el claustre i el museu, on es conserven nombrosos objectes commemoratius del descobriment d'Amèrica, i una escultura de l'advocació mariana sota la qual es troba el convent, Nostra Senyora dels Miracles (Nuestra Señora de los Milagros) o Santa Maria de La Rábida, imatge d'estil gòtic del segle xiii aproximadament esculpida en alabastre.\nEl monestir té 2.000 metres quadrats d'extensió i és de planta irregular. Al llarg dels més de 500 anys de la seva història, ha passat per diverses modificacions, sobretot arran del terratrèmol de Lisboa de 1755. S'hi va allotjar Cristòfor Colom anys abans de partir cap al Nou Món, quan encara estava preparant el seu projecte. En aquest monestir està enterrat Martín Alonso Pinzón, que va morir pocs dies després de tornar del primer viatge colombí. Així mateix, de retorn d'alguna de les seves expedicions de conquesta, van arribar a aquest cenobi franciscà Hernán Cortés, Gonzalo de Sandoval i Francisco Pizarro. Per aquestes raons forma part destacada de l'itinerari històric artístic conegut com els Lugares Colombinos.Fou declarat Monument Nacional d'Espanya el 1856. Va merèixer, a més, la declaració de Primer Monument Històric dels Pobles Hispànics el 1949. El 28 de febrer de 1992 li va ser atorgada la Medalla d'Or d'Andalusia per part de la Junta. En la declaració de la IX Cimera Iberoamericana de caps d'estat i presidents de govern a l'Havana, es va reconèixer La Rábida com a lloc de trobada de la comunitat iberoamericana de nacions.Aquest monestir ha mantingut sempre forts vincles amb els pobles iberoamericans.","url":"https://ca.wikipedia.org/wiki/Monestir_de_La_R%C3%A1bida","thumbnail_url":"https://upload.wikimedia.org/wikipedia/commons/thumb/c/c3/Claustro_mud%C3%A9jar_del_Monasterio_de_la_R%C3%A1bida%2C_Palos_de_la_Frontera.jpg/150px-Claustro_mud%C3%A9jar_del_Monasterio_de_la_R%C3%A1bida%2C_Palos_de_la_Frontera.jpg"},{"id":"15840","type":"featured","language_code":"ca","title":"Metro de Barcelona","summary":"El Metro de Barcelona és una xarxa de ferrocarril metropolità en la seva major part soterrat que dona servei als diferents barris i districtes de Barcelona i els municipis adjacents de l'Hospitalet de Llobregat, Esplugues de Llobregat, Cornellà de Llobregat, Santa Coloma de Gramenet, Sant Adrià de Besòs, Badalona, Sant Boi de Llobregat, Montcada i Reixac i el Prat de Llobregat, en una àrea que comprèn més enllà del Llobregat i del Besòs.\nActualment la xarxa té 12 línies gestionades per dos operadors diferents (TMB i FGC), amb tarifes integrades dins el sistema tarifari de sis zones creat per l'Autoritat del Transport Metropolità (ATM Àrea de Barcelona) que inclou també autobusos urbans i interurbans, tramvia i trens de rodalia dins l'Àmbit Metropolità de Barcelona i comarques o municipis limítrofs. Totes les línies de metro es troben a la zona 1 de l'àmbit integrat.\nLa xarxa actual té 170 quilòmetres i 193 estacions (TMB+FGC+funicular de Montjuïc), a data 8 de novembre de 2021.\nEl 2021 es van fer més de 306 milions de viatges (278 TMB + 28 serveis urbans FGC), encara un 30% a les xifres anteriors pandèmia. Això representa una increment d'usuaris del 27% respecte a l'any anterior, fet que va significar una recaptació de 190 milions d'euros.","url":"https://ca.wikipedia.org/wiki/Metro_de_Barcelona","thumbnail_url":"https://upload.wikimedia.org/wikipedia/commons/thumb/2/2d/Estaci%C3%B3_Pubilla_Cases_2020.jpg/150px-Estaci%C3%B3_Pubilla_Cases_2020.jpg"},{"id":"1597","type":"featured","language_code":"ca","title":"Karate","summary":"El karate (空手道, karatedō, camí de la mà buida) és una art marcial que es va desenvolupar a les illes Ryukyu, l'actual Okinawa, Japó. Es va desenvolupar a partir de les arts marcials xineses o del kenpo xinès. En el karate són permesos tant els cops de puny, les puntades, els cops de colze i genoll com els cops amb mà oberta (conegudes com a mans ganivet). En alguns estils a més són permeses les claus, els sistemes de retenció o els cops a punts vitals. El nom que rep un practicant de karate es diu karateka (空手家).\nEl karate s'originà al Regne de Ryukyu abans de la seva annexió al Japó el segle xix. Fou dut les illes del Japó al segle xix en una època d'intercanvis culturals entre els japonesos i els ryukyuans. El 1922 el Ministeri d'Educació del Japó convidà a Gichin Funakoshi a Tòquio perquè fes una demostració de karate. El 1924 la Universitat de Keiō establí el primer club de karate del país i el 1932 la majoria de les universitats ja comptaven amb els seus propis clubs. En aquells temps va esclatar el militarisme japonès, i el nom va canviar de 唐手 (mà xinesa) a 空手 (mà buida) -tot i que de les dues formes es pronuncia karate- per indicar que els japonesos havien desenvolupat el seu propi estil de lluita. Després de la Segona Guerra Mundial, Okinawa es convertí en una important base militar dels Estats Units i el karate es va popularitzar entre els soldats estacionats.Les pel·lícules d'arts marcials de les dècades del 1960 i 1970 van popularitzar considerablement la paraula karate i va començar a ser usada com a nom genèric per referir-se a totes les arts marcials d'origen asiàtic. Van començar a aparèixer escoles de karate en tot el món.\nShigeru Egami, instructor en cap del dojo shōtōkan, va opinar \"que la majoria dels seguidors de karate en països d'ultramar persegueixen el karate només per les seves tècniques de lluita... pel·lícules i televisió... representen el karate com una forma misteriosa de lluita capaç de causar la mort o lesionar d'un sol cop... els mitjans de comunicació presenten un pseudoart lluny de la realitat\". Shōshin Nagamine va dir \"el karate pot considerar-se com el conflicte dins d'un mateix o com una marató de tota la vida que només es pot guanyar a través de l'autodisciplina, l'entrenament dur i un dels esforços creatius propis\".Per a molts professionals, el karate és una pràctica profundament filosòfica. El karatedo ensenya els principis ètics i pot tenir un significat espiritual per als seus seguidors. Gichin Funakoshi (\"pare del karate modern\") va titular la seva autobiografia Karate-Do: My Way of Life (Karatedo: La meva forma de viure), en reconeixement de la natura transformadora de l'estudi del karate. Avui en dia es practica karate per l'auto-perfecció, per raons culturals, per a la defensa pròpia i com un esport. Des del 1970 se celebra un Campionat Mundial. El 2005, a la 117a votació del Comitè Olímpic Internacional (COI), el karate no va rebre els dos terços dels vots necessaris per convertir-se en un esport olímpic. A la web del Japó (patrocinat pel Ministeri d'Afers Exteriors) informa que hi ha al voltant de 50 milions practicants de karate a tot el món.","url":"https://ca.wikipedia.org/wiki/Karate","thumbnail_url":"https://upload.wikimedia.org/wikipedia/commons/thumb/a/ae/1gB.jpg/150px-1gB.jpg"},{"id":"159914","type":"featured","language_code":"ca","title":"David","summary":"Segons la Bíblia, David (hebreu: דוד בן-ישי, David ben Yishay‎) va ser el més gran rei d'Israel. Durant el seu regnat el poble jueu va arribar a la seva màxima esplendor. Va ser rei de Judà durant set anys i sis mesos i rei d'Israel durant trenta-tres anys, segons la cronologia bíblica.","url":"https://ca.wikipedia.org/wiki/David","thumbnail_url":"https://upload.wikimedia.org/wikipedia/commons/thumb/9/96/Vitrail_Arbre_de_Jess%C3%A9_Cath%C3%A9drale_Troyes_200208_2.jpg/150px-Vitrail_Arbre_de_Jess%C3%A9_Cath%C3%A9drale_Troyes_200208_2.jpg"},{"id":"160384","type":"featured","language_code":"ca","title":"Manuel Joaquim Raspall i Mayol","summary":"Manuel Joaquim Raspall i Mayol   (Barcelona, 24 de maig de 1877 - la Garriga, 15 de setembre de 1937) va ser un arquitecte modernista i noucentista català.Arquitecte d'un modernisme tardà, Raspall no va tenir la fama dels seus predecessors i mestres Domènech i Montaner o Puig i Cadafalch, que havien gaudit de l'interès de les grans fortunes i els mecenes entre els seus clients. Tanmateix, Raspall va saber adaptar-se a un temps canviant i la seva obra va del modernisme al noucentisme per acabar en un art déco incipient, construint el que tocava en cada moment i evolucionant d'estil i de tipus d'edificació. La major part de les seves obres es concentren entre Barcelona i el Vallès Oriental. Les obres principals a la Garriga i Cardedeu, avui considerades Bé Cultural d'Interès Nacional, van estar a punt de caure sota les excavadores en la dècada de 1970. De fet, quasi un 60 per cent dels més de 760 projectes que va signar han desaparegut. Raspall, a més, va actuar com urbanista, ja que fou arquitecte municipal de l'Ametlla del Vallès, la Garriga, Caldes de Montbui i Granollers en un període de creixement que va forçar a aquests municipis a desenvolupar un planejament urbanístic vigent fins a la dècada de 1980.\nRaspall va ser una persona oberta a la col·laboració i compromesa amb les activitats socioculturals del seu entorn vallesà; va escriure a la premsa local, participava en tertúlies intel·lectuals i va organitzar festes i congressos en un ambient de polítics, músics i escriptors que venien a la Garriga atrets per la nova moda de la burgesia de principis de segle xx.","url":"https://ca.wikipedia.org/wiki/Manuel_Joaquim_Raspall_i_Mayol","thumbnail_url":"https://upload.wikimedia.org/wikipedia/commons/f/f8/Raspall.gif"},{"id":"160783","type":"featured","language_code":"ca","title":"Funció trigonomètrica","summary":"En matemàtiques, les funcions trigonomètriques són funcions d'un angle. Són la base per l'estudi de la trigonometria, els triangles i per la modelització dels fenòmens periòdics, entre moltes altres aplicacions. Les funcions trigonomètriques es defineixen habitualment com a quocients entre les longituds de dos costats d'un triangle rectangle que contingui l'angle, i de forma equivalent es poden definir a partir de les longituds de diversos segments a partir de la circumferència goniomètrica (circumferència de radi unitat, el centre de la qual és l'origen d'un sistema de coordenades cartesianes). Hi ha definicions més modernes que les expressen com a sèries infinites o com a solucions d'equacions diferencials; l'avantatge d'aquestes definicions és que permeten estendre les funcions trigonomètriques a cossos arbitraris com per exemple els nombres complexos.\nActualment es fan servir les sis funcions trigonomètriques que es presenten a la taula de la dreta, juntament amb algunes de les identitats que permeten calcular-ne unes a partir de les altres. En el cas de les últimes quatre funcions trigonomètriques, sovint es prenen aquestes identitats com a \"definicions\" de les mateixes funcions, però es poden definir perfectament de manera geomètrica, o per altres mitjans, i llavors demostrar aquestes identitats. De fet, tal com s'aprecia a les identitats de la taula, només cal definir-ne una qualsevol i després es poden emprar unes o altres identitats per definir i calcular tota la resta.","url":"https://ca.wikipedia.org/wiki/Funci%C3%B3_trigonom%C3%A8trica","thumbnail_url":"https://upload.wikimedia.org/wikipedia/commons/thumb/9/9d/Circle-trig6.svg/150px-Circle-trig6.svg.png"},{"id":"16103","type":"featured","language_code":"ca","title":"Joan Lluís Vives i March","summary":"Joan Lluís Vives i March (València, 6 de març de 1492 – Bruges, 6 de maig de 1540), també conegut com a Lluís Vives o bé Ioannes Lodovicus Vives (en llatí), fou un dels màxims representants de l'humanisme europeu, destacant en diversos àmbits del pensament i de la cultura.\nVives es formà en l'humanisme hispà, que amb profundes arrels a l'edat mitjana, mantenia l'escolasticisme mentre rebia el Renaixement. Aquesta combinació era necessàriament eclèctica, perquè pretenia harmonitzar elements aparentment contradictoris i, al mateix temps, tenia un caràcter pràctic perquè les noves idees anaven més enllà d'una expressió teòrica i possibilitaven la transformació personal. També rebé influències de l'humanisme nord-europeu, que promovia amb major vehemència la reforma de la vida social i cultural. Amb aquest bagatge, Vives desenvolupa una activitat intel·lectual en nombrosos camps com la literatura, l'antropologia, la filosofia, la pedagogia, la teologia, el dret, les qüestions socials i la psicologia. I per a dur a terme aquesta tasca, en la qual prevalen els seus principis morals i espirituals, utilitza els autors grecollatins, aprofitant els seus valors humanístics però rebutjant el seu paganisme.Teòric de l'educació, es va oposar a l'escolàstica i fou un dels defensors més influents de l'aprenentatge humanístic al segle xvi. Vives ha estat qualificat de pedagog d'Europa, una expressió que reflecteix no només el marc geogràfic en què es va desenvolupar, sinó també el seu intent apassionat per dibuixar una nova Europa. La seva obra avui en dia encara reflecteix uns valors que són plenament vàlids. També ha estat descrit com el «pare» de la psicologia moderna.Fill de conversos perseguits per la Inquisició, la seva obra i la correspondència conservada mai indiquen explícitament aquesta condició social. De fet, sols a mitjan segle xx, els estudiosos assenyalen la seva condició de convers. Implícitament, una vegada coneguda la seva ascendència jueva i el calvari que patiren els seus familiars més propers, algunes actituds de Vives —la negativa a tornar a Espanya— i alguns comentaris epistolars —la preocupació per la seva família i el desànim d'algunes ocasions—, es poden entendre amb més claredat.","url":"https://ca.wikipedia.org/wiki/Joan_Llu%C3%ADs_Vives_i_March","thumbnail_url":"https://upload.wikimedia.org/wikipedia/commons/thumb/b/b7/LuisVives.jpg/150px-LuisVives.jpg"},{"id":"1631237","type":"featured","language_code":"ca","title":"Mosaics de Delos","summary":"Els mosaics de Delos són un conjunt significatiu de paviments realitzats amb la tècnica del mosaic durant el període de l'antiga Grècia que provenen de Delos, una illa grega de l'arxipèlag de les Cíclades. La major part dels mosaics conservats daten de l'última meitat del segle ii aC i inicis del segle i aC, durant el període hel·lenístic i el principi de la Grècia romana. Els mosaics hel·lenístics es van deixar de produir aproximadament després del 69 aC a causa de les guerres mitridàtiques contra el Regne del Pont. Com a conseqüència, l'illa va patir una davallada sobtada de la seva població, així com un declivi en la seva posició com a nucli comercial destacat. Delos conserva una de les col·leccions de restes de mosaics més grans entre els jaciments arqueològics de la Grècia hel·lenística. De fet, aproximadament la meitat dels mosaics grecs tessel·lats de l'època hel·lenística provenen d'aquesta illa.\nEls paviments de Delos comprenien des de simples còdols o terres de grava fins a altres mosaics més elaborats fets amb tessel·les. La majoria dels motius es componien de sanefes simples, mentre que només alguns feien servir les tècniques de l'opus tessellatum i l'opus vermiculatum per crear escenes i figures concretes, naturalistes i de colors brillants. S'han trobat mosaics en llocs de culte, edificis públics i habitatges privats, aquests darrers en general formant part d'una planta irregular o d'un pati central amb peristil.\nMalgrat que existeixen indicis d'influències punicofenícies i romanoitalianes, els mosaics de Delos s'ajusten generalment a les principals característiques de l'art hel·lenístic. Els mateixos mecenes benestants que van encarregar pintures i escultures a Delos podrien haver contractat també a l'estranger els artistes dissenyadors de mosaics. Les obres comparteixen característiques d'altres zones del món grec, com els mosaics macedonis de Pel·la. També incorporen algunes peculiaritats de la pintura grega tradicional i sovint empren una tècnica amb un fons negre semblant a la ceràmica de figures vermelles del període clàssic. Alguns estils i mètodes trobats a Delos apareixen a l'art romà i als seus mosaics romans, malgrat que altres exemples contemporanis romans com els de Pompeia mostren diferències significatives entre el Mediterrani occidental i oriental pel que fa a la producció i al disseny.","url":"https://ca.wikipedia.org/wiki/Mosaics_de_Delos","thumbnail_url":"https://upload.wikimedia.org/wikipedia/commons/thumb/5/54/Delos_Museum_Mosaik_Dionysos_05.jpg/150px-Delos_Museum_Mosaik_Dionysos_05.jpg"},{"id":"163233","type":"featured","language_code":"ca","title":"David Ben-Gurion","summary":"David Ben-Gurion (jiddisch: דוד יוסף גרין)  (Płońsk, 16 d'octubre de 1886 - Ramat Gan i Jaffa, 1 de desembre de 1973), ( ? i  escolteu-ne la pronunciació en hebreu), fou un líder sionista, sindicalista, periodista, polític i estadista israelià. Fou el primer primer ministre d'Israel (1948-1954 i 1955-1963). De personalitat emblemàtica i amb un fort carisma, se'l considera un dels principals mentors de l'Estat jueu. En el seu primer mandat, proclamà oficialment la independència de l'Estat d'Israel el 14 de maig de 1948.","url":"https://ca.wikipedia.org/wiki/David_Ben-Gurion","thumbnail_url":"https://upload.wikimedia.org/wikipedia/commons/thumb/e/e8/David_Ben-Gurion_%28D597-087%29.jpg/150px-David_Ben-Gurion_%28D597-087%29.jpg"},{"id":"16396","type":"featured","language_code":"ca","title":"Casa Milà","summary":"La Casa Milà, també coneguda com «la Pedrera», és un edifici modernista que es troba al passeig de Gràcia de Barcelona, a la cantonada amb el carrer de Provença. Va ser la darrera obra civil dissenyada per Antoni Gaudí i fou construïda entre l'any 1906 i el 1912.\nVa ser un encàrrec de l'empresari Pere Milà i Camps i de la seva dona Roser Segimon i Artells, natural de Reus i vídua de l'acabalat indià Josep Guardiola i Grau. En el seu moment fou molt polèmica a causa de les agosarades formes ondulades de la façana de pedra i els ferros forjats retorts que en decoren les balconades i finestres, dissenyats en gran part per Josep Maria Jujol, qui també va projectar alguns dels cels rasos de guix.\nArquitectònicament, és considerada una obra innovadora en comptar amb una estructura de columnes i plantes lliures de murs de càrrega. De la mateixa manera, la façana —totalment de pedra— és autoportant, és a dir, no ha de suportar càrregues de les plantes. Un altre element innovador va ser la construcció del garatge soterrat.\nL'any 1984 fou declarada Bé Cultural del Patrimoni Mundial per la UNESCO pel seu valor universal excepcional. Des de l'any 2013 és la seu de la Fundació Catalunya-La Pedrera, que gestiona les diverses exposicions i activitats que s'hi fan i les visites a l'edifici.","url":"https://ca.wikipedia.org/wiki/Casa_Mil%C3%A0","thumbnail_url":"https://upload.wikimedia.org/wikipedia/commons/thumb/3/3c/Casa_Mil%C3%A0_-_Barcelona%2C_Spain_-_Jan_2007.jpg/150px-Casa_Mil%C3%A0_-_Barcelona%2C_Spain_-_Jan_2007.jpg"},{"id":"165432","type":"featured","language_code":"ca","title":"Oda Nobunaga","summary":"En aquest nom japonès, el cognom és Oda.Oda Nobunaga (japonès: 織田信長, Oda Nobunaga; 1534-1582) va ser un destacat dàimio (senyor feudal) del període Sengoku al període Azuchi-Momoyama de la història del Japó. Va nàixer el 23 de juliol de 1534 a la Província d'Owari, però hi ha dubtes sobre el lloc exacte. La teoria més difosa defén que va nàixer al Castell Hara (a l'actual ciutat de Inazawa), tot i que també es parla del Castell Furano (a Nagoya). Fill d'un dàimio menor de la província d'Owari, a la mort del seu pare va lluitar contra altres membres de la seva família pel control del clan, i va matar un dels seus germans en el procés. El 1560, durant la batalla d'Okehazama s'enfrontà amb només 3.000 soldats contra un nombrós exèrcit estimat en 40.000 samurais, comandat per Imagawa Yoshimoto. Gràcies a un atac sorpresa en va sortir victoriós i se situà al cim del poder militar del país.El 1568 va ajudar Ashikaga Yoshiaki a ser nomenat shōgun per l'emperador del Japó entrant a la capital, Kyoto, amb el seu exèrcit i prenent el control de la ciutat. Yoshiaki va voler nomenar-lo kanrei però ell s'hi va negar i en comptes d'això va dictar una sèrie de regulacions, les quals limitaven l'activitat del shogun, reduïda pràcticament als assumptes cerimonials. Yoshiaki va contactar amb diversos dàimios i monjos guerrers per formar una coalició contra Nobunaga, que els va fer front entre 1570 i 1573, any en què la rivalitat entre el shogun i Nobunaga es va fer pública i oberta. Nobunaga es va enfrontar a Yoshiaki i el va derrotar fàcilment, fet que representà el final del shogunat Ashikaga.El 1575, a la famosa batalla de Nagashino, es va enfrontar al clan Takeda, i els seus arcabussers derrotaren la llegendària cavalleria del clan mitjançant l'ús d'acció en rotació i no simultàniament com s'havia fet fins aleshores.El 1582 Nobunaga dominava tota la part central del Japó així com els seus dos principals camins, el Tokaido i el Nakasendō, de manera que va voler estendre el seu domini cap a l'oest. Mentre els seus generals eren enviats a diferents regions per prosseguir les conquestes militars, Nobunaga va anar a descansar al temple de Honnō. Akechi Mitsuhide, un dels seus principals generals, va decidir trair-lo, fent marxa enrere en la seva ruta i assetjant el temple, en el que es coneix com a «Incident de Honnō-ji». Nobunaga va morir allà mateix al cometre seppuku, tot i que les seves restes no van poder ser trobades pel fet que el temple va cremar completament.Les conquestes militars de Nobunaga van iniciar un procés d'unificació del país, el qual havia estat sumit en contínues lluites per les terres i el poder entre els diferents terratinents locals. Toyotomi Hideyoshi, un altre dels principals generals de Nobunaga, continuà el procés de pacificació del país obtenint l'autoritat aconseguida per Nobunaga gràcies al fet que va ser ell qui va venjar la seva mort derrotant Mitushide. Finalment, la unificació del país va concloure quan Tokugawa Ieyasu, aliat de Nobunaga, va establir el shogunat Tokugawa l'any 1603. Per això, Nobunaga és considerat com el primer dels «tres grans unificadors del Japó».\nA més, alguns esdeveniments de la seva vida van ser determinants en la història del Japó: la seva entrada a Kyoto el 1568 marcà el final del període Sengoku i consegüentment dona inici al període Azuchi-Momoyama, que pren el seu nom parcialment del castell que va fer construir, el castell Azuchi. L'expulsió de l'últim shogun Ashikaga va marcar el final del segon shogunat de la història del Japó, el shogunat Ashikaga, i també va marcar l'inici de l'era japonesa de «Tenshō».","url":"https://ca.wikipedia.org/wiki/Oda_Nobunaga","thumbnail_url":"https://upload.wikimedia.org/wikipedia/commons/thumb/3/36/Odanobunaga.jpg/150px-Odanobunaga.jpg"},{"id":"1661685","type":"featured","language_code":"ca","title":"Llista de flors estatals","summary":"La llista de flors estatals o emblemes florals estatals és una llista que recull aquelles flors que han rebut la distinció de nacional per diferents estats del món. La llista ha estat creada a partir de la informació obtinguda dels Jardins Botànics Nacionals d'Austràlia (Australian National Botanic Gardens), organisme depenent de la Direcció de Parcs Nacionals del Govern d'Austràlia i la publicació Emblemes biològics oficials del món (Official Biological Emblems of the World) de la Universitat Nacional de Singapur.Algunes flors considerades popularment com a nacionals no apareixen a la llista en no tenir un caràcter oficial ni aparèixer llistades en decrets, lleis o altres fonts governamentals. En són exemples el clavell (Espanya); la ginesta (Catalunya); la tulipa (Afganistan) o la cal·la (Etiòpia), que no es troben aquest article en no ser flors nacionals o emblemes florals oficials. Sí que s'han recollit algunes flors que malgrat no tenir un reconeixement oficial explícit en forma de llei o declaració, tenen un cert reconeixement oficial com a emblema nacional, ja sigui perquè formen part de l'escut nacional, bandera o d'altres formes de reconeixement com a emblemes nacionals de facto.\nLa llista conté el nom del país, el tipus de distinció de la flor (flor nacional, flor i arbre nacional, emblema nacional...), el nom comú en català (si en té); una imatge representativa, el nom que rebé en la declaració (pot tractar-se d'una nomenclatura científica obsoleta si es tracta d'una declaració antiga), el nom científic actual, la família, la data de declaració i les referències. La llista està ordenada alfabèticament pel nom dels estats.","url":"https://ca.wikipedia.org/wiki/Llista_de_flors_estatals","thumbnail_url":"https://upload.wikimedia.org/wikipedia/commons/thumb/a/a5/Guadeloupe_-_Agave_Karatto_%C3%A0_la_D%C3%A9sirade.jpg/150px-Guadeloupe_-_Agave_Karatto_%C3%A0_la_D%C3%A9sirade.jpg"},{"id":"1671","type":"featured","language_code":"ca","title":"Lluna","summary":"La Lluna és l'únic satèl·lit natural de la Terra, juntament amb la qual forma el sistema satel·litari Terra-Lluna. Té aproximadament una quarta part del diàmetre de la Terra, magnitud comparable a l'amplada del continent australià. És el cinquè satèl·lit més gros del sistema solar, amb una mida que supera la de qualsevol planeta nan conegut, així com el satèl·lit més gros (i massiu) en proporció al seu planeta. La Lluna és un objecte de massa planetària que formà un cos rocós ben diferenciat, cosa que en fa un planeta satèl·lit segons la definició geofísica de «planeta». Disposa d'una atmosfera, una hidrosfera i un camp magnètic negligibles. Té una gravetat superficial d'aproximadament una sisena part la de la Terra (0,1654 g). Io, un dels satèl·lits de Júpiter, és l'únic satèl·lit del sistema solar amb una major densitat i gravetat a la superfície.\n\nLa Lluna es troba en rotació síncrona amb la Terra: sempre li mostra la mateixa cara, amb la seva cara visible marcada pels foscs mars volcànics que emplenen les valls entre els brillants altiplans de l'escorça i els prominents cràters d'impacte. És l'objecte més lluminós del cel després del Sol. Encara que apareix com un cos d'un blanc molt brillant, la seva superfície és fosca i d'una reflectància tan sols una mica superior a la de l'asfalt. La seva prominència en el cel i el seu cicle regular de fases l'han convertida, des de l'antiguitat, en una important influència cultural sobre el llenguatge, el calendari, l'art i la mitologia. La influència gravitatòria de la Lluna produeix les marees oceàniques i el petit allargament del dia. La distància orbital del satèl·lit és, actualment, d'unes trenta vegades el diàmetre terrestre, la qual cosa li confereix una mida aparent al cel aproximadament igual que la del Sol; aquest fet li permet cobrir el Sol gairebé completament de manera precisa durant un eclipsi solar. La distància lineal de la Terra a la Lluna augmenta a un ritme de 3,82 ± 0,07 cm per any.\nEs creu que la Lluna es va formar fa uns 4.500 milions d'anys, no gaire més tard que la Terra. Encara que s'han proposat moltes hipòtesis pel que fa al seu origen, la teoria més acceptada a l'actualitat és que la Lluna és un producte de les restes d'un impacte gegantí entre la Terra i un cos de la mida de Mart.\nLa Lluna és l'únic cos celeste, a part de la Terra, que els humans han trepitjat mai. El Programa Luna de la Unió Soviètica va ser el primer a arribar a la Lluna amb una nau espacial no tripulada l'any 1959. D'altra banda, el Programa Apollo de la NASA dels Estats Units ha estat l'únic que va aconseguir portar-hi missions tripulades, començant per l'Apollo 8 el 1968 i continuant amb sis aterratges tripulats entre 1969 i 1972, el primer dels quals l'Apollo 11. Aquestes missions van retornar amb més de 380 kg de roques lunars, que van ser utilitzades per a comprendre millor l'origen del satèl·lit, la formació de la seva estructura interna i la seva història subseqüent.\nDesprés de la missió Apollo 17 del 1972, la Lluna tan sols ha estat visitada per naus no tripulades, la majoria de les quals han estat missions orbitals. Des del 2004, el Japó, la Xina, l'Índia, els Estats Units i l'Agència Espacial Europea han enviat naus en òrbita lunar que han contribuït a confirmar la descoberta de gel lunar en cràters permanentment a l'ombra als pols, i també confinat dins de la regolita lunar. L'era post-Apollo també ha vist dues missions amb astromòbils: la missió soviètica final Lunokhod del 1973 i la missió xinesa Chang'e 3, la qual va desplegar el seu astromòbil Yutu el 14 de desembre del 2013.\nS'han planejat futures missions tripulades a la Lluna, finançades tant per governs com per fons privats. La Lluna roman, gràcies a l'empara del tractat de l'espai exterior, un indret lliure d'exploració per a totes les nacions per a propòsits pacífics.","url":"https://ca.wikipedia.org/wiki/Lluna","thumbnail_url":"https://upload.wikimedia.org/wikipedia/commons/thumb/b/b2/The_Bangkok_Supermoon_Photographs_by_Peak_Hora_10.jpg/150px-The_Bangkok_Supermoon_Photographs_by_Peak_Hora_10.jpg"},{"id":"167510","type":"featured","language_code":"ca","title":"Josep Maria Subirachs i Sitjar","summary":"Josep Maria Subirachs i Sitjar (Barcelona, 11 de març de 1927 - ibídem, 7 d'abril de 2014) fou un escultor, pintor, gravador, escenògraf i crític d'art català. Va ser un dels escultors contemporanis amb més prestigi internacional, com es pot veure als seus múltiples guardons i reconeixements rebuts, així com en la presència de la seva obra en nombrosos museus i llocs públics de ciutats de tot el món, principalment Barcelona. També participà en una gran quantitat d'exposicions tant col·lectives com individuals, a museus i galeries públiques i privades. Té un museu dedicat a la seva obra des del 2017 a Barcelona, l'Espai Subirachs.\nArtista polifacètic, Subirachs destacà especialment en l'escultura, però també en altres tècniques com la pintura, el dibuix, el gravat, el cartell, el tapís, la il·lustració de llibres, el disseny de joies i l'encunyació de medalles. També realitzà nombroses escenografies per prestigiosos muntatges d'obres de teatre i ballet. Exercí de professor d'art i, en el terreny teòric, com escriptor i col·laborador en revistes i diaris, crític d'art i conferenciant en universitats i acadèmies d'arreu del món. En la seva llarga trajectòria passà per diverses fases —mediterrània, expressionista, abstracta, neofigurativa—, períodes gairebé sempre caracteritzats per les formes geomètriques, les línies rectes i anguloses i les textures rugoses.En la seva obra, Subirachs sintetitzà el mestratge tècnic i la puresa de materials i textures amb l'afany per comunicar i expressar un llenguatge simbòlic i transcendental, a través de la creació d'un univers propi de referents iconogràfics que fan de la seva producció un corpus personal i particular àmpliament reconegut a tot el món. Per l'escultor barceloní l'art era una forma de reivindicar la vida i la creació enfront de la mort i la destrucció, pel que afirmà que:","url":"https://ca.wikipedia.org/wiki/Josep_Maria_Subirachs_i_Sitjar","thumbnail_url":"https://upload.wikimedia.org/wikipedia/commons/f/f9/JOSEP_MARIA_SUBIRACHS%2C_ESCULPTOR_%2814953130084%29.jpg"},{"id":"1686","type":"featured","language_code":"ca","title":"Llagostera","summary":"Llagostera és una vila i municipi de la comarca del Gironès de 8.851 habitants que limita amb Cassà de la Selva, Santa Cristina d'Aro, Tossa de Mar i Caldes de Malavella. El terme municipal és el més gran de la comarca i comprèn part del Massís de les Gavarres al nord i el Massís de les Cadiretes al sud, amb predomini de boscos de suros, roures i pins. Hi passen les rieres de Gotarra i Banyaloques que se'n van a l'Onyar, i el Ridaura que va al mar. Està ben comunicat, amb la carretera C-65 de Girona a Sant Feliu de Guíxols, la C-35 de Llagostera a Parets del Vallès, i les carreteres locals que van a Caldes de Malavella i Tossa de Mar. El 70% de la població viu al nucli urbà, al voltant de l'Església de Sant Feliu de Llagostera que s'alça en un turó, mentre que l'altre 30% viu disseminada en deu veïnats i set urbanitzacions. El primer document on apareix el municipi és del 855, en la confirmació dels béns del monestir de la Grassa per Carles el Calb. A l'edat moderna, la indústria surotapera hi tingué un pes destacat i el tren que anava de Girona a Sant Feliu hi feia parada. També és el període en què es donà un conflicte entre veïns i hisendats en relació a l'ús comunal dels boscos.El municipi té diversos espais emblemàtics, com la renaixentista Casa de les Vídues (segle xvi), l'església gòtica de Sant Feliu de Llagostera, les restes de l'antic castell de Llagostera, el centre d'interpretació a Can Caciques o el Museu Vilà. També té antigues i importants masies als veïnats de Panedes, Llobatera, Sant Llorenç i la Mata. Entre les tradicions culturals destaquen la Fira del Bolet, el Mercat Romà, la Fira del Batre, la Fira de Nadal o la Festa Major. Pel que fa als esports, segons les èpoques, la vila ha destacat en bàsquet, handbol, patinatge, entre altres esports. Pel que fa al futbol va participar a la Segona divisió A de la lliga espanyola de futbol les temporades 2014-2015 i 2015-2016 amb Unió Esportiva Llagostera, un equip que el 2022 va ser absorbit pel Club de Futbol Badalona.","url":"https://ca.wikipedia.org/wiki/Llagostera","thumbnail_url":"https://upload.wikimedia.org/wikipedia/commons/thumb/1/18/Llagostera_2018_%284%29.jpg/150px-Llagostera_2018_%284%29.jpg"},{"id":"170268","type":"featured","language_code":"ca","title":"El Senyor dels Anells: Les dues torres","summary":"El Senyor dels Anells: Les dues torres (títol original en anglès The Lord of the Rings: The Two Towers) és una pel·lícula coproduïda entre Nova Zelanda, Estats Units i Alemanya i estrenada el 2002, i és la segona part d'una trilogia dirigida per Peter Jackson. És una història de fantasia èpica basada en el llibre homònim escrit per John R.R. Tolkien.\nVa ser dirigida pel director neozelandès Peter Jackson i escrita per ell mateix, amb la seva esposa Fran Walsh i amb Philippa Boyens. Els actors van aportar idees durant el rodatge, i amb les protestes dels fans per informacions que van aparèixer filtrades a Internet, va provocar que el guió sofrís nombroses modificacions. El rodatge va tenir lloc a Nova Zelanda entre els anys 1999 i 2000.La trama de la pel·lícula comença després de la dissolució de la Germandat de l'Anell. Bóromir és mort a mans del cap dels orcs, Lurtz, quan intentava salvar els hobbits Meriadoc Brandiboc i Peregrín Tuc, que acaben sent capturats. Frodo Saquet i Samseny Gamgí parteixen sols cap a Mórdor per destruir l'Anell Únic al Mont del Fat, mentre que Àragorn, Guimli i Légolas persegueixen als Orcs per alliberar els seus amics capturats.\nLes dues torres es va estrenar el 18 de desembre de 2002 i va rebre en general bones crítiques, convertint-se en la pel·lícula amb més recaptació de taquilla de l'any 2003: 924,7 milions de dòlars. Només el primer dia, Les dues torres va recaptar 42 milions de dòlars (26 milions als Estats Units i 16 milions en uns altres vuit països), el doble que La Germandat de l'Anell.En cartells oficials i altres productes, Jackson va decidir fer servir Òrthanc i Bàrad-dûr, les dues torres del mal, tot i que Tolkien mai no va deixar clar de quines es tractaven. En una carta dirigida a Stanley Unwin, aleshores president de l'editorial encarregada de la publicació d'El Senyor dels Anells, George Allen & Unwin, Tolkien deia que la identitat de les torres quedava ambigua, ja que podria referir-se tant a Orthanc i Bàrad-dûr (les dues torres relacionades amb l'enemic), com a Minas Tirith i Bàrad-dûr (les dues torres més poderoses de cada bàndol) o a Orthanc i Cirith Úngol (les dues torres que apareixen en els últims paràgrafs dels llibres III i IV del volum).","url":"https://ca.wikipedia.org/wiki/El_Senyor_dels_Anells:_Les_dues_torres","thumbnail_url":null},{"id":"17032","type":"featured","language_code":"ca","title":"Uruguai","summary":"L'Uruguai, oficialment la República Oriental de l'Uruguai (República Oriental del Uruguay, en castellà), és un estat sobirà d'Amèrica del Sud situat entre el Brasil i l'Argentina. Limita al sud-est amb l'oceà Atlàntic, al nord-est amb l'estat brasiler de Rio Grande do Sul, al nord-oest amb la província argentina d'Entre Ríos i a l'oest amb el Riu de la Plata. Té una superfície d'uns 176.220 km² (comparable a la dels Països Baixos, Suïssa i Dinamarca junts), dels quals el 75% són prats i el 25%, boscos. És el segon estat independent més petit de Sud-amèrica, després de Surinam, i el catorzè més gran d'un total de 36 països i territoris americans. La seva població el 2011 és d'uns 3.286.314, i la capital i ciutat més gran és Montevideo.\nTé un clima temperat amb variacions de temperatura motivades pels règims dels vents. Les pluges, força abundants, es reparteixen uniformement al llarg de tot l'any. Els principals recursos econòmics són l'agricultura i la ramaderia. Els recursos minerals i energètics són escassos, i les principals indústries són les del paper i el cartró, el ciment i les refineries de petroli.\nSegons les Nacions Unides és el país de Llatinoamèrica amb el nivell d'alfabetització més alt. Segons un estudi de l'organització Transparència Internacional és el segon país de Llatinoamèrica (després de Xile) amb el menor índex de percepció de la corrupció. Segons el Programa de les Nacions Unides per al Desenvolupament (PNUD), des de l'any 1980 és el tercer país de Llatinoamèrica (després de l'Argentina i de Xile) que té el major Índex de Desenvolupament Humà (IDH) i el 48è al món. També és el país llatinoamericà (juntament amb Costa Rica) amb la distribució d'ingressos més equitativa, en què tant la població més rica com la més pobra representen només un 10% de la societat, respectivament. També és el quart país de Llatinoamèrica (després de Cuba, Costa Rica i Xile) amb l'esperança de vida més alta. El 2006 era el segon país de Mercosur (després de l'Argentina) amb el PIB (PPA) per capita més alt.Un informe de la revista Reader's Digest el situa dins dels deu països més verds del món, ocupant la novena posició d'una llista que encapçalen estats com Finlàndia, Islàndia i Noruega.La Corporació Latinobarómetro, en un estudi realitzat el 2008, el situa com el país més pacífic d'Amèrica Llatina. A més a més, segons la revista nord-americana International Living, es troba entre els vint països més segurs del món i és el millor d'Iberoamèrica per viure-hi.Per les iniciatives aprovades pel govern de José Mujica entre 2010 i 2013, tals com la legalització del matrimoni entre persones del mateix sexe, la despenalització de l'avortament i la legalització de la producció controlada de cànnabis, algunes publicacions internacionals com a The Economist van donar a l'Uruguai el títol de «país de l'any».","url":"https://ca.wikipedia.org/wiki/Uruguai","thumbnail_url":"https://upload.wikimedia.org/wikipedia/commons/thumb/9/93/Uruguay_CIA_map-DE.png/150px-Uruguay_CIA_map-DE.png"},{"id":"170516","type":"featured","language_code":"ca","title":"Rinoceront de Java","summary":"El rinoceront de Java (Rhinoceros sondaicus) és un membre de la família dels rinoceròtids i un dels cinc rinoceronts vivents. Pertany al mateix gènere que el rinoceront de l'Índia i té una pell en mosaic, similar a la d'aquest, que s'assembla a una armadura; tanmateix, amb una llargada de 310-320 centímetres i una alçada de 140-170 centímetres, és més petit que el rinoceront de l'Índia i té una mida més similar a la del rinoceront negre. La banya, de menys de 25 cm, és més petita que en la resta d'espècies de rinoceront.\nAntigament, era el més estès dels rinoceronts asiàtics; el rinoceront de Java s'estenia des de les illes d'Indonèsia fins a l'Índia i la Xina, passant pel sud-est d'Àsia. Actualment, l'espècie es troba en perill crític; només se'n coneixen dues poblacions salvatges i cap en captivitat. És, possiblement, el gran mamífer més rar del planeta. Una població de no més de 40 exemplars viu al Parc Nacional d'Ujung Kulon, a l'illa de Java (Indonèsia) i una petita població, que el 2007 fou estimada a un màxim de vuit exemplars, sobreviu al Parc Nacional de Cat Tien, al Vietnam. El declivi del rinoceront de Java s'atribueix principalment a la caça furtiva, principalment per les seves banyes, que tenen un gran valor en la medicina tradicional xinesa i al mercat negre s'arriben a vendre fins a 30.000 $ per quilogram. La pèrdua d'hàbitat al sud-est asiàtic, especialment com a resultat de guerres com ara la guerra del Vietnam, també ha contribuït al declivi de l'espècie i n'ha obstaculitzat la recuperació. L'àmbit de distribució actual es troba dins de dues àrees protegides, però els rinoceronts encara estan amenaçats pels caçadors furtius, les malalties i una pèrdua de diversitat genètica que provoca una depressió endogàmica. No se'n conserva cap exemplar en captivitat.\nEl rinoceront de Java pot viure 30-45 anys en estat salvatge. Històricament, vivia a les jungles de plana, els herbassars humits i les grans planes inundables. El rinoceront de Java és en gran part solitari, excepte durant el festeig i la cria dels juvenils, tot i que a vegades es poden congregar grups a prop de rebolcadors i fonts de sal. Al seu àmbit de distribució, a part dels humans, els adults no tenen depredadors. El rinoceront de Java sol evitar els humans, però ataca si se sent amenaçat. Els científics i conservacionistes rarament estudien els animals de manera directa, a causa de la seva extrema raresa i el risc d'interferir amb aquesta espècie amenaçada. Els investigadors utilitzen càmeres de vídeo i mostres de fems per avaluar-ne la salut i el comportament. Per això, el rinoceront de Java és la menys estudiada de totes les espècies de rinoceront. el febrer del 2011, la WWF i l'Autoritat dels Parcs Nacionals d'Indonèsia publicaren un vídeo que mostrava dos rinoceronts amb les seves cries. Aquest vídeo demostrà que l'espècie continua criant en estat salvatge, fet que es repetí el 2015.","url":"https://ca.wikipedia.org/wiki/Rinoceront_de_Java","thumbnail_url":"https://upload.wikimedia.org/wikipedia/commons/thumb/c/ce/Rhinoceros_sondaicus_in_London_Zoo.jpg/150px-Rhinoceros_sondaicus_in_London_Zoo.jpg"},{"id":"170615","type":"featured","language_code":"ca","title":"El Greco","summary":"Domínikos Theotokópulos (en grec: Δομήνικος Θεοτοκόπουλος; Càndia, Creta, 1541 - Toledo, 7 d'abril de 1614), conegut amb el nom d'El Greco, fou un pintor, escultor i arquitecte d'origen grec que va treballar principalment al Regne de Castella.\nFins als 26 anys va viure a Creta –que en aquella època pertanyia a la República de Venècia– on va ser un apreciat mestre d'icones de l'escola cretenca o postbizantina, primer a Venècia, assumint plenament l'estil de Ticià i Tintoretto, i després a Roma, estudiant el manierisme de Miquel Àngel. El 1577 es va establir a Toledo, Regne de Castella, on va treballar la resta de la seva vida.\nLa seva formació pictòrica va ser complexa, obtinguda en tres focus culturals molt diferents: la seva primera formació romana d'Orient va ser la causant d'importants aspectes de la seva obra que van florir en la seva maduresa; la segona, la va obtenir a Venècia dels pintors de l'alt Renaixement, especialment de Ticià, aprenent la pintura a l'oli i la seva gamma de colors –ell sempre es va considerar part de l'escola veneciana–; finalment, la seva estada a Roma li va permetre conèixer l'obra de Miquel Àngel i el manierisme, que es va convertir en el seu estil vital, interpretat d'una manera autònoma.La seva obra consta de grans llenços per a retaules d'esglésies, nombrosos quadres de devoció per a institucions religioses –en què sovint va participar el seu taller– i un grup de retrats considerats del màxim nivell. En les seves primeres obres mestres espanyoles s'aprecia la influència dels seus mestres italians. Tanmateix, aviat va evolucionar cap a una obra personal caracteritzada per les seves figures manieristes extraordinàriament allargades amb il·luminació pròpia, primes, fantasmals, molt expressives, en ambients indefinits i una gamma de colors cercant els contrasts. Aquest estil es va identificar amb l'esperit de la Contrareforma i es va anar extremant en els seus últims anys.\nActualment és considerat un dels artistes més grans de la civilització occidental. Aquesta alta consideració és recent i s'ha anat formant en els últims cent anys, canviant l'apreciació sobre la seva pintura formada en els dos segles i mig posteriors a la seva mort, en què va arribar a considerar-se un pintor excèntric i marginal dins la història de l'art.","url":"https://ca.wikipedia.org/wiki/El_Greco","thumbnail_url":"https://upload.wikimedia.org/wikipedia/commons/thumb/e/eb/El_Greco_-_Portrait_of_a_Man_-_WGA10554.jpg/150px-El_Greco_-_Portrait_of_a_Man_-_WGA10554.jpg"},{"id":"171617","type":"featured","language_code":"ca","title":"The Dark Side of the Moon","summary":"The Dark Side of the Moon (titulat Dark Side of the Moon a l'edició en disc compacte de 1993; en català: El costat fosc de la lluna) és un àlbum conceptual i el vuitè disc d'estudi del grup britànic de rock progressiu Pink Floyd. Va ser publicat l'1 de març de 1973 als Estats Units i el 16 de març del mateix any al Regne Unit, i és considerat per molts com el millor àlbum del grup. L'àlbum està construït a partir de les idees que Pink Floyd havia explorat en els seus concerts i anteriors enregistraments, però li manquen les llargues parts instrumentals que caracteritzaven els treballs posteriors a la partença, el 1968, del seu membre fundador, principal compositor i lletrista, Syd Barrett. La temàtica de l'àlbum inclou el conflicte, l'avarícia i els diners, l'envelliment i la malaltia mental, aquest últim tema inspirat en part pel deteriorament mental de Barrett.L'àlbum es va desenvolupar com a part d'una futura gira de la banda, s'estrenà en directe diversos mesos abans que ni tan sols haguessin començat els enregistraments a l'estudi. La música i la lletra de totes les peces es van escriure durant un període de 7 setmanes, i el nou material es va anar refinant a mesura que avançava la gira, i va ser enregistrat en dues sessions el 1972 i 1973 als Abbey Road Studios de Londres. Pink Floyd va usar algunes de les tècniques d'enregistrament més avançades de l'època, incloent-hi enregistraments multipista i loops. En algunes de les pistes es van usar sintetitzadors analògics, mentre que una sèrie d'entrevistes amb la banda i l'equip tècnic apareixen al llarg de l'àlbum en forma de cites filosòfiques. Alan Parsons va ser el responsable d'alguns dels aspectes sònics més innovadors de l'àlbum, incloent-hi la interpretació no lèxica de Clare Torry. S'hi troben també diferents sorolls com el d'una persona corrent al voltant d'un micro, rellotges, etc.\nThe Dark Side of the Moon va ser un èxit immediat, arribant als Estats Units al lloc més alt de la llista Billboard 200 durant una setmana. Va romandre a les llistes 749 setmanes (catorze anys), de les quals 591 de manera consecutiva, essent així l'àlbum que més temps ha romàs en llistes de la història. Amb una estimació de vendes de 45 milions de còpies, és l'àlbum més reeixit de Pink Floyd i un dels més venuts a escala mundial de la història (concretament el tercer). Ha estat remasteritzat i reeditat en dues ocasions, a més d'haver estat versionat per diverses bandes. De l'àlbum se'n van extreure dos de senzills: «Money» i «Us and Them». També se'n van fer edicions especials per al 20è i el 30è aniversari, aquest últim en un CD amb so 5.1. A més del seu èxit comercial, podria dir-se que The Dark Side of the Moon és l'àlbum més popular entre els seguidors i crítics, i apareix sovint a les llistes de millors àlbums de tots els temps.\nEl tema «Money» va situar Pink Floyd en el primer lloc de les llistes de vendes i és, amb «All you need is love» dels Beatles, els únics títols amb signatura rítmica 7/4 que han assolit el número u en vendes. El solo de David Gilmour en 4/4 porta la peça al ritme clàssic del rock.","url":"https://ca.wikipedia.org/wiki/The_Dark_Side_of_the_Moon","thumbnail_url":"https://upload.wikimedia.org/wikipedia/commons/thumb/c/c7/The_Dark_Side_of_the_Moon_Cover.svg/150px-The_Dark_Side_of_the_Moon_Cover.svg.png"},{"id":"1729","type":"featured","language_code":"ca","title":"Leonardo da Vinci","summary":"Leonardo da Vinci   (Anchiano, 15 d'abril de 1452 - Amboise, 2 de maig de 1519) fou un artista toscà i un home d'un esperit universal, alhora científic, enginyer, inventor, anatomista, pintor, escultor, arquitecte, urbanista, naturalista, músic, poeta, filòsof i escriptor.\nLeonardo fou alumne del cèlebre pintor florentí Andrea del Verrocchio. Els seus primers treballs importants foren realitzats al servei del duc Lluís Maria Sforza a Milà. Posteriorment treballà a Roma, Bolonya i Venècia, i passà els últims anys de la seva vida a França, tot acceptant la invitació del rei Francesc I de França.\nLeonardo da Vinci, sovint, ha estat descrit com l'arquetip i el símbol humà del Renaixement, un geni universal, un filòsof humanista amb una curiositat il·limitada, i una gran força creativa. Ha estat considerat com un dels pintors més destacats de tots els temps i potser la persona més polifacètica i talentosa en un major nombre d'àmbits diferents.Leonardo és més conegut com a pintor; dues de les seves obres, La Gioconda i El Sant Sopar, són pintures molt cèlebres, sovint copiades i parodiades; el seu dibuix de l'Home de Vitruvi ha estat igualment reproduït en nombrosos treballs. Només n'han sobreviscut fins a l'actualitat una quinzena d'obres; aquest petit nombre és una conseqüència del temps que dedicava a les seves constants experimentacions tècniques i a la seva procrastinació crònica. Malgrat tot, aquestes poques obres, i tot el que apareix als seus quaderns plens de dibuixos, diagrames científics i reflexions sobre la naturalesa de la pintura, han estat un important llegat per a les següents generacions d'artistes, equiparable, salvant les distàncies, al llegat de Miquel Àngel.\nCom a enginyer i inventor, Leonardo desenvolupà idees molt avançades per a l'època que vivia, des de l'helicòpter, al carro de combat, el submarí o, fins i tot, l'automòbil. Molt pocs dels seus projectes arribaren a ser construïts; ni tan sols eren realitzables a la llum dels coneixements del seu temps, però algunes de les seves petites invencions, com una màquina per a mesurar el límit elàstic d'un cable, entren en el món de la manufactura. En tant que científic, les aportacions de Leonardo van contribuir a desenvolupar el coneixement en àmbits tan diversos com, per exemple, l'anatomia, l'enginyeria civil i l'òptica.","url":"https://ca.wikipedia.org/wiki/Leonardo_da_Vinci","thumbnail_url":"https://upload.wikimedia.org/wikipedia/commons/thumb/c/cb/Francesco_Melzi_-_Portrait_of_Leonardo.png/150px-Francesco_Melzi_-_Portrait_of_Leonardo.png"},{"id":"173307","type":"featured","language_code":"ca","title":"Formatge de Maó","summary":"El formatge de Maó és un formatge de pasta premsada no cuita de llet de vaca que té un Consell Regulador de Denominació d'Origen Protegida (DOP), de pasta premsada no cuita, de forma paral·lelepipèdica i d'arestes arrodonides, elaborat i madurat exclusivament a Menorca, segons la tradició i la normativa recollida en el reglament de la DOP.\nVa ser l'any 1985 quan se li atorgà, definitivament, la denominació d'origen formatge Maó i posteriorment, l'any 1998, s'incorporà la paraula Menorca al formatge emparat, el qual s'anomenà de llavors ençà Maó-Menorca. No obstant, la seva denominació oficial és únicament en llengua castellana i, per tant, \"Mahón-Menorca\".","url":"https://ca.wikipedia.org/wiki/Formatge_de_Ma%C3%B3","thumbnail_url":"https://upload.wikimedia.org/wikipedia/commons/thumb/3/3f/Mahon_Cheese.JPG/150px-Mahon_Cheese.JPG"},{"id":"1734370","type":"featured","language_code":"ca","title":"Llista de constel·lacions designades per la UAI","summary":"Aquesta taula enumera les 88 constel·lacions definides per la Unió Astronòmica Internacional (UAI).Durant segles, els astrònoms van anar creant constel·lacions sense seguir un sistema i en van arribar a existir més d'un centenar que, de vegades, fins i tot s'encavalcaven. Per posar ordre, en una primera reunió el 1922, la UAI va establir una llista vinculant de 88 constel·lacions. En una segona reunió (1925), Eugène Joseph Delporte va ser l'encarregat de definir els límits de cadascuna d'elles, límits que van ser aprovats en la tercera reunió (1928). El 1930, el mateix Delporte va publicar el seu treball, en el qual s'establia que el nom oficial de les constel·lacions seria en llatí. El nom llatí de cada constel·lació es fa servir en dos casos: el nominatiu, usat per parlar de la mateixa constel·lació, i el genitiu, usat en la denominació dels estels de cada constel·lació.\nA causa de la precessió dels equinoccis, les coordenades celestes establertes el 1930 no corresponen exactament a les actuals.","url":"https://ca.wikipedia.org/wiki/Llista_de_constel%C2%B7lacions_designades_per_la_UAI","thumbnail_url":"https://upload.wikimedia.org/wikipedia/commons/thumb/1/1c/Celestial_chart_%28asterisms_and_areas%29_%28esp%29.png/150px-Celestial_chart_%28asterisms_and_areas%29_%28esp%29.png"},{"id":"174157","type":"featured","language_code":"ca","title":"Catedral de la Seu d'Urgell","summary":"La catedral de la Seu d'Urgell, anomenada Catedral de Santa Maria d'Urgell o Catedral d'Urgell, és un temple catòlic dedicat a Santa Maria situat a la Seu d'Urgell (Alt Urgell), seu catedralícia del Bisbat d'Urgell i principal temple de la diòcesi. És l'única catedral íntegrament romànica de Catalunya, considerada un exemplar únic dins el romànic català per les seves característiques italianitzants, altament visibles en l'ornamenta de la façana i la galeria oberta de la capçalera.\n\nEl temple data del segle xii i està presidit per la Mare de Déu d'Urgell, patrona de la ciutat. Aquesta talla policromada del segle xiii, situada dins l'absidiola de l'altar major, és d'estil romànic i va ser restaurada el 1922. Sovint és anomenada Mare de Déu d'Andorra, segons la tradició havia estat amagada a Andorra durant la invasió sarraïna\nCal esmentar que la ciutat de la Seu d'Urgell pren precisament aquest nom pel fet d'ésser la seu episcopal del Bisbat d'Urgell i acollir-ne la catedral. Aquesta és la quarta catedral construïda a la diòcesi i la tercera erigida al mateix emplaçament, tot i que la primera de les tres ja fou erigida a la plana on al voltant nasqué un nou barri anomenat en llatí vicus Sedes Urgelli, és a dir barri de la Seu d'Urgell, entenent seu com a càtedra o tron d'un bisbe que exerceix una jurisdicció, església catedral i capital d'una diòcesi.","url":"https://ca.wikipedia.org/wiki/Catedral_de_la_Seu_d%27Urgell","thumbnail_url":"https://upload.wikimedia.org/wikipedia/commons/thumb/d/db/Catedraldelaseu-1.jpg/150px-Catedraldelaseu-1.jpg"},{"id":"1742832","type":"featured","language_code":"ca","title":"Epidèmia de febre groga de 1821","summary":"L'epidèmia de febre groga de 1821 va ser un brot de febre groga que va afectar la ciutat de Barcelona, diverses poblacions de les terres de l'Ebre –entre les quals Tortosa– i la ciutat de Palma, a Mallorca, entre l'agost i el desembre de 1821. La malaltia va començar a estendre's al port de Barcelona i al barri de La Barceloneta procedent d'un vaixell de Cuba. D'antuvi, les autoritats sanitàries van confiar i creure que no era contagiosa, cosa que va fer que les decisions es prenguessin a deshora i el contagi s'escampés, amb el consegüent augment de morts. Finalment, es van imposar mesures d'aïllament a les zones afectades i es van habilitar diversos llatzerets per contenir la malaltia; tot i això, els controls no van evitar que alguns vaixells marxessin de port i acabessin a Tortosa i a Palma, on també es va estendre la febre groga juntament amb altres localitats de la rodalia. El desembre es va estabilitzar la situació i el dia de Nadal es va declarar oficialment el final de l'epidèmia.","url":"https://ca.wikipedia.org/wiki/Epid%C3%A8mia_de_febre_groga_de_1821","thumbnail_url":"https://upload.wikimedia.org/wikipedia/commons/thumb/8/8b/Andr%C3%A9_Mazet_tending_people_suffering_from_yellow_fever_in_th_Wellcome_V0010539.jpg/150px-Andr%C3%A9_Mazet_tending_people_suffering_from_yellow_fever_in_th_Wellcome_V0010539.jpg"},{"id":"1746519","type":"featured","language_code":"ca","title":"Gertie the Dinosaur","summary":"Gertie the Dinosaur és un curtmetratge d'animació de 1914 del dibuixant i animador estatunidenc Winsor McCay. És la primera pel·lícula d'animació que té com a protagonista un dinosaure. McCay va utilitzar per primera vegada la pel·lícula davant el públic en directe com a part interactiva del seu acte de vodevil; la divertida i infantil Gertie feia trucs a les ordres del seu amo. El cap de McCay, William Randolph Hearst, va acotar les activitats de vodevil de McCay, de manera que aquest va afegir una seqüència introductòria a la pel·lícula per a la seva estrena teatral, rebatejada com Winsor McCay, the Famous Cartoonist, and Gertie (Winsor McCay, el famós dibuixant i Gertie). McCay va abandonar una seqüela, Gertie on Tour (Gertie de gira) (al voltant de 1921), després de produir aproximadament un minut de metratge.\nTot i que popularment es pensa que Gertie era la primera pel·lícula d'animació, McCay havia fet anteriorment Little Nemo (el petit Nemo) (1911) i How a Mosquito Operates (Com opera un mosquit) (1912). L'americà James Stuart Blackton i el francès Émile Cohl havien experimentat amb l'animació fins i tot abans; Gertie, personatge amb una personalitat atractiva, distingia la pel·lícula de McCay d'aquestes anteriors \"pel·lícules de trucs\". Gertie va ser la primera pel·lícula que va utilitzar tècniques d'animació com fotogrames, registre d'impressió, paper de traça, visor d'accions del mutoscopi i bucles d'animació. Va influir en la següent generació d'animadors en la que es trobaven els germans Fleischer, Otto Messmer, Paul Terry i Walt Disney. John Randolph Bray va intentar, sense èxit, patentar moltes de les tècniques d'animació de McCay i es diu que havia estat darrere d'una versió plagiada de Gertie que va aparèixer un any o dos després de l'original. Gertie és la pel·lícula més ben conservada de McCay –algunes de les quals s'han perdut o sobreviuen només en fragments– i s'ha conservat al Registre Nacional de Cinema de la Biblioteca del Congrés dels Estats Units per ser «culturalment, històricament o estèticament significativa».\nEl 1994, Gertie the Dinosaur va ser votada al número 6 dels 50 Greatest Cartoons de tots els temps per membres del camp d'animació.","url":"https://ca.wikipedia.org/wiki/Gertie_the_Dinosaur","thumbnail_url":"https://upload.wikimedia.org/wikipedia/commons/thumb/b/bb/Gertie_the_Dinosaur_%28retouched_frame%29.jpg/150px-Gertie_the_Dinosaur_%28retouched_frame%29.jpg"},{"id":"1749430","type":"featured","language_code":"ca","title":"Llista de dones guardonades amb el Nobel","summary":"Aquest article tracta de les dones que han estat guardonades amb el Premi Nobel en les diferents categories: Física, Química, Literatura, Pau, Medicina o Fisiologia i, des del 1969, Economia.El premi Nobel va ser ideat per Alfred Nobel qui, en el seu testament l'any 1895, donà gran part de la seva fortuna a una sèrie de premis en les categories esmentades anteriorment. Des del 1968 i amb motiu del 300 aniversari del Banc de Suècia i una donació d'aquest a la Fundació Nobel, s'atorga el Premi Nobel en economia. Tot i que no és oficialment un Premi Nobel, se celebra amb les mateixes condicions i característiques que els Nobels originals.La cerimònia d'entrega del premi té lloc cada 10 de desembre a Estocolm, on s'entreguen els premis en Física, Química, Literatura, Medicina o Fisiologia i Economia. Mentre que a la capital de Noruega, Oslo, s'hi fa el lliurament del Premi Nobel de la Pau. En ambdues seus, als guanyadors se'ls lliura un diploma, una medalla i un xec amb la quantitat de diners corresponent.Des de 1901, any en què s'atorgà el primer premi Nobel i fins al 2019, s'han repartit 54 premis a dones. Tenint en compte que Marie Curie fou guanyadora de dos Premis Nobel en dues ocasions diferents, això fa que hi hagi 53 dones que han guanyat aquest guardó. Malala Yousafzai és la persona més jove en haver rebut un Premi Nobel amb tan sols 17 anys el 2014, mentre que Doriss Lessing és la dona més gran en haver-lo rebut l'any 2007, amb 88 anys, però no pas la persona més gran, ja que ho fou John B. Goodenough, amb 97 anys el 2019.","url":"https://ca.wikipedia.org/wiki/Llista_de_dones_guardonades_amb_el_Nobel","thumbnail_url":"https://upload.wikimedia.org/wikipedia/commons/thumb/4/4c/Marie_Sk%C5%82odowska-Curie%27s_Nobel_Prize_in_Chemistry_1911.jpg/150px-Marie_Sk%C5%82odowska-Curie%27s_Nobel_Prize_in_Chemistry_1911.jpg"},{"id":"1769474","type":"featured","language_code":"ca","title":"Amchitka","summary":"Amchitka (/æmˈtʃɪtkə/; en aleuta: Amchixtax̂; en rus: Амчитка) és una illa volcànica, tectònica i inestable del grup d'illes Rat, situades a les Illes Aleutianes, al sud-oest d'Alaska. És l'únic cementiri nuclear que forma part d'un refugi nacional de fauna salvatge, ja que l'illa està inclosa al Refugi de fauna marítima d'Alaska. L'illa, amb una superfície terrestre d'uns 300 km², té una llargada d'uns 68 km i una amplada d'entre 1,6 i 6,4 km. L'àrea té un clima atlàntic, amb moltes tempestes i cels normalment ennuvolats.\nAquesta illa va estar poblada durant més de 2.500 anys pels aleutians. El 1832 va deixar d'estar-ho de manera permanent i el 1867 es va incloure en la compra d'Alaska pels Estats Units. Durant la Segona Guerra Mundial, les forces nord-americanes van utilitzar l'espai com a camp d'aviació durant la Campanya de les Illes Aleutianes.\nLa Comissió de l'Energia Atòmica dels Estats Units (AEC) va seleccionar aquest territori per dur-hi a terme detonacions subterrànies d'armes nuclears. S'hi van realitzar tres proves d'aquest tipus. El 1965 es va efectuar una explosió de 80 quilotones que va rebre el nom de Long Shot; el 1969 va ser el torn de l'explosió d'una megatona anomenada Milrow; i el 1971 es va perpetrar amb cinc megatones la prova subterrània més gran feta pels Estats Units, la Cannikin. Les proves van ser molt controvertides i els grups ecologistes temien terratrèmols i tsunamis greus sobretot després de l'explosió de Cannikin. El 1973 l'AEC va marxar de l'illa i ja no s'hi han fet més proves nuclears. Des de llavors s'hi ha controlat la presència de contaminació radioactiva.","url":"https://ca.wikipedia.org/wiki/Amchitka","thumbnail_url":"https://upload.wikimedia.org/wikipedia/commons/thumb/c/cf/Amchitka_Island%2C_Harlequin_Beach.jpg/150px-Amchitka_Island%2C_Harlequin_Beach.jpg"},{"id":"1775833","type":"featured","language_code":"ca","title":"How a Mosquito Operates","summary":"How a Mosquito Operates (en català Com opera un mosquit) és una pel·lícula d'animació muda de 1912 del dibuixant estatunidenc Winsor McCay. El curtmetratge de sis minuts representa un mosquit gegant que turmenta un home que dorm. La pel·lícula és una de les primeres obres d'animació i la seva qualitat tècnica és considerada per davant de la de les seves contemporànies. També es coneix amb els títols The Story of a Mosquito i Winsor McCay and his Jersey Skeeters.\nMcCay tenia una reputació per les seves habilitats de dibuix, més recordat en els elaborats dibuixos de la historieta infantil Little Nemo in Slumberland que va començar el 1905. Va aprofundir en l'art emergent de l'animació amb la pel·lícula Little Nemo (1911), i va seguir el seu èxit adaptant un episodi de la seva historieta Dream of the Rarebit Fiend a How a Mosquito Operates. McCay va fer a la pel·lícula una història més coherent i una caracterització més desenvolupada que a la pel·lícula Nemo, amb un ritme natural, un moviment i un pes en l'animació.\nHow a Mosquito Operates va tenir una acollida entusiasta quan McCay la va presentar com a part del seu acte de vodevil. Va desenvolupar l'animació de personatges que va introduir a Mosquito amb la seva obra d'animació més coneguda, Gertie the Dinosaur (1914).","url":"https://ca.wikipedia.org/wiki/How_a_Mosquito_Operates","thumbnail_url":"https://upload.wikimedia.org/wikipedia/commons/thumb/4/41/Winsor_McCay_%281912%29_How_a_Mosquito_Operates_still.jpg/150px-Winsor_McCay_%281912%29_How_a_Mosquito_Operates_still.jpg"},{"id":"1776","type":"featured","language_code":"ca","title":"Mercuri","summary":"«Mercuri» té aquests significats:\n\nMercuri (mitologia), déu romà\nMercuri (planeta), planeta més proper al sol\nMercuri (element), element químic\nViccionari","url":"https://ca.wikipedia.org/wiki/Mercuri","thumbnail_url":null},{"id":"1778397","type":"featured","language_code":"ca","title":"Relacions entre la Corona d'Aragó i l'Imperi Romà d'Orient","summary":"Les relacions entre la Corona d'Aragó i l'Imperi Romà d'Orient foren les relacions internacionals entre la Corona d'Aragó i l'Imperi Romà d'Orient des de mitjans del segle xii, quan es produí la unió dinàstica entre el comtat de Barcelona i el Regne d'Aragó, fins a la caiguda de Constantinoble en mans dels turcs otomans el 1453.\nEls territoris que posteriorment integrarien la Corona d'Aragó havien format part de l'antiga Roma des del segle iii aC, quan foren arrabassats a Cartago en el transcurs de les Guerres Púniques, i es convertiren en unes de les províncies més estables de l'Imperi Romà. Tanmateix, la primera meitat del segle v fou testimoni de la seva caiguda en mans d'invasors germànics com els visigots i els vàndals. Excepte la part meridional del País Valencià, les Illes Balears i Sardenya, que serien recuperades temporalment per Justinià I gairebé un segle més tard, la caiguda de l'Imperi Romà d'Occident el 476 feu que l'Imperi Romà, replegat a la seva meitat oriental, perdés definitivament el control sobre aquests territoris.\nAl llarg dels segles següents, l'est de la península Ibèrica fou incorporat primer al Regne dels Visigots i seguidament al Califat Omeia. En els primers anys de la Reconquesta, aquests territoris caigueren dins l'esfera d'influència de l'Imperi Carolingi i, de fet, els comtats catalans foren vassalls dels francs fins al 988. Mentrestant, l'Imperi Romà d'Orient, que havia adoptat el grec com a llengua oficial durant el regnat d'Heracli (r. 610-641), centrava la seva atenció en la frontera oriental, on els atacs musulmans havien arribat a posar en perill la seva supervivència. Encara que Nicèfor II Focas i els seus successors, Joan I Tsimiscés i Basili II Bulgaròctonos, aconseguiren restaurar l'estabilitat de l'imperi i fins i tot ressituar-lo com a primera potència d'Europa a finals del segle x i principis del segle xi, durant aquest període es consolidaren una sèrie de diferències religioses i polítiques entre l'Occident llatí i l'Orient grec que acabarien desembocant en el Gran Cisma del 1054 entre l'Església Catòlica i l'Església Ortodoxa. Així doncs, tot i un cert acostament durant les Croades, la Corona d'Aragó nasqué en un clima de gran desconfiança entre Occident i Orient.\nTanmateix, la Corona d'Aragó i l'Imperi Romà d'Orient se sobreposaren a aquest context poc propici i teixiren lligams que, a diferència de les relacions que cadascun d'ells mantenia amb la majoria d'estats tercers, eren de naturalesa molt més política que econòmica. Malgrat l'oposició de potències com el Sacre Imperi Romanogermànic i tensions puntuals com els fets de la Venjança Catalana, la Corona d'Aragó i l'Imperi Romà d'Orient establiren vincles importants basats en l'amistat i en la unitat d'acció contra enemics comuns. Entre altres ocasions, els aragonesos i els romans col·laboraren per frustrar els designis de Carles I d'Anjou sobre els seus territoris, fer valdre els drets de Constança de Sicília sobre el Regne de Sicília i combatre les incursions dels turcs a Anatòlia, mentre que figures com Eudòxia Comnè, muller de Guillem VIII de Montpeller i àvia materna del rei Jaume I el Conqueridor, encarnaven els contactes més personals. Les relacions perduraren fins al mateix dia de la caiguda de Constantinoble, amb la participació d'un escamot de catalans en la defensa de la ciutat.","url":"https://ca.wikipedia.org/wiki/Relacions_entre_la_Corona_d%27Arag%C3%B3_i_l%27Imperi_Rom%C3%A0_d%27Orient","thumbnail_url":"https://upload.wikimedia.org/wikipedia/commons/thumb/7/75/Europe_mediterranean_1190.jpg/150px-Europe_mediterranean_1190.jpg"},{"id":"1778910","type":"featured","language_code":"ca","title":"Cop d'estat al Gabon de 1964","summary":"El cop d'estat de 1964 al Gabon va ser perpetrat entre el 17 i el 18 de febrer de 1964 per oficials militars gabonesos que es van aixecar contra el president gabonès Léon M'ba. Abans del cop, el Gabon era considerat un dels països políticament més estables de l'Àfrica. El cop va resultar de la dissolució de la legislatura gabonesa per part de M'ba el 21 de gener de 1964 i, durant una presa de poder amb poques baixes, 150 conspiradors colpistes van detenir M'ba i membres del govern. A través de Ràdio Libreville, van demanar al poble del Gabon que mantingués la calma i van assegurar que la política exterior del país, favorable a França, no canviaria. Es va formar un govern provisional i els dirigents del cop d'estat van posar com a president el diputat Jean-Hilaire Aubame, que era el principal opositor polític de M'ba i que no havia participat en el cop. Mentrestant, van enviar M'ba a Lambaréné, a 250 quilòmetres de la capital gabonesa, Libreville. El poble gabonès no es va rebel·lar ni va reaccionar quan es va assabentar del cop, la qual cosa l'exèrcit va interpretar com un senyal d'aprovació.\nDesprés de ser informat del cop pel Cap d'Estat Major del Gabon Albert-Bernard Bongo, el president francès Charles de Gaulle va decidir restaurar el govern de M'ba, honrant un tractat de 1960 signat entre el govern deposat i França quan el Gabon es va independitzar. Amb l'ajuda de paracaigudistes francesos, el govern provisional va ser enderrocat durant la nit del 19 de febrer i M'ba va ser restituït com a president. Posteriorment, M'ba va empresonar més de 150 dels seus opositors i va prometre un «càstig total» sense cap mena de perdó ni pietat. Aubame va ser sentenciat a 10 anys de treballs forçats i 10 anys d'exili, sentència que va ser posteriorment commutada. Durant aquest temps, el president envellit es va tornar cada vegada més solitari i va optar per romandre al seu palau presidencial sota la protecció de les tropes franceses. En els tres anys següents, a M'ba li van diagnosticar un càncer; va morir el 28 de novembre de 1967.","url":"https://ca.wikipedia.org/wiki/Cop_d%27estat_al_Gabon_de_1964","thumbnail_url":"https://upload.wikimedia.org/wikipedia/commons/thumb/7/7e/Mapa_Gabon-ca.svg/150px-Mapa_Gabon-ca.svg.png"},{"id":"1780347","type":"featured","language_code":"ca","title":"The Witcher 3: Wild Hunt","summary":"The Witcher 3: Wild Hunt és un videojoc de rol d'acció en tercera persona del 2015 desenvolupat i publicat per la companyia polonesa CD Projekt. Es basa en les novel·les The Witcher d'Andrzej Sapkowski. És la seqüela del joc del 2011 The Witcher 2: Assassins of Kings i la tercera part de la saga de videojocs The Witcher.\nEl jugador controla en Geralt de Rivia, un assassí de monstres (coneguts com a witchers, bruixots en anglès) que busca la seva filla adoptiva la qual no deixa de fugir de la cacera infernal, unes forces d'un altre món determinades a capturar-la per obtenir els seus poders. El joc contempla diferents finals alternatius que són determinats segons es prenguin unes decisions o altres en certs punts en concret de la trama.\nEl desenvolupament va començar el 2011 i va durar tres anys i mig. Van caldre dos anys i mig per gravar tots els diàlegs del joc. El guió té tocs realistes així com una ambigüitat moral per evitar la seva simplicitat, donar autenticitat i reflectir les novel·les de Sapkowski. Les cultures del centre i nord d'Europa formen la base del joc. REDengine 3 va permetre desenvolupar una història complexa sense comprometre el món obert del joc. La música va ser composta per Marcin Przybyłowicz i tocada per l'Orquestra de Frankfurt de l'Oder.\nThe Witcher 3: Wild Hunt es va posar a la venda per a Microsoft Windows, PlayStation 4 i Xbox One el 19 de març de 2015 i per a Nintendo Switch el 15 d'octubre de 2019. El joc va ser elogiat per la crítica, tant per la seva narrativa com pel disseny del món, els combats i els efectes visuals, tot i que va rebre algunes crítiques negatives per alguns problemes tècnics. Ha rebut diversos premis a millor joc de l'any. Té dues expansions, Hearts of Stone i Blood and Wine. Se n'han venut més de 28 milions de còpies.","url":"https://ca.wikipedia.org/wiki/The_Witcher_3:_Wild_Hunt","thumbnail_url":"https://upload.wikimedia.org/wikipedia/commons/thumb/d/da/EN_The-Witcher-3_Logo-Black_RGB.svg/150px-EN_The-Witcher-3_Logo-Black_RGB.svg.png"},{"id":"178310","type":"featured","language_code":"ca","title":"Batalla de Sekigahara","summary":"La batalla de Sekigahara (関ヶ原の戦い, Sekigahara no tatakai) fou una batalla decisiva en la història del Japó que va tenir lloc el 21 d'octubre del 1600 (Keichō 5, quinzè dia del novè mes segons l'antic calendari) a Sekigahara (actual prefectura de Gifu). Durant aquest conflicte es van enfrontar els exèrcits de les dues principals faccions del país: el seguidors de Toyotomi Hideyori (Exèrcit de l'Oest) i els de Tokugawa Ieyasu (Exèrcit de l'Est). Hi havia els que consideraven que Toyotomi Hideyori, fill de Toyotomi Hideyoshi, un dels grans unificadors del Japó, era qui havia de convertir-se en el dirigent del país; també hi havia els que donaven suport a Tokugawa Ieyasu, un dels dàimios o senyors feudals més prominents del país, perquè es convertís en el dirigent.\nLa victòria de l'«Exèrcit de l'Est» de Ieyasu li va merèixer passar a la història com «l'últim dels grans unificadors del Japó» juntament amb Oda Nobunaga i Toyotomi Hideyoshi. A més, li va aclarir el camí perquè obtingués el títol de shogun, la màxima autoritat política i militar del Japó en aquella època. Com a resultat de la batalla, s'establí el shogunat Tokugawa, l'últim shogunat de la història, que es perllongaria durant més de 250 anys al capdavant del govern.La importància d'aquesta batalla, que va ser el desenllaç final de tota una campanya militar, rau en el fet que va permetre acabar amb una època de constants conflictes i lluites internes. Posteriorment, s'establiria una pau gairebé absoluta al llarg i ample de l'arxipèlag, només interrompuda per revoltes menors, que duraria fins al retorn de l'emperador del Japó com màxima autoritat durant la Restauració Meiji (1866-1869).\nTot i que no se sap amb exactitud la xifra dels soldats presents en el camp de batalla, la majoria dels especialistes asseguren que aquell dia es van donar cita entre 170.000 i 200.000 guerrers, i fins i tot alguns afirmen que aquesta batalla ha estat la més gran esdevinguda en sòl japonès en tota la seva història.","url":"https://ca.wikipedia.org/wiki/Batalla_de_Sekigahara","thumbnail_url":"https://upload.wikimedia.org/wikipedia/commons/thumb/9/9f/Sekigaharascreen.jpg/150px-Sekigaharascreen.jpg"},{"id":"178401","type":"featured","language_code":"ca","title":"Jaume Vicens i Vives","summary":"Jaume Vicens i Vives (Girona, 6 de juny del 1910 - Lió, 28 de juny del 1960) fou un historiador, escriptor, catedràtic i editor català.\nVicens Vives va ser un intel·lectual inquiet i viatger amb contactes arreu, amb el catalanisme interior i amb l'exterior, amb Josep Pla i amb Josep Tarradellas. Sense ser afí a l'Opus Dei tenia amistat amb alguns dels principals intel·lectuals que l'integraven, i el seu nom va arribar a sonar per a ocupar algun càrrec de responsabilitat a Madrid. «Era un home important», sentencia el membre de l'IEC, Antoni Simon i Tarrés. Gràcies a això, Vives va aconseguir tirar endavant la historiografia contemporània.La seva obra d'investigació sobre la història del segle xv a la Corona d'Aragó i sobre la figura de Ferran II és considerada de referència obligada.Va arribar a la política a través de la història, on va trobar l'explicació del seu present. Segons Pla, era \"potser l'intel·lectual que se'n féu una idea més completa i directa\".En paraules de l'expresident de la Generalitat, Jordi Pujol, \"Vicens tenia la idea d'una Espanya oberta, moderna, esponjosa, capaç de sumar voluntats i d'acceptar un intervencionisme de Catalunya a Espanya. Tot amb la voluntat que Espanya anés endavant i s'evitessin nous episodis traumàtics\".El seu fort pragmatisme i una visió integradora li varen permetre accedir a figures de diferents ideologies i ser un \"home-pont\" entre sensibilitats catalanistes i el règim franquista. Aquesta visió integradora explica els missatges de condol de personatges tan diversos com Joan de Borbó, Josep Tarradellas o el comitè de Barcelona del prohibit PSUC.La seva mort va tallar de sobte una trajectòria política que hauria jugat un rol transcendental a la transició democràtica espanyola optant fins i tot a ser president de la Generalitat.","url":"https://ca.wikipedia.org/wiki/Jaume_Vicens_i_Vives","thumbnail_url":"https://upload.wikimedia.org/wikipedia/commons/thumb/4/4e/Jaume_Vicens_Vives.jpeg/150px-Jaume_Vicens_Vives.jpeg"},{"id":"1788","type":"featured","language_code":"ca","title":"Mamífers","summary":"Els mamífers (Mammalia) són una classe d'animals vertebrats que es caracteritzen per tenir pelatge, un cervell amb neocòrtex, una orella mitjana amb tres ossos i glàndules mamàries que secreten llet per alimentar les cries. Aquests caràcters els diferencien dels rèptils i els ocells, dels quals divergiren al Triàsic superior, fa entre 201 i 227 milions d'anys. Se n'han descrit unes 6.400 espècies vivents. Els ordres més diversos són els rosegadors, els ratpenats, els eulipotifles (eriçons, talps, musaranyes i afins), els primats (éssers humans i altres simis, mones i afins), els artiodàctils i els carnívors (gats, gossos, foques i afins).\nDes del punt de vista de la cladística, que reflecteix la història evolutiva, els mamífers són els únics representants vivents del clade dels sinàpsids, que forma el grup dels amniotes juntament amb els sauròpsids (rèptils i ocells). Els primers avantpassats sinàpsids dels mamífers foren els pelicosaures esfenacodonts, un grup que incloïa animals com el dimetrodont. Aquest grup divergí del llinatge sauròpsid a la fi del període Carbonífer, fa uns 300 milions d'anys. El llinatge del grup troncal dels esfenacodonts es dividí en una multitud de grups diversos de sinàpsids que no eren mamífers (de vegades descrits incorrectament com a «rèptils mamiferoides») abans de desembocar en els teràpsids durant el Permià inferior. Els ordres de mamífers moderns sorgiren durant els períodes Paleogen i Neogen del Cenozoic, després de l'extinció dels dinosaures no aviaris, i han estat un dels grups dominants d'animals terrestres dels últims 66 milions d'anys.\nEl pla corporal fonamental és quadrúpede. La majoria dels mamífers es mouen per terra a quatre potes, però també n'hi ha que tenen extremitats adaptades a un estil de vida aquàtic, aeri, arborícola, subterrani o bípede. Els mamífers presenten una gran varietat de dimensions, que va des del ratpenat de nas porcí (30-40 mm i 2 g) fins al rorqual blau (33 m i 181 t), possiblement l'animal més gros de tots els temps. La seva longevitat màxima va des dels 2 anys de les musaranyes fins als 211 de la balena de Groenlàndia. Excepte els monotremes, tots els mamífers donen a llum cries vives en lloc de pondre ous com altres animals. Els placentaris, que en són el grup més divers, desenvolupen una placenta que permet alimentar els fetus durant la gestació.\nGairebé tots són intel·ligents i alguns tenen un cervell gros, consciència i la capacitat d'utilitzar eines. Es comuniquen mitjançant el marcatge de territori, ultrasons, senyals d'alarma, el cant, l'ecolocalització i tota una sèrie d'altres vocalitzacions. Es poden organitzar en societats de fissió-fusió, harems i jerarquies o ser solitaris i territorials. La majoria dels mamífers són poligins, però n'hi ha que practiquen la monogàmia o la poliàndria.\nLa domesticació de nombrosos tipus de mamífers fou un factor clau en la revolució neolítica i obrí la porta a la substitució de la caça i recol·lecció per l'agricultura com a principal font d'aliment dels éssers humans. Això permeté que les societats humanes fessin la transició del nomadisme al sedentarisme i comencessin a col·laborar més entre si en un procés que acabaria portant al desenvolupament de les primeres civilitzacions. Els mamífers domesticats proporcionen aliments (carn i productes lactis), pell i cuir i es fan servir en l'agricultura i com a mitjà de transport. Els éssers humans cacen mamífers, els fan competir en curses i els empren com a organismes model en la recerca científica. Els mamífers han estat representats en l'art des del paleolític i apareixen en la literatura, les pel·lícules, la mitologia i la religió. La caça furtiva i la destrucció d'hàbitats (en gran part a través de la desforestació) són la causa més important del declivi i l'extinció de moltes espècies de mamífers.","url":"https://ca.wikipedia.org/wiki/Mam%C3%ADfers","thumbnail_url":null},{"id":"1811238","type":"featured","language_code":"ca","title":"Llista d'ossos dels Pirineus","summary":"La present llista d'ossos dels Pirineus recopila de manera exhaustiva els ossos bruns que han viscut als Pirineus des de la dècada del 1980. Inclou els animals que han estat batejats, és a dir, que han rebut un nom per tal de facilitar les tasques dels seus respectius equips de seguiment i donar-los a conèixer en el conjunt de la societat, així com ossos anònims morts per l'acció directa de l'home. En canvi, exclou els cadells i subadults que han desaparegut abans d'haver rebut un nom.Els programes i accions de reintroducció de l'os als Pirineus, pertanyent a la subespècie europea (Ursus arctos arctos), duts a terme des de mitjans de la dècada del 1990 han aconseguit evitar in extremis la desaparició d'aquesta espècie de la serralada i revertir una corba demogràfica descendent.\nEl reforç poblacional mitjançant el trasllat d'espècimens en edat reproductiva des d'Eslovènia ha permès revifar la natalitat ursina. Alhora, l'estatus de protecció especial del qual gaudeix l'os en els diferents països dels Pirineus també ha contribuït a la disminució de la mortalitat per causes externes en un medi amb força pressió antròpica. Aquests factors han estat clau per passar d'una situació amb 4 o 5 ossos en tota la serralada el 1995 (abans dels primers alliberaments) fins als 76 que n'hi havia el 2022. Tanmateix, no es fou a temps d'evitar la desaparició de la soca genètica autòctona i actualment només un dels ossos dels Pirineus és portador al 50% de l'estirp pirinenca.L'última revisió de la Llista Vermella de la Unió Internacional per a la Conservació de la Natura (2018) encara cataloga aquesta població d'ossos bruns com a població en perill crític, l'última categoria abans de l'extinció en estat salvatge, tot i que la subespècie de l'os bru europeu a la qual pertany es troba en risc mínim.\n\n","url":"https://ca.wikipedia.org/wiki/Llista_d%27ossos_dels_Pirineus","thumbnail_url":"https://upload.wikimedia.org/wikipedia/commons/thumb/9/92/Cannelle_MHNT.jpg/150px-Cannelle_MHNT.jpg"},{"id":"1827","type":"featured","language_code":"ca","title":"Manga","summary":"El manga (漫画, en kanji; まんが, en hiragana; マンガ, en katakana) és el còmic d'origen japonès, desenvolupat al final del segle xix. No obstant això, la seva forma moderna data poc després de la Primera Guerra Mundial. El manga ha tingut un llarg i complex precursor en la història de l'art japonès.El manga és un còmic apte per a totes les edats. Inclou una àmplia gamma de temes: acció-aventura, romanç, esports, drama històric, comèdia, ciència-ficció-fantasia, misteri, terror, sexualitat, el món de les empreses i el comerç entre d'altres. Des de la dècada de 1950, el manga s'ha tornat una part important de la indústria de l'editorial japonesa, que ha representat un mercat de 612 mil milions de iens al Japó el 2020 (aproximadament 4,30 mil milions d'euros a l'època). A escala mundial, el manga cada vegada ha anat obtenint més popularitat. Els mangues són normalment impresos sense color, tot i que alguns es fan a color, ja siguin només algunes pàgines, capítols especials o tot ell. Normalment els mangues són publicats per primera vegada en revistes d'antologies de tiratge setmanal o mensual (com la Shonen Jump o la Big Comic). Aquestes revistes d'antologies contenen centenars de pàgines i desenes d'històries individuals escrites per diversos autors. Són impreses en paper de diari i són d'un sol ús. Si la sèrie té èxit, els capítols són recollits en una sèrie de volums anomenats tankōbons (Normalment de 9 a 11 capítols). Un dibuixant de manga (mangaka) normalment treballa amb uns pocs assistents en un petit estudi i s'associa amb un redactor creatiu d'una companyia de publicitat comercial. Si una sèrie manga és prou popular, pot ser portada a l'animació en un format anomenat anime, encara que a vegades és a l'inrevés i és el manga qui surt de pel·lícules d'animació.\"Manga\" com un terme que s'utilitza fora del Japó es refereix específicament als còmics publicats originalment al Japó. Tanmateix, hi ha el manga i els còmics influenciats pel manga, entre els quals es destaquen especialment a Taiwan («manhua»), Corea del Sud («manhwa»), i a la República Popular de la Xina; en particular de Hong Kong («manhua»). A França, «la nouvelle manga» s'ha desenvolupat com una forma de bande dessinée extretes en els estils influenciats pel manga japonès. Als Estats Units, la gent es refereix al manga produït al seu país com a còmics amerimanga.És un dels instruments del poder tou japonès.","url":"https://ca.wikipedia.org/wiki/Manga","thumbnail_url":"https://upload.wikimedia.org/wikipedia/commons/thumb/5/5d/Wikipe-tan_cropped.png/150px-Wikipe-tan_cropped.png"},{"id":"1834451","type":"featured","language_code":"ca","title":"The Sinking of the Lusitania","summary":"The Sinking of the Lusitania (1918) és un curtmetratge d'animació mut estatunidenc del dibuixant Winsor McCay. Es tracta d'una obra de propaganda que recrea l'enfonsament del transatlàntic britànic RMS Lusitania el 1915, que no havia estat fotografiat. Sovint es considera l'obra d'animació més llarga creada fins aleshores, amb una durada de dotze minuts. La pel·lícula és el documental d'animació i treball d'animació seriós i dramàtic més antic que sobreviu. El National Film Registry el va seleccionar per conservar-lo el 2017.\nEl 1915, un submarí alemany va torpedinar i enfonsar el RMS Lusitania; entre els 1.198 morts hi havia 128 estatunidencs. L'esdeveniment va indignar McCay, però els diaris del seu patró William Randolph Hearst van restar importància a l'esdeveniment, ja que Hearst s'oposava a que els Estats Units s'unissin a la Primera Guerra Mundial. A McCay se li va exigir que il·lustrés dibuixos animats editorials contra la guerra i contra el bàndol britànic per als diaris de Hearst. El 1916, McCay es va rebel·lar contra la postura de l'empresari i va començar a treballar en el patriòtic Sinking of the Lusitania en el seu temps lliure i amb els seus propis diners.\nLa pel·lícula va seguir els èxits anteriors de McCay en animació: Little Nemo (1911), How a Mosquito Operates (1912) i Gertie the Dinosaur (1914). McCay va dibuixar aquestes primeres pel·lícules sobre paper d’arròs, sobre els quals s’havia de traçar laboriosament els fons; The Sinking of the Lusitania va ser la primera pel·lícula que McCay va fer amb la nova tecnologia cel més eficient. McCay i els seus ajudants van passar vint-i-dos mesos fent la pel·lícula. La seva posterior producció d'animació va patir contratemps, ja que la pel·lícula no va tenir un èxit comercial com els seus esforços anteriors, i Hearst va exercir una pressió cada vegada major sobre McCay perquè dediqués el seu temps als dibuixos editorials.","url":"https://ca.wikipedia.org/wiki/The_Sinking_of_the_Lusitania","thumbnail_url":"https://upload.wikimedia.org/wikipedia/commons/thumb/0/01/Winsor_McCay_-_The_Sinking_of_the_Lusitania_still_-_Lusitania_torpedoed.jpg/150px-Winsor_McCay_-_The_Sinking_of_the_Lusitania_still_-_Lusitania_torpedoed.jpg"},{"id":"183832","type":"featured","language_code":"ca","title":"Panda vermell de l'Himàlaia","summary":"El panda vermell de l'Himàlaia (Ailurus fulgens) o panda petit és un petit mamífer arborícola de la família dels ailúrids. Viu a les regions muntanyoses de Bhutan, el nord-est de l'Índia, el Nepal i el sud-oest de la Xina. El seu hàbitat natural són els boscos montans amb sotabosc de bambú. Té una coloració castanya vermellosa característica, una cua llarga i peluda i una anadura culejant, a causa de l'escurçament de les potes anteriors. És un animal solitari, territorial i de costums crepusculars o nocturns. La seva alimentació es compon principalment de brots de bambú; tanmateix, és omnívor i pot menjar ous, ocells, insectes i petits mamífers.\nÉs una espècie vulnerable a causa de la destrucció d'hàbitat per l'expansió humana, de l'agricultura, del bestiar i de l'extracció de recursos naturals. La caça furtiva és un altre factor important que ha contribuït a la disminució de la població de pandes. És un animal comú als parcs zoològics, principalment a Nord-amèrica i Europa i es reprodueix bé en captivitat.","url":"https://ca.wikipedia.org/wiki/Panda_vermell_de_l%27Him%C3%A0laia","thumbnail_url":"https://upload.wikimedia.org/wikipedia/commons/thumb/f/fe/Ailurus_fulgens_RoterPanda_LesserPanda.jpg/150px-Ailurus_fulgens_RoterPanda_LesserPanda.jpg"},{"id":"1855","type":"featured","language_code":"ca","title":"Joan Maragall i Gorina","summary":"Joan Maragall i Gorina (Barcelona, 10 d'octubre de 1860 - 20 de desembre de 1911) fou un poeta i escriptor català, figura cabdal dins la poesia modernista del canvi de segle xix al xx. La seva obra manuscrita es conserva a l'Arxiu Joan Maragall de Barcelona.\nMembre de la intel·lectualitat culta de la Barcelona de la Renaixença, de la qual havia heretat el floralisme i el retoricisme, va fer una defensa de l'espontaneïtat i de la recerca de la simplicitat i arribà a desenvolupar la seva «teoria de la paraula viva», que va crear escola. Va fer de la seva obra poètica la vessant literària més coneguda, si bé destaca la important producció en prosa, amb més de 450 textos, entre articles, assaigs, discursos, semblances biogràfiques i pròlegs. A més, la gran activitat com a periodista al Diari de Barcelona i La Veu de Catalunya va ser un dels mitjans que li va permetre projectar una opinió que generà una important influència social. Així mateix, va traduir al català obres de Goethe, Nietzsche i Novalis, de tal manera que introduí a Catalunya una bona part de la literatura alemanya.En el vessant personal, Joan Maragall va ser un home d'arrels religioses i una forta implicació política. Entre «l'adéu, Espanya!», formulat a l'Oda a Espanya, i l'iberisme, la seva influència sempre va ser vigent a Catalunya de forma més o menys visible. Va ser un personatge amb múltiples contactes, amb els quals mantenia una extensa correspondència d'un interès que supera de molt el fet purament anecdòtic o biogràfic.\nUn dels seus nets, Pasqual Maragall i Mira, fou president de la Generalitat de Catalunya entre 2003 i 2006.","url":"https://ca.wikipedia.org/wiki/Joan_Maragall_i_Gorina","thumbnail_url":"https://upload.wikimedia.org/wikipedia/commons/thumb/5/58/Joan_Maragall_1903.jpg/150px-Joan_Maragall_1903.jpg"},{"id":"186160","type":"featured","language_code":"ca","title":"Tintín al país dels soviets","summary":"Tintín al país dels soviets (en francès Tintin au pays des Soviets) és el primer volum de Les aventures de Tintín, la sèrie de còmics del dibuixant belga Hergé. Encarregat pel conservador diari belga Le Vingtième Siècle com a propaganda anticomunista pel seu suplement infantil Le Petit Vingtième, va ser publicat setmanalment des del 10 de gener del 1929 a l'11 de maig de 1930. El còmic narra la història del jove periodista belga Tintín i el seu gos Milú, que són enviats a la Unió Soviètica per informar sobre les polítiques del govern bolxevic de Ióssif Stalin. La intenció de Tintin d'exposar els secrets del règim desperta l'interès dels agents de la policia secreta soviètica, l'OGPU, que intenten atrapar-lo per matar-lo.\nRecolzat per trucs publicitaris, el còmic va tenir un gran èxit comercial, i va aparèixer en forma de llibre el 1930 poc després de la seva conclusió. Hergé va continuar Les aventures de Tintín amb Tintín al Congo, i la sèrie esdevingué una part important de la tradició del còmic francobelga. Més tard ell mateix va lamentar la poca investigació que havia portat a terme i el caràcter massa propagandístic del que havia estat el seu debut i per això va oposar-se a la republicació fins al 1973. Juntament amb la inacabada Tintín i l'Art-Alfa, va ser l'única història de Tintín que mai ha aparegut en color fins que el 2017 Michel Bareau va acceptar el repte per l'editorial Moulinsart, a l'ocasió del 88è aniversari de la primera publicació.","url":"https://ca.wikipedia.org/wiki/Tint%C3%ADn_al_pa%C3%ADs_dels_soviets","thumbnail_url":"https://upload.wikimedia.org/wikipedia/commons/thumb/8/8b/Le_petit_vingti%C3%A8me_15_mai_1930.jpg/150px-Le_petit_vingti%C3%A8me_15_mai_1930.jpg"},{"id":"1868740","type":"featured","language_code":"ca","title":"Zankoku na tenshi no these","summary":"«Zankoku na tenshi no these» (残酷な天使のテーゼ, , Zankoku na tenshi no tēze?, \"La tesi de l'àngel cruel\"), coneguda amb el títol internacional oficial de \"The Cruel Angel's Thesis\", és una cançó J-Pop interpretada per la cantant japonesa Yōko Takahashi. La cançó, composta per ésser el tema musical inicial de la sèrie de televisió anime Neon Genesis Evangelion, va ser publicada com a senzill el 25 d'octubre de 1995 a la cara A, amb \"Fly Me to the Moon\" a la cara B. Composta per Toshiyuki Ōmori i Hidetoshi Satō amb lletra de Neko Oikawa, es va incloure a l'àlbum que contenia la banda sonora de l'anime (a partir del primer Neon Genesis Evangelion - Original Soundtrack 1) i Li-La, sisè àlbum de Takahashi.Els crítics musicals van rebre favorablement \"Zankoku na tenshi no these\", que amb el pas del temps s’ha convertit en una de les peces més famoses de la cançó japonesa i una fita de l'anomenada anisong, és a dir, cançons especialment creades per a sèries d'anime. Anys després de la primera emissió d'Evangelion, encara és una de les cançons més populars del karaoke japonès, guanyant nombroses enquestes de popularitat i reconeixement. La cançó temàtica i el seu vídeo oficial han adquirit més notorietat a Internet a través de diverses versions i paròdies, que han contribuït a convertir-la en un dels openings més famosos de la història de l'animació.","url":"https://ca.wikipedia.org/wiki/Zankoku_na_tenshi_no_these","thumbnail_url":null},{"id":"1879792","type":"featured","language_code":"ca","title":"Captura i emmagatzematge de diòxid de carboni","summary":"La captura i emmagatzematge de diòxid de carboni (CEDC) és el conjunt de processos que capturen diòxid de carboni (CO₂) i que el fixen o emmagatzemen. L'objectiu és evitar que el CO₂, un dels principals gasos amb efecte d'hivernacle (GEH), s'escapi a l'atmosfera terrestre.Amb la mera reducció de les emissions no n'hi ha prou per frenar el canvi climàtic, sinó que calen tecnologies netes per treure CO₂ i altres GEH de l'atmosfera a gran escala. En aquest context, es parla de produir «emissions negatives», que podrien contribuir a assolir els objectius de l'Acord de París. Les tecnologies encara se'n troben en fase d'experimentació i tenen un cost econòmic molt elevat.Hi ha dues estratègies possibles i complementàries per realitzar la CEDC: d'un costat intervenir per a fomentar o accelerar el processos naturals de fixació i d'una altra costat les solucions industrials.\nEn lloc de CEDC, de vegades es fa servir la sigla CCS, dels termes anglesos carbon capture and storage o carbon capture and sequestration.","url":"https://ca.wikipedia.org/wiki/Captura_i_emmagatzematge_de_di%C3%B2xid_de_carboni","thumbnail_url":"https://upload.wikimedia.org/wikipedia/commons/thumb/3/31/CCU_o_CCE.jpg/150px-CCU_o_CCE.jpg"},{"id":"188270","type":"featured","language_code":"ca","title":"Jan van Eyck","summary":"Jan van Eyck (Maaseik, principat de Lieja, ca. 1390 - Bruges, comtat de Flandes, 9 de juliol del 1441) fou un pintor flamenc del gòtic tardà que va treballar a Bruges. És considerat com un dels millors artistes del grup dels primitius flamencs per les seves innovacions en l'art del retrat i del paisatge. Junt amb Robert Campin, que operava a Tournai, se'ls considera les figures claus de l'aparició de l'escola flamenca amb èmfasi en l'observació del món natural.L'escriptor contemporani Bartolomeo Fazio va descriure Van Eyck com a litterarum nonnihil doctus ('home de cultura literària'), expert en geometria i «mestre de totes les arts que afegeixen distinció a la pintura», reconeixent la dedicació meticulosa que posava en la creació de les seves obres. Durant molt de temps va ser considerat el «pare de la pintura a l'oli», ja que l'historiador i crític Giorgio Vasari li va atribuir la invenció d'aquesta tècnica, aspecte que va quedar desmentit durant el segle xix.\nÉs l'autor de nombrosos retrats i peces de tipus religiós entre les quals destaca L'adoració de l'Anyell Místic, un compendi enciclopèdic de la teologia cristiana desplegat en dotze panells que combinen el concepte de «la salvació» que s'inicia amb l'Anunciació, fins a la fi del món amb l'Apocalipsi. Considerada per Albrecht Dürer com «la pintura més preciosa i de major comprensió», conté elements innovadors com la presència per primer cop dels donants, així com de personatges nus de grans dimensions.","url":"https://ca.wikipedia.org/wiki/Jan_van_Eyck","thumbnail_url":"https://upload.wikimedia.org/wikipedia/commons/thumb/0/0d/Van_Eyck_brothers_statue_in_Ghent.jpg/150px-Van_Eyck_brothers_statue_in_Ghent.jpg"},{"id":"188436","type":"featured","language_code":"ca","title":"Antic Règim","summary":"L'Antic Règim (francès: Ancien Régime) va ser un terme que els revolucionaris francesos van emprar per a designar pejorativament el sistema de govern anterior a la Revolució francesa de 1789, la monarquia absoluta de Lluís XVI, i que es va aplicar també a la resta de les monarquies europees amb un funcionament similar; posteriorment, ha esdevingut un concepte historiogràfic aplicat a diversos països de l'Europa moderna.\nEl període de vigència de l'antic règim, pràcticament, coincideix amb l'etapa històrica de l'edat moderna i, a Espanya, culmina amb la construcció de l'estat liberal durant el segle xix.","url":"https://ca.wikipedia.org/wiki/Antic_R%C3%A8gim","thumbnail_url":"https://upload.wikimedia.org/wikipedia/commons/thumb/4/4e/Prise_de_la_Bastille.jpg/150px-Prise_de_la_Bastille.jpg"},{"id":"18907","type":"featured","language_code":"ca","title":"Cervesa","summary":"La cervesa (del cèltic cerevĭsĭa del mateix significat, vegeu la secció d'etimologia), anomenada col·loquialment birra, és una beguda alcohòlica, no destil·lada, de gust més o menys amarg. Es fabrica amb grans d'ordi o d'uns altres cereals el midó dels quals, una vegada modificat, és fermentat en aigua i aromatitzat principalment amb llúpol.\nPer extensió, la cervesa és qualsevol beguda alcohòlica produïda per fermentació de cereals. És probablement la beguda alcohòlica més consumida, i la més antiga, i és la tercera beguda més popular en general després de l'aigua i el te.","url":"https://ca.wikipedia.org/wiki/Cervesa","thumbnail_url":"https://upload.wikimedia.org/wikipedia/commons/thumb/e/e3/NCI_Visuals_Food_Beer.jpg/150px-NCI_Visuals_Food_Beer.jpg"},{"id":"189181","type":"featured","language_code":"ca","title":"The Division Bell","summary":"The Division Bell és el catorzè àlbum d'estudi de la banda britànica de rock progressiu Pink Floyd. Es va llançar el març de 1994 al Regne Unit a través d'EMI i poc després als Estats Units a través de Columbia Records. És el segon àlbum d'estudi que no compta amb la presència del baixista original Roger Waters.\nCompost en la seva gran majoria pel guitarrista David Gilmour i el teclista Richard Wright, el tema central del disc és la comunicació entre les persones, o la falta d'ella, acompanyat d'altres temes relacionats com l'aïllament, l'ambigüitat, l'enfrontament o l'autodefensa. El títol fa referència a la Division Bell, la campana del parlament britànic, que separa els membres després del vot.L'enregistrament va tenir lloc en diversos estudis, incloent els Estudis Britannia Row i la casa flotant de Gilmour Astoria. La producció va comptar amb l'ajuda d'alguns incondicionals de la banda com el productor discogràfic Bob Ezrin, l'enginyer de so Andy Jackson, el saxofonista Dick Parry i el director d'orquesta Michael Kamen. La dona de Gilmour, Polly Samson, va coescriure algunes de les lletres, mentre que Wright va fer la seva primera aportació com a vocalista principal des de l'àlbum de 1973 The Dark Side of the Moon.\nVa assolir el primer lloc a les llistes de vendes del Regne Unit i els Estats Units, tot i que va rebre crítiques bastant dures com la de Tom Sinclair a Entertainment Weekly que va arribar a dir que \"l'avarícia és l'única explicació possible per a aquest àlbum simple i estúpid, notable per la fusió de rock progressiu pompós i new age que posa malalt\". A més, l'antic membre de la banda Roger Waters va arribar a dir que eren «unes escombraries». Després del llançament, la banda es va embarcar en una gira pels Estats Units, Europa i el Regne Unit. The Division Bell va ser certificat com a disc d'or, platí, doble platí en juny de 1994 i triple platí el gener de 1999 per la RIAA. Ha venut més de dotze milions de còpies a escala mundial. La cançó «Marooned» va guanyar un Premi Grammy per millor interpretació rock instrumental.","url":"https://ca.wikipedia.org/wiki/The_Division_Bell","thumbnail_url":null},{"id":"189450","type":"featured","language_code":"ca","title":"A Momentary Lapse of Reason","summary":"A Momentary Lapse of Reason és el tretzè àlbum del grup de rock progressiu britànic Pink Floyd, i el primer després de la marxa del que havia estat un dels seus líders Roger Waters, que va sortir a la venda el setembre del 1987. El 1985, el guitarrista David Gilmour va començar a reunir músics per a donar forma al seu tercer àlbum en solitari. Tanmateix, a final de 1986 va canviar d'idea i va decidir que el nou material serviria per a un nou àlbum de Pink Floyd. Per a això va decidir tornar a comptar amb el bateria Nick Mason i el teclista Richard Wright per al projecte. Malgrat que per motius legals Wright no podia ser readmès com a membre de la banda, ell i Mason van ajudar Gilmour a posar a punt el que seria el primer àlbum de Pink Floyd des de l'abandonament del lletrista i baixista Roger Waters el desembre de 1985. Richard Wright, que havia abandonat el grup per desavinences amb Waters, no va compondre res d'aquest àlbum i només va formar part del grup en tant que músic, cosa que va provocar molta controvèrsia entre els fans.\nEs va gravar principalment a l'estudi de Gilmour, Astoria, construït en una casa flotant. La producció va estar marcada per una disputa legal entre Roger Waters i la banda respecte a qui havia de tenir els drets sobre el nom de \"Pink Floyd\", disputa que no es va resoldre fins diversos mesos després del llançament del disc. A diferència de la majoria dels àlbums d'estudi de la banda A Momentary Lapse of Reason no té un tema central, ja que es tracta d'una col·lecció de cançons de rock compostes majoritàriament per Gilmour i el músic Anthony Moore. Malgrat que va rebre crítiques de signe oposat i que Waters el va ridiculitzar, gràcies a l'ajuda d'una reeixida gira mundial va superar amb escreix les vendes del seu antecessor The Final Cut. A Momentary Lapse of Reason va ser certificat multiplatí per la RIAA als Estats Units.Els singles «Learning to Fly» i «On the Turning Away» van tenir un èxit comercial important, mentre que «Sorrow» va esdevenir un clàssic dels concerts de les gires dels anys 1987 i 1994.","url":"https://ca.wikipedia.org/wiki/A_Momentary_Lapse_of_Reason","thumbnail_url":null},{"id":"189695","type":"featured","language_code":"ca","title":"Batalla de Montjuïc","summary":"Batalla de Montjuïc té aquests significats:\n\nBatalla de Montjuïc (1641), durant la Guerra dels Segadors\nBatalla de Montjuïc (1705), durant la Guerra de Successió Espanyola","url":"https://ca.wikipedia.org/wiki/Batalla_de_Montju%C3%AFc","thumbnail_url":null},{"id":"189696","type":"featured","language_code":"ca","title":"Setge de Barcelona","summary":"«Setge de Barcelona» té aquests significats:\n\nSetge de Barcelona (801), operacions militars de l'exèrcit carolingi que conduïren a la conquesta de Barshiluna als musulmans\nSetge de Barcelona (827), conflicte durant la Revolta d'Aissó, entre els comtes autòctons i els francs a la Marca Hispànica\nSetge de Barcelona (1462), combat de la Guerra Civil Catalana\nSetge de Barcelona (1465)\nSetge de Barcelona (1472)\nSetge de Barcelona (1652), episodi de la Guerra dels Segadors\nSetge de Barcelona (1697), acció militar de la Guerra dels Nou Anys\nSetge de Barcelona (1705), episodi de la Guerra de Successió Espanyola\nSetge de Barcelona (1706), batalla de la Guerra de Successió Espanyola\nSetge de Barcelona (1713-1714), operació militar de la Guerra de Successió Espanyola\nSetge de Barcelona (1808), operació militar de la Guerra del Francès","url":"https://ca.wikipedia.org/wiki/Setge_de_Barcelona","thumbnail_url":null},{"id":"189703","type":"featured","language_code":"ca","title":"The Final Cut","summary":"The Final Cut és el dotzè àlbum de la banda britànica de rock progressiu Pink Floyd. Va aparèixer al Regne Unit el 21 de març de 1983 mitjançant la companyia discogràfica Harvest Records i diverses setmanes després de la mà de Columbia Records als Estats Units. Fou el darrer àlbum produït abans de la marxa de Roger Waters. Per a molts de fans es tracta del primer àlbum personal de Waters, més que un disc de Pink Floyd. En efecte, Waters va escriure i compondre la totalitat de l'àlbum, mentre que David Gilmour i Nick Mason foren relegats al rang de simples músics (per exemple, el guitarrista David Gilmour aporta la seva veu a només una de les dotze cançons del disc, «Not Now John») i Rick Wright ja feia dos anys que havia deixat el grup. A la part posterior de la caràtula es pot llegir el següent: «A requiem for the post war dream by Roger Waters performed by Pink Floyd».\nInicialment havia de tenir els fragments de la pel·lícula Pink Floyd The Wall (1982) no presents a l'àlbum de 1979. The Final Cut va esdevenir un àlbum fet a partir de les paraules que es podien sentir a la pel·lícula (Your possible pasts). Els temes «When the tigers broke free» o «What shall we do now» no van ser tocats en cap més ocasió.\nL'àlbum era la continuació de The Wall, tant en termes de l'atmosfera en general com en el tema principal. Aquest àlbum és el més negre i desesperat del catàleg de Pink Floyd; Roger Waters hi aborda els temes recurrents dins la seva obra: la recerca del seu pare (el disc li va ser dedicat), les angoixes, l'exèrcit o la societat de consum. És un àlbum compromès políticament: moltes cançons són càrregues directes contra la Guerra de les Malvines i Margaret Thatcher.\nDesprés del llançament de l'àlbum cada membre de la banda es va concentrar en els seus projectes en solitari, encara que poc després Waters va anunciar que deixava el grup, a més d'intentar que Gilmour i el bateria Nick Mason no tornessin a utilitzar mai el nom de Pink Floyd. Gilmour ha expressat posteriorment i en diverses ocasions el seu desgrat amb gran part de The Final Cut, ja que moltes vegades es veu com una obra en solitari de Waters. Cap de les cançons del disc no s'han tocat en directe, encara que algunes sí que les ha tocat Waters a les seves gires en solitari.","url":"https://ca.wikipedia.org/wiki/The_Final_Cut","thumbnail_url":null},{"id":"191","type":"featured","language_code":"ca","title":"Austràlia","summary":"Austràlia, oficialment la Mancomunitat d'Austràlia (en anglès: Commonwealth of Australia), és un estat de l'hemisferi sud que conforma un continent; i que inclou, a més, diverses illes petites dels oceans Pacífic i Índic. L'Austràlia continental té una extensió de 7,69 milions de quilòmetres quadrats i és, alhora, l'illa més gran del món, però el continent més petit; Austràlia és, de fet, la part principal del continent oceànic; l'estat australià comprèn, a més, l'illa de Tasmània i diverses dependències, com les illes Christmas i Norfolk. Els països veïns en són Nova Zelanda, al sud-est; i, al nord, Indonèsia, el Timor Oriental i Papua Nova Guinea, del qual està separada per l'estret de Torres. Banyen Austràlia els mars de Timor i Arafura al nord, el mar del Corall i el mar de Tasmània a l'est, l'oceà Antàrtic al sud i l'oceà Índic a l'oest.\nDe nord a sud té uns 3.700 quilòmetres, mentre que d'est a oest en té uns 4.000. És el sisè estat més gran del planeta després de Rússia, el Canadà, la Xina, els Estats Units i el Brasil; però la seva població no arriba als 20 milions de persones. El sostre del país és el mont Kosciusko, amb 2.228 metres d'altitud. El riu principal n'és el Murray, amb 2.575 quilòmetres de longitud.\nL'Austràlia continental ha estat habitada per indígenes australians per més de 42.000 anys. Després de les visites esporàdiques de pescadors del nord, i dels exploradors i comerciants europeus al segle xvii, la meitat oriental del continent va ser reclamada pels britànics el 1770 i oficialment habitada com a penal amb el nom de la colònia de Nova Gal·les del Sud, el 6 de gener de 1788. En créixer la població i en ser explorades noves àrees, cinc colònies autònomes més de la corona van ser establertes successivament en el curs del segle xix. L'1 de gener del 1901, les sis colònies es van federar per a formar la Mancomunitat d'Austràlia. Des de la creació de la federació, Austràlia ha mantingut un sistema liberal i democràtic i és membre de la Comunitat Britànica de Nacions. La capital de la federació n’és Canberra, tot i que la majoria de la població australiana viu a les ciutats costaneres de Sydney, Melbourne, Brisbane i Adelaida.","url":"https://ca.wikipedia.org/wiki/Austr%C3%A0lia","thumbnail_url":"https://upload.wikimedia.org/wikipedia/commons/thumb/e/ed/Australia_satellite_plane.jpg/150px-Australia_satellite_plane.jpg"},{"id":"191258","type":"featured","language_code":"ca","title":"Eugeni Xammar i Puigventós","summary":"Eugeni Xammar i Puigventós (Barcelona, 17 de gener de 1888 - l'Ametlla del Vallès, 5 de desembre de 1973) fou un periodista cosmopolita, diplomàtic de carrera i traductor poliglot (parlava set llengües i n'escrivia cinc) que visqué la major part de la seva vida fora de Catalunya fent de corresponsal a Europa durant els convulsos anys de la Primera i la Segona Guerra Mundial.\nVa treballar com a corresponsal a Buenos Aires, París, Madrid, Londres, Berlín, Washington DC o Ginebra i va viatjar a Itàlia, Rússia o Àustria entre altres. Com a corresponsal va col·laborar principalment amb mitjans catalans escrivint en català, com ara La Publicitat, La Veu de Catalunya o la revista Mirador, una activitat complementada amb col·laboracions en castellà a mitjans sud-americans i amb el diari madrileny Ahora. El seu domini de les llengües li va permetre treballar com a traductor per a organismes internacionals com l'ONU, l'OMS, el Banc Mundial i la FAO.\nL'estada més llarga va ser a Berlín, entre 1922 i 1936, durant la república de Weimar, quan Xammar va publicar l'any 1923 una suposada entrevista amb Hitler, la primera que es coneix del futur Führer, on explicava com s'estava covant el que ell va anomenar «l'ou de la serp». Vuitanta anys després la veracitat d'aquesta entrevista va ser qüestionada per Lluís Permanyer i Albert Sánchez Piñol. Són uns anys en què coincideix amb Josep Pla, que també feia de corresponsal i amb qui mantindrà una amistat tota la vida. Des de Berlín va narrar les repercussions de la Primera Guerra Mundial sobre la població alemanya, que van propiciar el desenvolupament del nazisme i l'arribada de Hitler al poder.\nSempre compromès amb la República i amb el govern de la Generalitat de Catalunya, del qual va ser representant a París durant la postguerra al servei del president Irla, el seu compromís li suposaria la represàlia franquista i l'extradició, així com la desaparició del seu nom i la seva obra com a referents del periodisme avançat que va practicar. Això el va fer invisible per a tota una generació d'estudiants fins que no es van publicar les seves memòries pòstumes a mitjan anys 1970.\nXammar es definia a si mateix com un demòcrata, republicà i catalanista. Afirmà: «Tractant-se de Catalunya, jo no he pres mai precaucions».\nVa ser molt crític amb aquells que, partint de posicionaments com el seu, van ser «no bel·ligerants» amb el règim franquista de postguerra, com ara els intel·lectuals col·laboradors de la revista Destino, tot i ser considerada un referent liberal, catalanista i democràtic de l'època.\n\n","url":"https://ca.wikipedia.org/wiki/Eugeni_Xammar_i_Puigvent%C3%B3s","thumbnail_url":"https://upload.wikimedia.org/wikipedia/commons/thumb/b/bc/Xammar_Berlin_1932.jpg/150px-Xammar_Berlin_1932.jpg"},{"id":"19131","type":"featured","language_code":"ca","title":"Evolució","summary":"Per a una introducció accessible al tema que cobreix aquest article, vegeu Introducció a l'evolució.L'evolució és el procés segons el qual els caràcters hereditaris d'una població d'organismes canvien amb el pas de les generacions. Aquests caràcters són l'expressió dels gens que es transmeten de progenitors a descendents en la reproducció. Una mateixa població pot presentar tota una gamma de caràcters diferents com a resultat de les mutacions, la recombinació genètica i altres causes de variació genètica. L'evolució es produeix quan processos evolutius com la selecció natural (incloent-hi la selecció sexual i la deriva genètica) actuen sobre aquesta variació i alteren la freqüència de determinats caràcters en el si d'una població. L'evolució ha donat peu a la biodiversitat que es pot observar a tots els nivells d'organització biològica, incloent-hi les espècies, els organismes individuals i les molècules.\nLa teoria científica de l'evolució per selecció natural fou concebuda de manera independent per Charles Darwin i Alfred Russel Wallace a mitjans del segle xix i exposada en detall a L'origen de les espècies, de Darwin. El primer concepte de l'evolució per selecció natural sorgí de l'observació que els organismes engendren més descendents dels que poden sobreviure. Això entronca amb tres fets observables sobre els éssers vius: 1) els caràcters morfològics, fisiològics i etològics varien d'un individu a l'altre (variació fenotípica); 2) els diferents caràcters tenen diferents efectes sobre la supervivència i l'èxit reproductiu dels organismes (aptitud diferencial); i 3) els caràcters es poden transmetre de generació en generació (heretabilitat de l'aptitud).\nHi ha dos mecanismes principals que impulsen l'evolució. El primer és la selecció natural, un procés que crea caràcters heretables que són útils per sobreviure i reproduir-se, que fan que l'organisme esdevingui més comú en una població, i caràcters perjudicials que el fan més rar. Això passa perquè els individus amb caràcters avantatjosos tenen més possibilitats de reproduir-se, de manera que més individus de la generació següent heretaran aquests caràcters. Al llarg de moltes generacions, apareixen adaptacions per una combinació de petits canvis aleatoris successius en els caràcters i la selecció natural de les variants més ben adaptades al seu ambient. El segon és la deriva genètica, un procés independent que causa canvis aleatoris en la freqüència d'un caràcter en una població. La deriva genètica resulta del joc de probabilitats implicat en si un determinat caràcter serà transmès a mesura que els individus sobreviuen i es reprodueixen. Tot i que els canvis produïts en una única generació per la deriva i la selecció són petits, amb cada generació s'acumulen diferències que poden, amb el pas del temps, causar canvis substancials en els organismes.\nUna espècie es pot definir com un grup d'organismes que es poden reproduir entre si i produir descendència fèrtil. Quan una espècie queda separada en poblacions que no poden aparellar-se entre si, les mutacions, la deriva genètica i la selecció natural causen una acumulació de diferències amb el pas de les generacions i l'aparició de noves espècies. Les semblances entre els organismes suggereixen que totes les espècies conegudes descendeixen d'un avantpassat comú (o d'un patrimoni gènic ancestral) per aquest procés de divergència gradual.La biologia evolutiva documenta el fet que l'evolució té lloc, desenvolupa i posa a prova teories que n'expliquen les causes. Els estudis del registre fòssil i la diversitat dels organismes havien convençut la majoria de científics de mitjans del segle xix que les espècies canviaven amb el temps. Tanmateix, el mecanisme que provocava aquests canvis romangué poc clar fins que el 24 de novembre del 1859 es publicà l'obra de Charles Darwin L'origen de les espècies, que descrivia la teoria de l'evolució per selecció natural. L'obra de Darwin ràpidament portà a una acceptació aclaparadora de l'evolució dins de la comunitat científica. A la dècada del 1930, la selecció natural darwiniana es combinà amb les lleis de Mendel per formar la síntesi evolutiva moderna, amb què es traçà la connexió entre les \"unitats\" de l'evolució (gens) i el \"mecanisme\" de l'evolució. Aquesta potent teoria explicativa i predictiva dirigeix la investigació proposant constantment noves preguntes, i ha esdevingut el principi organitzador central de la biologia moderna, oferint una explicació unificada de la diversitat de la vida a la Terra.","url":"https://ca.wikipedia.org/wiki/Evoluci%C3%B3","thumbnail_url":"https://upload.wikimedia.org/wikipedia/commons/thumb/a/ae/Darwin%27s_finches_by_Gould.jpg/150px-Darwin%27s_finches_by_Gould.jpg"},{"id":"19299","type":"featured","language_code":"ca","title":"Hipòcrates","summary":"Hipòcrates (grec antic: Ἱπποκράτης, Hipokrates; nascut cap al 460 aC i mort cap al 370 aC) fou un metge grec del segle de Pèricles (Grècia clàssica). És considerat una de les figures més destacades de la història de la medicina i conegut com «el pare de la medicina» en reconeixement de les seves contribucions duradores a aquesta disciplina com a fundador de l'escola que porta el seu nom. Aquesta escola intel·lectual revolucionà la medicina de l'antiga Grècia, separant-la dels altres camps amb els quals se l'havia associat tradicionalment (teúrgia i filosofia) i convertint-la en una veritable professió.Tanmateix, com que sovint se li atribuïen els èxits dels autors del Corpus i els altres practicants de la medicina hipocràtica, no se sap gaire cosa sobre el pensament, els textos i les accions del mateix Hipòcrates. Malgrat aquesta indefinició, és representat sovint com l'epítom del metge antic. En concret, se li atribueix un gran progrés en l'estudi sistemàtic de la medicina clínica, reunint el coneixement mèdic d'escoles anteriors, i prescrivint la pràctica dels metges per mitjà del jurament hipocràtic i altres obres.","url":"https://ca.wikipedia.org/wiki/Hip%C3%B2crates","thumbnail_url":"https://upload.wikimedia.org/wikipedia/commons/thumb/3/32/Hippocrates_rubens.jpg/150px-Hippocrates_rubens.jpg"},{"id":"19341","type":"featured","language_code":"ca","title":"Michelangelo Buonarroti","summary":"Michelangelo di Lodovico Buonarroti Simoni (Caprese, 6 de març del 1475 - Roma, 18 de febrer del 1564), també conegut simplement com a Michelangelo o Miquel Àngel, va ser un escultor, pintor, poeta, escriptor i arquitecte del Renaixement.\nDurant més de setanta anys, feu el seu treball a Florència i Roma, que era on vivien els seus grans mecenes, la família Mèdici de Florència i els diferents Papes romans. Va ser el primer artista occidental al qual van publicar dues biografies en vida: \n\nLe Vite de' più eccellenti pittori, scultori, ed architettori de Giorgio Vasari, publicada el 1550, en la primera edició de la qual fou l'únic artista viu inclòs.\nVita de Michelangelo Buonarroti, escrita per Ascanio Condivi el 1553, pintor i deixeble de Miquel Àngel, que recull dades facilitades per l'artista mateix.\nVa ser molt admirat pels seus contemporanis, que l'anomenaven el Diví. Benedetto Varchi, el 12 de febrer del 1560, li va enviar una carta en nom de tots els florentins: \nVa triomfar en totes les arts en què treballà. L'escultura, segons havia declarat, era la seva predilecta i la primera a la qual es va dedicar; a continuació, va dedicar-se a la pintura, quasi com una imposició de Juli II, i que es va concretar en una obra excepcional que magnifica la volta de la capella Sixtina; i en els seus darrers anys va dissenyar projectes arquitectònics. Com que era molt perfeccionista, si trobava el més petit defecte en una de les seves obres, les considerava un desastre.","url":"https://ca.wikipedia.org/wiki/Michelangelo_Buonarroti","thumbnail_url":"https://upload.wikimedia.org/wikipedia/commons/thumb/0/02/Michelangelo_Daniele_da_Volterra_%28dettaglio%29.jpg/150px-Michelangelo_Daniele_da_Volterra_%28dettaglio%29.jpg"},{"id":"193485","type":"featured","language_code":"ca","title":"Nebulosa del Cranc","summary":"La nebulosa del Cranc (coneguda igualment com a M1, NGC 1952, Taurus A i Taurus X-1) és un romanent de supernova de tipus nebulosa de vent de púlsar. Fou descoberta el 1731 per John Bevis. És el vestigi d'una supernova (SN 1054) que fou observada i documentada, com a estrella visible a la llum del dia, per astrònoms xinesos i àrabs el 4 de juliol del 1054 i restà visible durant 22 mesos. Es tracta de la primera entrada del catàleg d'objectes no cometaris de Charles Messier. Situada a una distància de 2,0 ± 0,5 kpc (6.500 ± 1.600 anys llum) de la Terra, a la constel·lació del Taure, té un diàmetre de 4,1 ± 1 pc (13 ± 3 anys llum) i s'expandeix a una velocitat de 1.500 km/s.\nAl centre de la nebulosa hi ha el púlsar PSR B0531+21, que gira sobre si mateix a 30 revolucions per segon i emet polsos de radiació que va des dels rajos gamma fins a les ones de ràdio. El descobriment de la nebulosa fou la primera prova que les explosions de supernoves produeixen púlsars.\nÉs una font de radiació útil per estudiar els cossos celestes que l'oculten. A les dècades del 1950 i del 1960 es cartografià la corona solar mitjançant l'observació de les ones de ràdio produïdes per la nebulosa del Cranc que passaven a través del Sol. El 2003 es mesurà l'espessor de l'atmosfera de Tità, un dels satèl·lits de Saturn, quan blocava els rajos X emesos per la nebulosa.","url":"https://ca.wikipedia.org/wiki/Nebulosa_del_Cranc","thumbnail_url":"https://upload.wikimedia.org/wikipedia/commons/thumb/0/00/Crab_Nebula.jpg/150px-Crab_Nebula.jpg"},{"id":"193904","type":"featured","language_code":"ca","title":"Antoni Agustí i Albanell","summary":"Antoni Agustí i Albanell (Saragossa, 26 de febrer de 1517 – Tarragona, 31 de maig de 1586) fou un eclesiàstic i humanista aragonès del segle xvi.\nEstudiós del dret i les humanitats, provinent d'una família que ocupà importants càrrecs en l'administració pública i en la carrera eclesiàstica, el seu cursus honorum començà en l'esfera civil i acabà en l'eclesiàstica. Fou auditor de la Rota, nunci del Papa a Anglaterra i al Sacre Imperi, participà en el concili de Trento, i fou successivament bisbe d'Alife, de Lleida i arquebisbe de Tarragona.\nEspecialista en història del dret, tant civil com eclesiàstic, amb importants aportacions en la tasca de fixar els texts originals, destacà en la història del dret canònic, on els seus estudis foren molt valorats en el seu temps. Fou dels primers estudiosos a considerar la numismàtica i l'epigrafia com a auxiliars de la història. I per a realitzar les edicions crítiques de les compilacions de dret civil romà i dret eclesiàstic, formà una important col·lecció de manuscrits, tant grecs com llatins, convertint-se en un destacat bibliòfil, posseïdor d'una completa biblioteca humanística que posà a disposició d'altres humanistes.\nConeixedor del paper de la impremta en la transmissió del coneixement, i com a mecenes humanista, reintroduirà la impremta a Lleida i Tarragona, després que en aquestes ciutats es publicaren unes poques obres al segle xv. A Lleida, acollirà i protegirà al tipògraf Pedro de Robles, mentre a Tarragona, l'impressor Joan Felip Mey instal·larà les premses al mateix palau arquebisbal.","url":"https://ca.wikipedia.org/wiki/Antoni_Agust%C3%AD_i_Albanell","thumbnail_url":"https://upload.wikimedia.org/wikipedia/commons/thumb/c/ca/Antonio_Agust%C3%ADn_y_Albanell_%28cropped%29.jpg/150px-Antonio_Agust%C3%ADn_y_Albanell_%28cropped%29.jpg"},{"id":"19394","type":"featured","language_code":"ca","title":"Virus","summary":"Per a una introducció accessible al tema que cobreix aquest article, vegeu Introducció als virus.Un virus és un agent infecciós submicroscòpic que només es pot replicar a l'interior de les cèl·lules d'un organisme hoste. Els virus infecten tota mena d'éssers vius, des dels animals i les plantes fins als microorganismes, incloent-hi els bacteris i els arqueobacteris. Des de l'article del 1892 de Dimitri Ivanovski que donava compte d'un patogen no bacterià que infectava les plantes del tabac, seguit pel descobriment del virus del mosaic del tabac per Martinus Beijerinck el 1898, s'han descrit més de 6.000 espècies de virus dels milions que existeixen. Els virus es troben en gairebé tots els ecosistemes del planeta i són l'entitat biològica més nombrosa de la Terra. L'estudi dels virus rep el nom de «virologia» i és una branca de la microbiologia.\nEls virus es reprodueixen infectant cèl·lules hoste i obligant-les a fabricar milers de còpies de si mateixos a un ritme molt alt. Quan no es troben a l'interior d'una cèl·lula infectada o estan en curs d'infectar-ne una, els virus existeixen en forma de partícules independents que es coneixen com a «virions» i es componen de diverses parts: (i) el material genètic, és a dir, molècules llargues d'ADN o ARN que codifiquen les proteïnes que utilitza el virus; (ii) la càpsida, una capa proteica que envolta i protegeix el material genètic; i, en alguns casos, (iii), un embolcall víric extern format per lípids. Aquestes partícules víriques poden tenir una forma helicoidal o icosaèdrica simple o una estructura més complexa. Els virions de la majoria de les espècies no es poden veure ni amb un microscopi òptic, car són cent vegades més petits que la majoria dels bacteris.\nNo es coneixen amb certesa els orígens dels virus en la història evolutiva de la vida. Alguns podrien haver evolucionat a partir de plasmidis (elements d'ADN que es mouen entre cèl·lules), mentre que d'altres podrien ser el resultat de la regressió de bacteris. En l'evolució, els virus són un mecanisme important de transferència horitzontal de gens, fenomen que augmenta la diversitat genètica de manera similar a com ho fa la reproducció sexual. Alguns biòlegs veuen els virus com una forma de vida perquè són portadors de material genètic, es reprodueixen i evolucionen per selecció natural, tot i que manquen de diverses característiques fonamentals que se solen considerar indispensables per a la vida, com ara una estructura cel·lular. Com que tan sols presenten alguns dels trets propis de la vida, han estat descrits com a «organismes al límit de la vida» i com a autoduplicadors.Els virus es poden encomanar de moltes maneres. Per exemple, hi ha organismes que es coneixen com a «vectors» i transmeten virus d'un ésser viu a un altre, com ho fan els pugons amb les plantes i els insectes hematòfags amb els animals. Els virus de la grip es contagien mitjançant la tos i els esternuts. Els norovirus i els rotavirus, causes habituals de la gastroenteritis vírica, es transmeten per via fecal-oral, és a dir, quan hi ha contacte entre les mans i la boca o quan es consumeixen aliments o begudes que contenen el virus. En els éssers humans, la dosi infecciosa dels norovirus és de menys de 100 partícules víriques. El virus de la immunodeficiència humana (VIH) és un dels virus que es transmeten per contacte sexual i per exposició a sang contaminada. El conjunt de cèl·lules que pot infectar un virus és el seu espectre d'hostes.\nEn els animals, les infeccions víriques generen una resposta immunitària que sol eliminar el virus. Les vacunes també poden induir una resposta immunitària i conferir una immunitat adquirida artificial a la infecció vírica en qüestió. Hi ha virus, com els que provoquen la sida, la infecció per virus del papil·loma humà i l'hepatitis vírica, que són capaços d'eludir aquestes respostes immunitàries i causar infeccions cròniques. S'han desenvolupat nombrosos antivírics.","url":"https://ca.wikipedia.org/wiki/Virus","thumbnail_url":"https://upload.wikimedia.org/wikipedia/commons/thumb/8/82/SARS-CoV-2_without_background.png/150px-SARS-CoV-2_without_background.png"},{"id":"19523","type":"featured","language_code":"ca","title":"Casa Batlló","summary":"La Casa Batlló és un edifici dissenyat per l'arquitecte Antoni Gaudí, màxim representant del modernisme català, entre 1904 i 1907. Està situat al número 43 del passeig de Gràcia de Barcelona, l'ampla avinguda que travessa el barri modernista de l'Eixample. Va ser un encàrrec de Josep Batlló i Casanovas, un empresari tèxtil vinculat amb la família Godó per matrimoni. La seva part més coneguda és la façana, considerada una de les més creatives i originals treballs de l'arquitecte; combina la pedra, el ferro forjat, el trencadís de vidre i la ceràmica policromada.\nGaudí va comptar per a la seva construcció amb la col·laboració dels arquitectes Josep Maria Jujol i Joan Rubió i Bellver per la realització de la façana, amb els artesans de la forja els Germans Badia, els fusters Casas i Bardés, el ceramista Sebastià Ribó i Josep Pelegrí (realitzador dels vitralls). En paraules de l'expert en Gaudí, Joan Bassegoda:\n\nL'edifici està obert al públic i l'any 2011 va rebre unes 600.000 visites.","url":"https://ca.wikipedia.org/wiki/Casa_Batll%C3%B3","thumbnail_url":"https://upload.wikimedia.org/wikipedia/commons/thumb/3/3a/05_Casa_Batll%C3%B3.jpg/150px-05_Casa_Batll%C3%B3.jpg"},{"id":"19524","type":"featured","language_code":"ca","title":"Palau de la Música Catalana","summary":"El Palau de la Música Catalana és un auditori de música del barri de Sant Pere de Barcelona, declarat Patrimoni Comú de la Humanitat per la UNESCO (1997).","url":"https://ca.wikipedia.org/wiki/Palau_de_la_M%C3%BAsica_Catalana","thumbnail_url":"https://upload.wikimedia.org/wikipedia/commons/thumb/2/27/22_11_01_Palau_DSCF2611_52502512616_cc1e7db845_k.jpg/150px-22_11_01_Palau_DSCF2611_52502512616_cc1e7db845_k.jpg"},{"id":"19668","type":"featured","language_code":"ca","title":"Saturn","summary":"«Saturn» té aquests significats:\n\nSaturn (mitologia), déu de l'agricultura en la mitologia romana\nSaturn (planeta), sisè planeta del sistema solar destacat pels seus característics anells\nSega Saturn, consola de joc.\nSaturn (automòbil) marca d'automòbils que pertany a GM.\nPremis Saturn, premis de cinema.\nSaturn (família de coets)\nBultaco Saturno, motocicleta comercialitzada entre 1964 i 1966","url":"https://ca.wikipedia.org/wiki/Saturn","thumbnail_url":null},{"id":"19671","type":"featured","language_code":"ca","title":"Neptú","summary":"«Neptú» té aquests significats:\n\nEn la mitologia romana, Neptú (mitologia) és el déu dels mars i dels terratrèmols\nEn astronomia, Neptú (planeta) és el vuitè planeta del sistema solar, segons la seua proximitat al Sol.","url":"https://ca.wikipedia.org/wiki/Nept%C3%BA","thumbnail_url":null},{"id":"19976","type":"featured","language_code":"ca","title":"Ninja","summary":"Els ninges (忍者, ninja o shinobi) eren un grup militar de mercenaris entrenats especialment en formes no ortodoxes de fer la guerra, en les quals s'incloïa l'assassinat, l'espionatge, el sabotatge, el reconeixement i la guerra de guerrilles, amb l'afany de desestabilitzar l'exèrcit enemic, obtenir informació vital de la posició de les seves tropes o aconseguir un avantatge important que podria ser decisiu en el camp de batalla.\nPer als seus propòsits feien servir una àmplia gamma d'armes i artefactes com ara katanes, shuriken o cadenes, a més de ser experts en la preparació de verins, pocions i bombes. De la mateixa manera, eren entrenats en l'ús de l'art de la disfressa, que usaven sovint per passar desapercebuts segons la situació imperant en el lloc en què s'haguessin d'introduir, a diferència de la típica vestimenta amb la qual avui dia se'ls identifica.\nPoques organitzacions militars han estat tan difoses i alhora tan incompreses com els ninges i gran part de la història d'aquest grup es basa en mites o exageracions, la qual cosa n'ha dificultat l'estudi i comprensió. Al llarg de la història, moltes morts ocorregudes en algun moment oportú van ser atribuïdes a aquest grup militar, però a causa de l'hermetisme de les seves missions és impossible de saber exactament el nombre de morts que van causar.Els ninges van ser tan temuts com emprats pels líders militars perquè la seva naturalesa era totalment contrària als ideals dels samurais. En el cas dels samurais, el dàimio no podria exposar-los a treballs com l'espionatge o assassinats encoberts, pel fet que si eren descoberts la seva reputació quedaria malmesa. Per aquest motiu preferien contractar ninges, que generalment procedien de classes socials baixes, perquè fessin aquesta mena de feines.Els orígens dels shinobi, una altra paraula usada per a referir-se a aquest grup militar, són incerts, encara que el seu antecedent més precís es troba en el segle vi de la nostra era i no va ser fins al segle xv quan es van poder identificar plenament les seves activitats i característiques. Igual que els samurais, van tenir el seu moment àlgid durant el període Sengoku, una etapa de gran inestabilitat i conflictes bèl·lics per la lluita del poder intern del país, que acabaria per establir el shogunat Tokugawa, època en què farien les seves últimes aparicions.","url":"https://ca.wikipedia.org/wiki/Ninja","thumbnail_url":"https://upload.wikimedia.org/wikipedia/commons/thumb/2/23/Ninja_The_Last_Thing_You_See.jpg/150px-Ninja_The_Last_Thing_You_See.jpg"},{"id":"19979","type":"featured","language_code":"ca","title":"Shōgun","summary":"En la història del Japó, el terme shōgun (将軍, lit. «comandant de l'exèrcit») es referia a un rang militar i títol històric concedit directament per l'emperador. La paraula shōgun és l'abreviació de seii taishōgun (征夷大将軍, lit. «gran general apaivagador dels bàrbars\"), nomenament que fins al 1192 havia estat temporal i era utilitzat per referir-se al general que comandava l'exèrcit enviat a combatre els emishi, que habitaven al nord del país.\nDurant el segle xii i fins al 1868, el shogun es va constituir com el governant de facto de tot el país, tot i que, teòricament, l'emperador era el legítim governant i dipositava l'autoritat en el shogun per governar en nom seu. Durant aquest temps, anomenat shogunat o bakufu  (幕府, \"govern de tenda\"), i que va durar amb breus interrupcions del 1192 al 1867, l'emperador es va veure obligat a delegar completament qualsevol atribució o autoritat civil, militar, diplomàtica i judicial a qui tingués aquest títol.Durant els primers contactes amb Occident i fins i tot en alguns països asiàtics, com la Xina, el shōgun era considerat com el «rei del Japó», i s'ignorava l'existència de dues estructures d'autoritat. Actualment, alguns escriptors i historiadors han descrit el shogun amb apel·latius com «dictador militar» o «generalíssim» amb la finalitat d'explicar les seves funcions a un públic no familiaritzat amb la història del país.\nAl llarg de la història del Japó van existir tres shogunats. El primer l'establí el 1192 Minamoto no Yoritomo, conegut com a shogunat Kamakura. Aquest govern només va ser controlat per tres membres del clan Minamoto, ja que el poder el va usurpar el clan Hōjō, que sota el títol de regents nomenaven shoguns titelles, nens i joves que rebutjaven en complir els vint anys. El segon shogunat és conegut com a Ashikaga i va ser fundat el 1338 per Ashikaga Takauji. Durant aquest shogunat, quinze membres del clan Ashikaga van mantenir el lloc fins que un prominent militar del període Azuchi-Momoyama anomenat Oda Nobunaga va derrocar el shogun el 1573. L'últim va ser el shogunat Tokugawa, instituït oficialment per Ieyasu Tokugawa el 1603 i que va culminar el 1868 després de la renúncia al càrrec de Tokugawa Yoshinobu, quan l'emperador Meiji va reprendre el seu paper protagonista en la política del país i la figura del shogun va ser abolida.","url":"https://ca.wikipedia.org/wiki/Sh%C5%8Dgun","thumbnail_url":"https://upload.wikimedia.org/wikipedia/commons/thumb/7/76/Minamoto_no_Yoritomo.jpg/150px-Minamoto_no_Yoritomo.jpg"},{"id":"2006","type":"featured","language_code":"ca","title":"Natura","summary":"La natura, naturalesa o naturalea inclou tot allò físic que existeix en l'Univers, i que no és artificial o imaginat. En el seu sentit més ampli, equival al conjunt del cosmos, de l'Univers existent, i això abasta des de partícules subatòmiques fins als objectes astronòmics, incloent-hi la Terra, els éssers vius i els processos que s'hi relacionen.\nEl terme \"natura\" fa referència als fenòmens del món físic, incloent la vida en general. En principi, no inclou els objectes artificials ni la intervenció humana, llevat que es faci servir un qualificatiu que hi al·ludeixi. En un sentit més restringit, se sol utilitzar el terme per referir-se al medi ambient.\n\n","url":"https://ca.wikipedia.org/wiki/Natura","thumbnail_url":null},{"id":"20117","type":"featured","language_code":"ca","title":"Clau","summary":"«Clau» té aquests significats:\n\nObjectes:\nClau (falca), objecte prim i allargat per a clavar dos o més objectes amb un martell\nClau (pany), eina que permet obrir un pany o forrellat\nClau de pas, vàlvula que regula la sortida d'un líquid o d'un gas en una canonada\nClau (eina), estri per a collar o afluixar perns o femelles\nClau dinamomètrica o clau torsiomètrica, eina manual que s'utilitza per a estrènyer els caragols que per les seves condicions de treball han de portar un parell de serratge molt exacte\nArquitectura: Clau de volta, dovella central d'un arc o una volta\nBiologia: Clau dicotòmica, sistema d'identificació d'espècies\nBotànica / gastronomia: Clau d'espècia, espècia aromàtica produïda per arbres de l'espècie Syzygium aromaticum\nCriptografia: Clau (criptografia) algorisme que permet obrir o desxifrar algun document xifrat o no intel·ligible\nMúsica:\nClau (notació musical), signe que determina la posició de les notes en un pentagrama\nClau (instrument), peça d'un instrument de vent per a canviar la tonalitat\nClau d'octava, clau en els saxofons o oboès, que facilita poder efectuar el trànsit harmònic\nClau de registre, clau del clarinet que s'utilitza per a tocar al segon registre\nSignes de puntuació:\nClau (puntuació), signe de puntuació que s'escriu {}","url":"https://ca.wikipedia.org/wiki/Clau","thumbnail_url":null},{"id":"201722","type":"featured","language_code":"ca","title":"Capibara","summary":"El capibara (Hydrochoerus hydrochaeris) és el rosegador més gros del món. Viu a Sud-amèrica i és un parent proper dels agutís, les xinxilles, els coipús i els conills porquins. El seu nom comú, que prové del tupí ka'apiûara, significa 'menja-herba' (literalment, 'menja-fulles primes'), mentre que el seu nom específic, hydrochaeris, deriva dels ètims grecs ὕδωρ, 'aigua' i χοίρος, 'porc'.\nEls capibares tenen el cap petit i el cos amb forma de barril, amb el pelatge de color marró vermellós a la part superior i marró groguenc a la inferior. Poden fer fins a 130 cm de llargada i pesar fins a 65 kg. Tenen els peus lleugerament palmats, manquen de cua i tenen 20 dents. Les potes posteriors són lleugerament més llargues que les anteriors i el musell és arrodonit, amb els ulls, els narius i les orelles a dalt del cap. Les femelles pesen una mica més que els mascles.","url":"https://ca.wikipedia.org/wiki/Capibara","thumbnail_url":"https://upload.wikimedia.org/wikipedia/commons/thumb/c/c5/Capybaras_resting.JPG/150px-Capybaras_resting.JPG"},{"id":"202208","type":"featured","language_code":"ca","title":"Bandera de Bielorússia","summary":"La bandera de Bielorússia (en bielorús Сцяг Беларусі, ściah Biełarusi; en rus Флаг Беларуси, Flag Belarussi) fou formalment adoptada el 7 de juny de 1995 després que fos votada en referèndum pel poble bielorús durant el mes anterior. Aquest disseny substituí la bandera usada per la República Popular Bielorussa de 1918, abans que Bielorússia esdevingués una república soviètica, i que també usava el país des que recuperà la seva independència l'any 1991. L'ensenya actual és una modificació de la bandera del 1951 que s'emprava quan el país era una república de la Unió Soviètica.\nAlguns pocs grups han continuat fent servir la bandera blanca i vermella, desafiant així la prohibició d'exhibició del govern del país per la seva associació amb la col·laboració nazi durant la Segona Guerra Mundial. Aquesta bandera es mostra en manifestacions contra el govern i també l'usen certs grups de la diàspora bielorussa.","url":"https://ca.wikipedia.org/wiki/Bandera_de_Bielor%C3%BAssia","thumbnail_url":"https://upload.wikimedia.org/wikipedia/commons/thumb/8/85/Flag_of_Belarus.svg/150px-Flag_of_Belarus.svg.png"},{"id":"202610","type":"featured","language_code":"ca","title":"Claude Lorrain","summary":"Claude Gellée, més conegut en català com a Claudi de Lorena (en francès Claude Lorrain, pronunciat [klod lɔ.ʁɛ̃]) (Chamagne, Lorena, entre 1600 i 1605 – Roma, Estats Pontificis, 23 de novembre de 1682), va ser un pintor francès establert a Itàlia. Va viure al període de l'art barroc, dins del qual es va emmarcar en el corrent anomenat classicisme, on va destacar com a paisatgista. De la seva extensa producció subsisteixen avui dia 51 gravats, 1200 dibuixos i uns 300 quadres.De disposició manyaga, era de caràcter reservat i totalment dedicat al seu ofici. Quasi desproveït d'educació, es va dedicar a l'estudi de temes clàssics, i va forjar per si mateix la seva fortuna, des d'un inici humil fins a assolir el cim de l'èxit personal. Es va obrir camí en un ambient de gran rivalitat professional, que malgrat tot li va portar a tractar amb nobles, cardenals, papes i reis. La seva posició dins de la pintura de paisatge és de primer ordre, fet remarcable per la circumstància que en l'àmbit anglosaxó —on la seva obra va ser molt valorada i inclús va influir en la jardineria anglesa— sigui únicament conegut pel seu nom de pila, Claude, igual que artistes com Miquel Àngel, Rafael o Rembrandt. Gran innovador dins del gènere paisatgístic, ha sigut qualificat com el «primer paisatgista pur».Lorrain va reflectir en la seva obra un nou concepte en l'elaboració del paisatge —l'anomenat «paisatge ideal»—, que cobra una nova significació basada en els seus referents clàssics, i que traslluu una concepció ideal de la natura i del món interior de l'artista, alhora que assumeix un nou caràcter diferenciat, elevant-lo a una categoria en què el paisatge és l'objecte de la recreació de l'artista, el reflex de la seva concepció del món, l'intèrpret de la seva poesia, evocadora d'un espai ideal, perfecte.Un dels elements més significatius en l'obra de Lorrain és la utilització de la llum, a la qual atorga una importància primordial a l'hora de concebre el quadre: la composició lumínica serveix en primer lloc com a factor plàstic, per ser la base amb la qual organitza la composició, amb la qual crea l'espai i el temps, amb la qual articula les figures, les arquitectures, els elements de la natura; en segon lloc, és un factor estètic, al destacar la llum com a principal element sensible, com el mitjà que atrau i envolta l'espectador, i el condueix a un món de somni, un món d'ideal perfecció recreat per l'ambient de total serenitat i placidesa que Claude crea amb la seva llum.L'obra de Lorrain expressa un sentiment quasi panteista de la natura, que és noble i ordenada com la dels referents clàssics de què es nodreix l'opus lorenià, però tot i així lliure i exuberant com la natura salvatge. Recrea un món perfecte aliè al pas del temps, però d'índole racional, plenament satisfactori per la ment i l'esperit. Segueix aquell antic ideal d'ut pictura poesis, en què el paisatge, la natura, tradueixen un sentit poètic de l'existència, una concepció lírica i harmonitzada de l'univers.\n\n","url":"https://ca.wikipedia.org/wiki/Claude_Lorrain","thumbnail_url":"https://upload.wikimedia.org/wikipedia/commons/thumb/4/42/Claude_Lorrain.jpg/150px-Claude_Lorrain.jpg"},{"id":"20262","type":"featured","language_code":"ca","title":"La guerra de les galàxies","summary":"La guerra de les galàxies (Star Wars en anglès) és una franquícia de ciència-ficció creada pel guionista, productor i director George Lucas.\nLa primera pel·lícula de la franquícia, Una nova esperança, que va estrenar-se el 25 de maig de 1977, va comptar amb els actors Mark Hamill, Harrison Ford, Carrie Fisher, Alec Guinness, Anthony Daniels, Kenny Baker, Peter Mayhew, Peter Cushing i David Prowse i, tot i que va tenir nombroses dificultats durant la producció, 20th Century Fox es va encarregar finalment de la seva distribució. Finalment va esdevenir un fenomen de la cultura popular mundialment i la seva influència ha estat reconeguda per nombrosos cineastes. L'èxit de la pel·lícula va fer que Lucas s'involucrés en el finançament de les dues seqüeles que van completar l'anomenada «trilogia original», L'Imperi contraataca i El retorn del jedi, a les quals es van incorporar nous actors com Billy Dee Williams, Frank Oz i Ian McDiarmid. Van ser estrenades en intervals de tres anys.Setze anys després va arribar als cinemes The Phantom Menace, la primera pel·lícula d'una nova trilogia centrada en els anys previs a l'anterior i l'única de la saga en no ser traduïda al català. Liam Neeson, Ewan McGregor, Natalie Portman, Jake Lloyd, Hayden Christensen, Samuel L. Jackson i Christopher Lee van ser alguns dels principals membres del repartiment, que també va comptar amb la presència d'alguns actors de la trilogia original. L'atac dels clons i La venjança dels Sith, estrenades novament en intervals de tres anys, van completar una saga que va recaptar aproximadament 5.510 milions de dòlars nord-americans entre les sis pel·lícules, el que va convertir-la en la tercera franquícia més rendible de tots els temps per darrere de les franquícies de James Bond i Harry Potter, sense considerar la inflació. L'octubre de 2012, The Walt Disney Company va adquirir els drets de Lucasfilm per un pressupost de 4.000 milions de dòlars, i va anunciar la producció d'una nova trilogia cinematogràfica, la primera pel·lícula, El despertar de la força, es va estrenar el 18 de desembre de 2015.La saga cinematogràfica de Star Wars ha derivat en altres mitjans, com ara: llibres, sèries de televisió, videojocs, còmics, jocs de rol i merchandising. Aquests suplements formaven inicialment el denominat «Univers expandit» (actualment «Llegendes»), a partir del qual es va desenvolupar de manera significativa el material fictici de la saga. A més a més, aquesta col·lecció de mitjans ha aprofundit en qüestions tot just incorporades a les pel·lícules originals, estenent d'altra banda les trames presentades en cada trilogia. El 2008 es va estrenar The Clone Wars, convertint-se en la primera pel·lícula de la franquícia a llançar-se mundialment i que no forma part de les trilogies originals. Així mateix cal assenyalar que aquesta va ser la primera pel·lícula animada de Star Wars, destinada a servir d'introducció de la sèrie televisiva homònima i que es basa en la sèrie prèvia també del mateix nom.\nLucas va decidir deixar la franquícia en mans d'altres cineastes, anunciant el gener de 2012 que deixaria de fer blockbusters.\nA octubre de 2012, la Walt Disney Company va arribar a un acord per comprar Lucasfilm, productora de les pel·lículas anteriors, i va anunciar l'Episodi VII: El despertar de la força per 2015, que seria l'inici d'una trilogia seqüela que es completaria amb Els últims Jedi (2017) i L'ascens de Skywalker (2019), en les que va participar el repatiment original amb actors com Daisy Ridley, John Boyega i Oscar Isaac. L'estudi també és responsable de la producció de dues pel·lícules derivades com Rogue One: A Star Wars Story (2016) i Solo: A Star Wars Story (2018).\nLa trilogia seqüela també va significar el final de l'univers expandit existent, per donar la màxima llibertat creativa als realitzadors i també preservar un element de sorpresa i descobriment per a l'audiència.","url":"https://ca.wikipedia.org/wiki/La_guerra_de_les_gal%C3%A0xies","thumbnail_url":"https://upload.wikimedia.org/wikipedia/commons/thumb/6/6c/Star_Wars_Logo.svg/150px-Star_Wars_Logo.svg.png"},{"id":"204040","type":"featured","language_code":"ca","title":"Catedral de Jaén","summary":"La catedral de Jaén, seu de la diòcesi de Jaén, és una catedral situada a la plaça de Santa Maria de la ciutat de Jaén. Es tracta d'una construcció d'estil renaixentista concebuda, en la forma que hom la pot veure avui en dia, el segle xvi amb l'objectiu de substituir un temple gòtic anterior, i conclosa el 1691, tot i que s'hi feren afegits durant el segle xviii. La seva façana principal, del segle xvii, és una de les principals obres del barroc espanyol, i el seu cor neoclàssic és un dels més grans d'Espanya.\nÉs secularment un lloc de pelegrinatge i custòdia de la relíquia del Sant Rostre o La Verònica, com se la coneix popularment, que està allotjada a la capella major i s'exposa al públic tots els divendres de l'any. Està dedicada a l'Assumpció de Maria des de la consagració, l'any 1246, de l'antiga Mesquita Major de la ciutat musulmana després de la seva conquista per part de Ferran III de Castella.","url":"https://ca.wikipedia.org/wiki/Catedral_de_Ja%C3%A9n","thumbnail_url":"https://upload.wikimedia.org/wikipedia/commons/thumb/9/98/Catedral_de_Ja%C3%A9n_-_afloresm.jpg/150px-Catedral_de_Ja%C3%A9n_-_afloresm.jpg"},{"id":"2046","type":"featured","language_code":"ca","title":"Nana blanca","summary":"Una nana blanca és un romanent estel·lar que es genera quan una estrella de massa menor a 9-10 masses solars ha esgotat el seu combustible nuclear. De fet, es tracta d'una etapa de l'evolució estel·lar que travessarà el 97% de les estrelles que es coneixen, incloent-hi el Sol. Les nanes blanques són, juntament amb les nanes roges, les estrelles més abundants a l'Univers. El físic Stephen Hawking, al glossari de la seva coneguda obra Història del temps, defineix la nana blanca de la següent manera: \nLes nanes blanques es componen d'àtoms en estat de plasma, però com en el seu nucli no es produeix fusió nuclear, l'estrella no té cap font d'energia que en freni el col·lapse gravitatori, i per això la nana blanca es va comprimint sobre si mateixa. A mesura que la gravetat va comprimint la nana blanca, la distància entre els àtoms al centre de l'estel disminueix radicalment, per la qual cosa els electrons tenen menys espai per moure's, i es pressionen els uns als altres a grans velocitats, i es diu llavors que els electrons es troben degenerats. Així doncs, l'única força que frena el col·lapse gravitatori és la pressió de degeneració dels electrons. Això permet que les nanes blanques puguin arribar a densitats tan enormes que una massa similar a la del Sol cabria en un volum semblant al de la Terra, és a dir, diverses tones per cm³. Aquestes densitats són només superades per les que presenten les estrelles de neutrons i els forats negres. Aquest tipus d'estrella emet solament energia tèrmica emmagatzemada, i per això té una lluminositat molt feble.Les estrelles que acaben els seus dies com nanes blanques, en acabar la fusió de l'hidrogen, s'expandeixen com una gegant vermella per fusionar al seu nucli l'heli en carboni i oxigen. Si la gegant vermella no té suficient temperatura com per fusionar el carboni i l'oxigen, es comprimeix a causa de la força gravitatòria, produint així una nebulosa planetària i formant un romanent estel·lar: la nana blanca.El 99% d'una nana blanca està constituït bàsicament de carboni i oxigen, que són els residus de la fase de fusió de l'heli. No obstant això, sobre la superfície es troba una capa d'hidrogen i heli premsats i poc degenerats, que formen l'atmosfera de la nana blanca. Només unes poques estaran formades íntegrament per heli en no haver arribat a cremar-lo, o per oxigen, neó i magnesi, productes de la combustió del carboni.\nRecentment formades, les nanes blanques tenen temperatures molt altes però, en no produir energia, es van refredant gradualment. En teoria, les nanes blanques es refredarien amb el temps fins a tal punt que la seva lluentor no seria visible, per aleshores convertir-se en una nana negra. No obstant això, el procés de refredament és tan lent, que l'edat de l'Univers des del Big Bang és massa curta perquè s'hagi creat una d'aquestes nanes negres. De fet, les nanes blanques més fredes que es coneixen tenen temperatures de diversos milers de kèlvins. El terme \"nana blanca\" va ser encunyat per Willem Luyten el 1922.","url":"https://ca.wikipedia.org/wiki/Nana_blanca","thumbnail_url":"https://upload.wikimedia.org/wikipedia/commons/thumb/4/4a/Size_IK_Peg.svg/150px-Size_IK_Peg.svg.png"},{"id":"2049","type":"featured","language_code":"ca","title":"Nebulosa planetària","summary":"Una nebulosa planetària és una nebulosa d'emissió formada per gas incandescent i plasma ionitzat en expansió expulsat durant la fase de branca asimptòtica de les gegants, és a dir, un objecte astronòmic gasós format a partir de l'expulsió de les capes externes d'una estrella de massa baixa o intermèdia durant l'etapa final de la seva vida. Aquest nom es va originar amb el seu primer descobriment al segle xviii a causa del fet que, observades amb petits telescopis òptics, semblaven similars als planetes gegants del sistema solar. L'estrella inicial, que queda a la part central de la nebulosa, es converteix en una nana blanca que al final s'acaba refredant fins a perdre la seva energia tèrmica residual. El límit superior en massa per a passar per aquesta etapa de l'evolució estel·lar és de 8 masses solars. Les estrelles de major massa tenen una evolució totalment diferent: exploten com una supernova de tipus II i es col·lapsen, el que forma una estrella de neutrons o un forat negre. Són un fenomen de vida relativament curta, ja que només duren unes poques desenes de milers d'anys en comparació a la vida típica de les estrelles, de diversos milers de milions d'anys.Al final de la vida de l'estrella, durant la fase de gegant vermella, les capes externes són expulsades a través de pulsacions i vents estel·lars forts. Sense aquestes capes opaques, les calentes, el nucli lluminós emet radiació ultraviolada que ionitza les capes externes expulsades de l'estrella. Aquesta escorça energitzada irradia com una nebulosa planetària.Les nebuloses planetàries es compten entre els objectes més fotogènics de l'astronomia, a causa que per una banda, la major part del núvol de gas es compon d'hidrogen, mentre que l'estrella central, usualment una nana blanca, emet radiació ultraviolada. Això fa que els àtoms d'hidrogen s'ionitzin (això és, que expulsin un o més electrons), per a després recombinar-se (els electrons expulsats prèviament tornen a ser capturats pels àtoms). En el procés de recombinació, els electrons salten des dels nivells d'energia superiors a l'estat fonamental, en un procés en cascada, tot emetent fotons de freqüència visible.\nLes nebuloses planetàries exerceixen un paper crucial en l'evolució química de la galàxia, alliberant material al medi interestel·lar que s'ha enriquit en elements pesants i altres productes de la nucleosíntesi (com el carboni, nitrogen, oxigen i calci). A les galàxies més llunyanes les nebuloses planetàries són els únics objectes que es poden descompondre per proporcionar informació útil sobre quantitats químiques.","url":"https://ca.wikipedia.org/wiki/Nebulosa_planet%C3%A0ria","thumbnail_url":"https://upload.wikimedia.org/wikipedia/commons/thumb/d/dc/Planetary_nebula_%26_white_dwarf_formation.gif/150px-Planetary_nebula_%26_white_dwarf_formation.gif"},{"id":"206310","type":"featured","language_code":"ca","title":"Avatar","summary":"«Avatar» té aquests significats:\n\nCinema:\nAvatar (pel·lícula), pel·lícula dirigida per James Cameron.\nAvatar: El sentit de l'aigua\nAvatar: l'últim mestre de l'aire, pel·lícula dirigida per M. Night Shyamalan\nInformàtica: Avatar (icona), imatge que representa un usuari en relacions a través d'Internet o altres xarxes informàtiques.\nMitologia: Avatar (mitologia), cadascuna de les formes diferents en què es manifesta una divinitat, especialment en l'hinduisme.\nTelevisió:\nAvatar: L'últim mestre de l'aire, sèrie de televisió.\nAvatar: The Last Airbender (sèrie de Netflix)","url":"https://ca.wikipedia.org/wiki/Avatar","thumbnail_url":null},{"id":"20711","type":"featured","language_code":"ca","title":"Californi","summary":"El californi és l'element químic de símbol Cf i nombre atòmic 98. Fou creat per primer cop a la Universitat de Califòrnia a Berkeley l'any 1950 bombardejant curi amb partícules alfa (ions d'heli-4). És un actínid metàl·lic i radioactiu, es tracta del sisè element transurànic que fou sintetitzat i té la segona massa atòmica més elevada de tots els elements que han estat produïts en quantitats prou grans per poder ser vists a ull nu (després de l'einsteini). Fou anomenat en honor de Califòrnia i la Universitat de Califòrnia. És l'element més pesant que es troba de manera natural a la Terra; els elements més pesants que el californi només poden ser produïts sintèticament.\nExisteixen dues formes cristal·lines del californi sota una pressió normal: una per sobre dels 900 °C i l'altra per sota dels 900 °C. A més, n'existeix una tercera forma a alta pressió. L'element perd llustre lentament en aire a temperatura ambient. Els compostos del californi es denominen segons l'estat d'oxidació de l'element, dels quals el Cf (III) és el més habitual. L'isòtop més estable dels vint isòtops coneguts del californi és el californi-251, el qual té un període de semidesintegració de 898 anys. Aquesta breu semivida significa que l'element no es troba en quantitats significatives a l'escorça terrestre. El californi-252, d'una semivida d'uns 2,64 anys, és l'isòtop més comú que s'utilitza, i és produït al Laboratori Nacional d'Oak Ridge dels Estats Units i a l'Institut d'Investigació de Reactors Atòmics de Rússia.\nEl californi és un dels pocs elements transurànics que té aplicacions pràctiques. La majoria d'aquestes aplicacions aprofiten la propietat d'alguns isòtops del californi d'emetre neutrons. Per exemple, el californi pot ser utilitzat per ajudar a engegar reactors nuclears i es fa servir com a font de neutrons quan s'estudien materials amb difracció de neutrons i espectroscòpia de neutrons. També pot ser utilitzat en la síntesi nuclear d'elements de massa atòmica superior; l'oganessó (l'element 118) fou sintetitzat bombardejant àtoms de californi-249 amb ions de calci-48. L'ús del californi ha de tenir en compte els problemes radiològics i la capacitat de l'element per interrompre la producció de glòbuls vermells per bioacumulació en el teixit ossi.","url":"https://ca.wikipedia.org/wiki/Californi","thumbnail_url":"https://upload.wikimedia.org/wikipedia/commons/thumb/9/93/Californium.jpg/150px-Californium.jpg"},{"id":"207280","type":"featured","language_code":"ca","title":"El Canto del Loco","summary":"El Canto del Loco (abreviat de vegades com ECDL) fou un grup de música espanyol que s'enquadrava dins d'un estil pop rock, encara que els seus membres reconeixen que algunes de les seves cançons pertanyen a un gènere més power pop.Fou creat l'any 1994 per Dani Martín i Iván Ganchegui (que més tard abandonaria el grup, l'any 2002), encara que els cinc components definitius no estarien reunits fins uns anys més tard. Influïts principalment per altres grups espanyols de la dècada del 1980 i amb cinc àlbums d'estudi, El Canto del Loco ha aconseguit vendre més d'un milió de còpies al mercat musical, convertint-se en un dels grups musicals més importants del panorama espanyol actual.Han estat guanyadors en dues de les tres nominacions en la categoria de millor artista o grup espanyol als MTV Europe Music Awards, i foren guardonats amb tres Premis Ondas de la Música com a millor artista o grup en directe (2004) i millor grup espanyol (2005 i 2008).A mitjans de 2009 van decidir separar-se perquè David Otero i Dani Martín volien iniciar la seva carrera en solitari.","url":"https://ca.wikipedia.org/wiki/El_Canto_del_Loco","thumbnail_url":"https://upload.wikimedia.org/wikipedia/commons/thumb/3/3e/El_canto_del_loco.jpg/150px-El_canto_del_loco.jpg"},{"id":"207403","type":"featured","language_code":"ca","title":"Obscured by Clouds","summary":"Obscured by Clouds és el setè disc del grup britànic de rock progressiu Pink Floyd, el qual va aparèixer el 2 de juny de 1972. Es tracta de la banda sonora original de la pel·lícula La Vallée de Barbet Schroeder (pel·lícula que va mostrar-se el 27 d'agost de 1972 al Festival de Venècia), que es van animar a realitzar, ja que estaven molt satisfets de la BSO anterior More. Tanmateix, a causa dels problemes amb la societat de producció del film, Pink Floyd va decidir editar-lo amb un títol diferent que el de la pel·lícula.\nL'àlbum va ser gravat en menys de dues setmanes a l'estudi del Château d'Hérouville, a la Val d'Oise (França). Va ser enregistrat després d'una pausa durant la creació de l'àlbum The Dark Side of the Moon.\nEn destaca la cançó «Free Four», vuitena pista de l'àlbum, composta per Roger Waters, la qual va sortir al mercat com a senzill el mes de juny de 1972 i va entrar al top 50 de la ràdio FM a Anglaterra. El seu títol prové del compte tradicional del rock and roll one, two, three, four...; en aquest tema, Water fa una al·lusió al seu orfenat en els vers You are the angel of death / and I am the dead man's son («tu ets l'àngel de la mort / i jo sóc el fill de l'home mort»).","url":"https://ca.wikipedia.org/wiki/Obscured_by_Clouds","thumbnail_url":null},{"id":"208394","type":"featured","language_code":"ca","title":"Bartolomé Esteban Murillo","summary":"Bartolomé Esteban Murillo (Sevilla, batejat l'1 de gener de 1618 – 3 d'abril de 1682) fou un pintor andalús del segle xvii. Format en el naturalisme tardà, va evolucionar cap a fórmules pròpies del barroc ple amb una sensibilitat que de vegades anticipa el Rococó en algunes de les seves més peculiars i imitades creacions iconogràfiques com la Immaculada Concepció o la figura infantil del Bon Pastor. Personalitat central de l'escola sevillana, amb un elevat nombre de deixebles i seguidors que van portar la seva influència fins ben entrat el segle xviii, va ser també el pintor espanyol més conegut i més apreciat fora d'Espanya, l'únic que Sandrart va incloure a la seva Academia picturae eruditae de 1683, amb una breu i fabulada biografia i també amb l'Autoretrat del pintor gravat per Richard Collin. Condicionat per la clientela, en la seva majoria formada per eclesiàstics, el gruix de la seva producció està format per obres de caràcter religiós, però a diferència de la resta dels grans mestres espanyols del seu temps va cultivar també la pintura de gènere de forma continuada i independent.","url":"https://ca.wikipedia.org/wiki/Bartolom%C3%A9_Esteban_Murillo","thumbnail_url":"https://upload.wikimedia.org/wikipedia/commons/thumb/b/b4/Murillo_Self-portrait.jpg/150px-Murillo_Self-portrait.jpg"},{"id":"208561","type":"featured","language_code":"ca","title":"Luis Eugenio Meléndez","summary":"Luis Egidio Meléndez o Luis Eugenio Meléndez (Nàpols, 1716 – Madrid, 1780) fou un pintor espanyol d'origen italià. Va fer quasi tota la seva carrera a Madrid i se'l considera un dels millors pintors de natures mortes del segle xviii. Malgrat la seva reputació, durant la seva vida va patir una gran misèria. El seu pare, Francisco Antonio Meléndez de Rivera Díaz, i Louis Michel van Loo (1707-1771) el van formar com a pintor; Meléndez fou assistent d'aquest segon entre 1742 i 1748. El futur rei Carles IV d'Espanya, aleshores encara príncep d'Astúries, li va encarregar una extensa sèrie de natures mortes, de les quals se'n conserven unes quantes desenes al Museu del Prado.\nEl seu estil a les natures mortes estava dotat d'austeritat i perfecció en la representació dels objectes; les textures dels materials mostraven una gran seguretat en el dibuix i molta minuciositat en els detalls. La composició senzilla i la llum, caracteritzada per un contrastat clarobscur, seguia la tradició de les natures mortes barroques de Francisco de Zurbarán i de Juan Sánchez Cotán; el fons d'aquestes pintures acostumava a ser buit, encara que algunes les va realitzar amb paisatges, en la línia de l'escola pictòrica napolitana.","url":"https://ca.wikipedia.org/wiki/Luis_Eugenio_Mel%C3%A9ndez","thumbnail_url":"https://upload.wikimedia.org/wikipedia/commons/thumb/5/5f/Self-portrait_Holding_an_Academic_Study_by_Luis_Mel%C3%A9ndez_%28detail%29-2.jpg/150px-Self-portrait_Holding_an_Academic_Study_by_Luis_Mel%C3%A9ndez_%28detail%29-2.jpg"},{"id":"20857","type":"featured","language_code":"ca","title":"Llotja de la Seda","summary":"La Llotja de la Seda, Llotja de València o Llotja de Mercaders és un edifici civil d'estil gòtic valencià tardà, situat a la plaça del Mercat, número 31, de València, davant l'església de Sant Joan del Mercat i del Mercat Central, al centre històric de la ciutat. L'edifici fou construït entre el 1482 i el 1548 i simbolitza, sens dubte, la puixança i riquesa del segle d'or valencià (segle xv). És una mostra de l'abast de la revolució comercial durant la baixa edat mitjana, del desenvolupament social i del prestigi aconseguit per la burgesia valenciana. El 1996, fou declarada Patrimoni de la Humanitat per la UNESCO.","url":"https://ca.wikipedia.org/wiki/Llotja_de_la_Seda","thumbnail_url":"https://upload.wikimedia.org/wikipedia/commons/thumb/4/4b/Llotja_sala1.jpg/150px-Llotja_sala1.jpg"},{"id":"211816","type":"featured","language_code":"ca","title":"Rogier van der Weyden","summary":"Rogier van der Weyden o Rogier de le Pasture (Tournai, Hainaut, Bèlgica, 1399/1400 - Brussel·les, 18 de juny de 1464) era un pintor que formà part del moviment dels primitius flamencs. Encara que hi ha poques dades sobre la seva vida i que molts dels seus treballs més importants es varen destruir a finals del segle xvii, se'l considera com el pintor més influent del segle xv.Va ocupar el càrrec de pintor de la ciutat de Brussel·les i la seva obra consistí, per una banda, principalment en retrats de personatges i mandataris de la cort de Borgonya i, per l'altra, en pintura religiosa que en molts casos foren tríptics i políptics de grans dimensions. Dins d'aquesta especialitat, alguns passatges els tractava d'una manera semblant i es repetien d'una obra a una altra. Les crucifixions o les pietats no tan sols són temes recurrents en la seva obra, i tenen una composició molt similar.\nVa formar-se amb Robert Campin i va ser contemporani de Jan van Eyck; ell i Van Eyck, des de diferents perspectives, van ser els artífexs del desenvolupament de l'escola flamenca del segle xv. Si Van Eyck, a partir de la seva ampla erudició i una treballada observació, va realitzar unes obres carregades de simbolisme, Rogier es va preocupar de representar, amb força realisme, els sentiments i sensacions —especialment els dolorosos— dels seus personatges, aconseguint-ho «com cap pintor no ho havia capturat mai».\n\n","url":"https://ca.wikipedia.org/wiki/Rogier_van_der_Weyden","thumbnail_url":"https://upload.wikimedia.org/wikipedia/commons/thumb/1/1f/Rogier_Lamp.jpg/150px-Rogier_Lamp.jpg"},{"id":"21250","type":"featured","language_code":"ca","title":"Franci","summary":"El franci, antigament conegut com a eka-cesi i actini K, és un element químic que té el símbol Fr i el nombre atòmic 87. Té l'electronegativitat més baixa coneguda i és el segon element menys abundant a la naturalesa (el primer és l'àstat). El franci és un metall alcalí altament radioactiu i reactiu que es desintegra generant àstat, radi i radó. Com la resta de metalls alcalins, només té un electró a la seva capa de valència.\nMarguerite Perey va descobrir aquest element el 1939. El franci fou l'últim element químic descobert a la naturalesa abans de ser sintetitzat. Fora del laboratori, el franci és un element extremadament escàs. Es troba en traces en les menes d'urani i de tori, on el 223Fr està formant-se i desintegrant-se contínuament. La quantitat de 223Fr a l'escorça terrestre en un moment donat possiblement no passa dels 30 grams; la resta d'isòtops són sintètics. La quantitat més gran recuperada dels seus isòtops va ser un cúmul de 300.000 milions d'àtoms (de 210Fr) sintetitzat com un gas ultra fred a la Universitat de Stony Brook el 2002.","url":"https://ca.wikipedia.org/wiki/Franci","thumbnail_url":"https://upload.wikimedia.org/wikipedia/commons/thumb/f/fa/Electron_shell_087_Francium_-_no_label.svg/150px-Electron_shell_087_Francium_-_no_label.svg.png"},{"id":"21361","type":"featured","language_code":"ca","title":"Josep Puig i Cadafalch","summary":"Josep Puig i Cadafalch   (Mataró, 17 d'octubre de 1867 - Barcelona, 23 de desembre de 1956) fou un arquitecte modernista, historiador de l'art, arqueòleg i polític català. Va exercir la política com a regidor de l'Ajuntament de Barcelona (1901-1903), diputat a les Corts Espanyoles (1907-1910), diputat provincial (1913-1924), i com a president de la Mancomunitat de Catalunya (1917-1924). Va ser un gran defensor d'un ideari de país i mantingué la il·lusió de tornar-lo a veure plenament recuperat en tots els terrenys. Des del vessant cultural i polític va aportar recursos per a fonamentar aquest pensament mitjançant els seus estudis de la llengua, l'ordenació jurídica o l'organització política dels segles xi-xii, i també va aportar arguments sobre l'encaix de Catalunya en un món hispànic alhora que amb vocació mediterrània.\nEntre les seves obres més conegudes figuren la Casa Amatller (1898-1900) i la Casa de les Punxes (1903-1905). Fou especialista de fama internacional en art romànic, amb múltiples obres publicades sobre aquesta matèria, i promotor de les excavacions d'Empúries a partir del 1908. En reconeixement de la seva trajectòria professional, diverses universitats li concediren el títol de Doctor honoris causa.","url":"https://ca.wikipedia.org/wiki/Josep_Puig_i_Cadafalch","thumbnail_url":"https://upload.wikimedia.org/wikipedia/commons/thumb/9/94/Audouard-PuigCadafalch-0316.jpg/150px-Audouard-PuigCadafalch-0316.jpg"},{"id":"2137","type":"featured","language_code":"ca","title":"Pintura","summary":"La pintura és l'art de pintar, d'expressar-se sobre una superfície mitjançant formes i colors. La pràctica de l'art de pintar consisteix a aplicar una tècnica concreta damunt una superfície determinada, sia un full de paper, un llenç, un mur, una fusta o un retall de teixit. La finalitat n'és obtenir una composició amb les formes, colors, textures i el dibuix, que dona lloc a una obra d'art d'acord amb uns principis estètics.\nUna gran part de la pintura a l'art occidental i oriental està dominada per motius religiosos; exemples d'aquest tipus de pintura són les escenes bíbliques realitzades des de les parets de les catacumbes als interiors i el sostre de la capella Sixtina, o en l'art oriental les escenes de la vida de Buda o les pintures egípcies de les tombes dels faraons, que representaven el pas a la immortalitat.\nL'arquitecte i teòric del classicisme André Félibien (segle XVII), en el pròleg de les Conferències de l'Acadèmia francesa, va determinar una jerarquia de gèneres de la pintura clàssica; aquests són: «la història, el retrat, el paisatge, els mars, les flors i els fruits».\nLa pintura és una de les expressions artístiques humanes més antigues i una de les sis Belles Arts. Dins l'estètica o la teoria de l'art modernes, la pintura és considerada com una categoria universal que comprèn totes les creacions artístiques fetes sobre superfícies. Una categoria aplicable a qualsevol tècnica o tipus de suport físic o material, incloent-hi els suports o les tècniques efímeres, així com els suports o les tècniques digitals.","url":"https://ca.wikipedia.org/wiki/Pintura","thumbnail_url":"https://upload.wikimedia.org/wikipedia/commons/thumb/5/5e/Jan_Vermeer_-_The_Art_of_Painting_-_Google_Art_Project.jpg/150px-Jan_Vermeer_-_The_Art_of_Painting_-_Google_Art_Project.jpg"},{"id":"214229","type":"featured","language_code":"ca","title":"Sistema immunitari","summary":"El sistema immunitari és el conjunt d'estructures i processos biològics que tenen els organismes per protegir-se contra les malalties. Detecta una gran varietat d'agents nocius, que van des dels virus fins als cucs paràsits, tot distingint-los dels teixits sans de l'organisme. En moltes espècies, se subdivideix en sistema immunitari innat i sistema immunitari adaptatiu, que compleixen les seves funcions mitjançant la immunitat humoral i la immunitat cel·lular. En els éssers humans, la barrera hematoencefàlica, la barrera hematocefalorraquídia i altres barreres cerebrals separen el sistema immunitari perifèric del sistema neuroimmunitari, que protegeix el cervell.\nDe la mateixa manera que els patògens evolucionen constantment i no deixen de desenvolupar noves adaptacions per evadir el sistema immunitari, els mecanismes de defensa també han evolucionat per reconèixer i neutralitzar millor els patògens. Fins i tot els organismes unicel·lulars senzills, com ara els bacteris, tenen un sistema immunitari rudimentari consistent en un conjunt d'enzims que els protegeixen contra els bacteriòfags. Altres mecanismes immunitaris bàsics evolucionaren en els eucariotes primitius i encara es troben en els seus descendents moderns, incloent-hi les plantes i els invertebrats. Aquests mecanismes inclouen la fagocitosi, pèptids antimicrobians coneguts com a «defensines» i el sistema del complement. Els vertebrats mandibulats, entre els quals es troben els éssers humans, tenen sistemes defensius encara més avançats, incloent-hi la capacitat d'adaptar-se amb el pas del temps per reconèixer patògens específics amb més eficàcia. La immunitat adaptativa o adquirida genera una memòria immunitària a partir de la seva resposta inicial a un patogen determinat que permet oferir una resposta més potent la propera vegada que el sistema immunitari es trobi amb el mateix patogen. La vacunació es fonamenta en aquest procés.\nEls trastorns del sistema immunitari poden provocar malalties autoimmunitàries, malalties inflamatòries i càncer. La immunodeficiència, un estat en el qual el sistema immunitari no funciona de manera eficaç, pot desembocar en infeccions recurrents i potencialment mortals. Pot ser el resultat d'una malaltia genètica, com ara la immunodeficiència combinada greu, o pot ser causada per fàrmacs o una infecció, com ara la síndrome d'immunodeficiència adquirida (SIDA), provocada pel retrovirus VIH. En canvi, les malalties d'autoimmunitat passen quan un sistema immunitari hiperactiu ataca teixits normals com si fossin organismes aliens. Algunes malalties autoimmunitàries habituals són l'artritis reumatoide, la diabetis mellitus tipus 1 i el lupus eritematós sistèmic. La immunologia cobreix l'estudi de tots els aspectes del sistema immunitari que tenen una rellevància especial per a la salut i les malalties humanes. Es preveu que la investigació en aquest camp tingui un paper important en la promoció de la salut i el tractament de malalties.","url":"https://ca.wikipedia.org/wiki/Sistema_immunitari","thumbnail_url":"https://upload.wikimedia.org/wikipedia/commons/thumb/f/f2/Neutrophil_with_anthrax_copy.jpg/150px-Neutrophil_with_anthrax_copy.jpg"},{"id":"21556","type":"featured","language_code":"ca","title":"Cèl·lula","summary":"Una cèl·lula (del llatí cellula, diminutiu de cella, 'cel·la') és la unitat bàsica estructural i funcional de tot ésser viu i, de fet, l'element més petit que es pot considerar viu. Els organismes es poden classificar en unicel·lulars o pluricel·lulars segons el seu nombre de cèl·lules, que en els organismes pluricel·lulars va des de 10² (certs nematodes) fins a 1017 (rorqual blau). En general, les cèl·lules tenen una mida de l'ordre de 10 µm i una massa de l'ordre d'1 ng, tot i que poden ser molt més grans.\nLa teoria cel·lular, proposada el 1838 per a les plantes i el 1839 per als animals, planteja que tots els organismes es componen de cèl·lules, que aquestes són la unitat bàsica de tot organisme i que totes les cèl·lules es formen a partir d'altres cèl·lules. Així doncs, totes les funcions vitals emanen de la maquinària cel·lular i les interaccions entre cèl·lules. A més a més, la conservació de la informació genètica en l'àcid desoxiribonucleic (ADN) fa que es pugui transmetre de generació en generació.\nL'aparició del primer ésser viu a la Terra se sol associar al naixement de la primera cèl·lula. Encara que hi ha moltes hipòtesis sobre aquest fet, generalment es creu que el procés fou encetat per la transformació de molècules inorgàniques en orgàniques en condicions ambientals propícies. Seguidament, aquestes biomolècules s'haurien combinat i haurien creat entitats complexes capaces de replicar-se. Els fòssils d'estructures cel·lulars més antics s'han trobat en roques de la formació de Strelley Pool (Austràlia Occidental) i daten de fa 3.400 milions d'anys. Les dades suggereixen que aquestes cèl·lules tenien un metabolisme anaeròbic basat en el sofre.","url":"https://ca.wikipedia.org/wiki/C%C3%A8l%C2%B7lula","thumbnail_url":"https://upload.wikimedia.org/wikipedia/commons/thumb/3/32/EscherichiaColi_NIAID.jpg/150px-EscherichiaColi_NIAID.jpg"},{"id":"21794","type":"featured","language_code":"ca","title":"Vincent van Gogh","summary":"Vincent Willem van Gogh, (Zundert, 30 de març del 1853 – Auvers-sur-Oise, 29 de juliol del 1890) fou un pintor postimpressionista neerlandès, autor d'uns 900 quadres (27 d'aquests autoretrats) i uns 1.600 dibuixos. A més, deixà 800 cartes, 650 d'aquestes adreçades al seu germà petit, Theo van Gogh. La figura central en la vida de Van Gogh fou aquest germà, que contínuament i desinteressada li donà suport financer. La gran amistat que tota la vida els uní es troba documentada en les nombroses cartes que s'intercanviaren a partir de l'agost del 1872. Van Gogh fou un pioner de l'expressionisme.\nMalgrat la qualitat de l'obra, calgué esperar a la seva mort perquè els mèrits li fossin reconeguts i es convertís en una gran figura de la pintura. Tingué una gran influència en l'art del segle xx, especialment entre els fauvistes i els expressionistes alemanys. El seu art fou seguit per Derain, Vlaminck i Van Dongen.","url":"https://ca.wikipedia.org/wiki/Vincent_van_Gogh","thumbnail_url":"https://upload.wikimedia.org/wikipedia/commons/thumb/4/4c/Vincent_van_Gogh_-_Self-Portrait_-_Google_Art_Project_%28454045%29.jpg/150px-Vincent_van_Gogh_-_Self-Portrait_-_Google_Art_Project_%28454045%29.jpg"},{"id":"217975","type":"featured","language_code":"ca","title":"Antioxidant","summary":"Un antioxidant és una molècula capaç d'alentir o prevenir l'oxidació d'altres molècules. L'oxidació és una reacció química en què es realitza una transferència d'electrons d'una substància a un agent oxidant. Les reaccions d'oxidació poden produir radicals lliures, els quals inicien reaccions en cadena que poden danyar les cèl·lules. Els antioxidants interrompen aquestes reaccions llevant elements intermedis del radical lliure i d'aquesta manera inhibeixen altres reaccions d'oxidació, oxidant-se ells mateixos. Per aquest motiu els antioxidants, com per exemple tiols o polifenols, són sovint agents reductors.\nEncara que les reaccions d'oxidació són crucials per la vida, també poden ser perjudicials; per tant, les plantes i els animals mantenen complexos sistemes amb múltiples tipus d'antioxidants, tals com el glutatió, la vitamina C i la vitamina E, així com enzims com la catalasa, la superòxid dismutasa i diverses peroxidases. Els nivells baixos d'antioxidants o la inhibició dels enzims antioxidants causen estrès oxidatiu i poden danyar o matar les cèl·lules.\nL'estrès oxidatiu ha estat associat a la patogènesi de moltes malalties humanes; és per això que en farmacologia s'estudia de manera intensiva l'ús d'antioxidants, particularment com tractament dels accidents vasculars cerebrals i de les malalties neurodegeneratives. Tot i així, es desconeix si l'estrès oxidatiu és la causa o la conseqüència d'aquestes malalties. Els antioxidants també són força utilitzats com ingredients en suplements dietètics; existeix l'esperança que poden mantenir la salut i prevenir malalties com el càncer i la cardiopatia isquèmica. Encara que alguns estudis han suggerit que els suplements antioxidants tenen beneficis per la salut, importants assajos clínics no han detectat cap avantatge per les formulacions provades i l'excés de suplements pot arribar a ser nociu.A més a més d'aquestes aplicacions en medicina, els antioxidants tenen moltes aplicacions industrials; s'usen com conservants d'aliments i cosmètics, i en la prevenció de la degradació del cautxú i la gasolina.","url":"https://ca.wikipedia.org/wiki/Antioxidant","thumbnail_url":"https://upload.wikimedia.org/wikipedia/commons/thumb/3/3c/Glutathione-3D-vdW.png/150px-Glutathione-3D-vdW.png"},{"id":"21910","type":"featured","language_code":"ca","title":"Oganessó","summary":"L'oganessó és l'element químic sintètic de símbol Og i nombre atòmic 118. Fou sintetitzat per primera vegada el 2002 per un equip mixt de científics russos i estatunidencs a l'Institut Unificat de Recerca Nuclear (JINR) de Dubnà, prop de Moscou (Rússia). El desembre del 2015 fou reconegut pel Grup de Treball Conjunt de la Unió Internacional de Química Pura i Aplicada (IUPAC) i la Unió Internacional de Física Pura i Aplicada (IUPAP), juntament amb tres altres elements nous. El 28 de novembre del 2016 li fou assignat un nom formalment. El nom fou triat en honor de Iuri Oganessian, que ha contribuït de manera important al descobriment dels elements més pesants de la taula periòdica. Era tan sols la segona vegada a la història que un element rebia el nom d'un científic viu en el moment de l'anomenament, després del seaborgi, i és l'únic element anomenat en honor d'una persona viva avui en dia.L'àtom d'oganessó és radioactiu i molt inestable i des del 2005 tan sols se n'han detectat cinc (possiblement sis) de l'isòtop oganessó-294, cosa que ha limitat molt els experiments per determinar-ne les propietats i els compostos que pot formar. Tanmateix, els càlculs teòrics han ofert moltes prediccions, incloent-n'hi algunes de sorprenents. Per exemple, malgrat que l'oganessó forma part del grup 18 (gasos nobles), és possible que sigui força reactiu, a diferència dels altres elements d'aquest grup. Abans es creia que en condicions normals és un gas, però ara es considera probable que sigui un sòlid a causa dels efectes relativistes. En la taula periòdica, és un element del bloc p i l'últim del període 7.","url":"https://ca.wikipedia.org/wiki/Oganess%C3%B3","thumbnail_url":"https://upload.wikimedia.org/wikipedia/commons/thumb/3/33/Electron_shell_118_Oganesson_-_no_label.svg/150px-Electron_shell_118_Oganesson_-_no_label.svg.png"},{"id":"22107","type":"featured","language_code":"ca","title":"Jinmeiyō kanji","summary":"El jinmeiyō kanji  (人名用漢字, ?  lit. «caràcters xinesos per usos de noms personals») és una llista de 983 caràcters xinesos, creats com un grup suplementari dels caràcters que poden ser usats de manera legal per registrar noms propis al Japó, complementària a la llista de \"caràcters usats comunament\" o jōyō kanji, que es refereix als caràcters d'ús quotidià al Japó.\nCom a regla principal, els noms propis japonesos que es registren poden contenir solament caràcters del jōyō kanji (que es llegeixen com a noms usats del mètode nanori), jinmeiyō kanji, katakana i hiragana. Al Japó s'ensenya el jinmeiyō kanji a partir de l'educació secundària, i es requereix experiència en aquest, el Nivell 2 del Kanji kentei, un examen de suficiència en el coneixement dels kanjis.\nAquesta llista ha patit almenys vuit esmenes (quatre fetes el 2004) pel Ministeri de Justícia, a través del Departament d'Assumptes Civils, òrgan encarregat del registre de noms i que a través de la Llei de Registre Familiar (戸籍法, , Kosekihō?), ha respost a la demanda dels pares que desitgen anomenar els seus fills amb aquests caràcters.","url":"https://ca.wikipedia.org/wiki/Jinmeiy%C5%8D_kanji","thumbnail_url":"https://upload.wikimedia.org/wikipedia/commons/thumb/5/54/Jinmei_characters.PNG/150px-Jinmei_characters.PNG"},{"id":"227783","type":"featured","language_code":"ca","title":"El tres de maig a Madrid","summary":"El tres de maig a Madrid (també conegut com a El tres de maig de 1808, Els afusellaments del tres de maig o Els afusellaments de la muntanya del Príncep Pius) és una pintura a l'oli completada pel pintor espanyol Francisco de Goya el 1814 i que actualment està exposada al Museu del Prado de Madrid. El quadre és una instantània de la nit entre 2 i el 3 de maig de 1808 en què es veu un escamot de soldats francesos executant presoners espanyols capturats durant el transcurs de la batalla en represàlia per la revolta del 2 de maig durant la Guerra del Francès.\nLa intenció de Goya en crear aquesta obra era commemorar la resistència espanyola davant dels exèrcits de Napoleó durant la guerra. Fou encarregat pel govern provisional després que el mateix Goya ho suggerís, juntament amb el quadre El dos de maig (també anomenat La càrrega dels mamelucs, amb el qual forma una sèrie).El contingut del quadre, la seva presentació i la seva força emocional fan que sigui considerat una imatge arquetípica dels horrors de la guerra. Malgrat que beu de moltes fonts de diferents tipus d'art, El tres de maig marca un clar trencament de la convenció artística: divergeix de les tradicions de l'art cristià i de les representacions tradicionals de la guerra, no hi ha cap precedent similar i és reconegut com una de les primeres pintures de l'era moderna. Marcà un punt de renovació total de la pintura històrica amb la irrupció d'un realisme i llibertat tècnica que obriren la porta del romanticisme i, fins i tot, de la pintura moderna. Segons l'historiador de l'art Kenneth Clark, El tres de maig a Madrid és «la primera gran pintura que es pot anomenar «revolucionària» en tots els sentits de la paraula, en estil, en subjecte i en intenció». El quadre ha estat font d'inspiració de moltes altres pintures importants, incloent-hi L'afusellament de Maximilià, d'Édouard Manet, i Massacre a Corea i Guernica, de Pablo Picasso.","url":"https://ca.wikipedia.org/wiki/El_tres_de_maig_a_Madrid","thumbnail_url":"https://upload.wikimedia.org/wikipedia/commons/thumb/3/3f/Francisco_de_Goya_y_Lucientes_-_Los_fusilamientos_del_tres_de_mayo_-_1814.jpg/150px-Francisco_de_Goya_y_Lucientes_-_Los_fusilamientos_del_tres_de_mayo_-_1814.jpg"},{"id":"22852","type":"featured","language_code":"ca","title":"Primats","summary":"Els primats (Primates) són un ordre de mamífers que comprèn els lèmurs, els ai-ais, els lorísids, els gàlags, els tarsers i els simis, amb els humans inclosos en aquesta última categoria. Tret dels humans, que avui en dia habiten tots els continents de la Terra,[a] la majoria de primats viuen a les regions tropicals o subtropicals de les Amèriques, Àfrica i Àsia. La mida dels primats va des dels 30 grams del lèmur ratolí pigmeu fins als 200 quilograms del goril·la de muntanya. Segons les proves fòssils, els avantpassats primitius dels primats podrien haver existit a finals del període Cretaci fa uns 65 milions d'anys i el primatoide més antic conegut és Plesiadapis, del Paleocè superior (fa aproximadament 58-55 milions d'anys). Estudis del rellotge molecular suggereixen que la branca dels primats podria ser encara més antiga i datar del Cretaci mitjà, fa uns 85 milions d'anys.\nTradicionalment s'ha subdividit l'ordre dels primats en dos grups principals: els prosimis i els simis. Els prosimis tenen característiques semblants a les dels primers primats i inclouen els lèmurs de Madagascar, els lorisiformes, els ai-ais i els tarsers. Els simis inclouen els micos i els simis. Més recentment, els taxonomistes han creat el subordre dels estrepsirrins, o primats «de nas moll», per incloure-hi els prosimis no tarsers i el subordre dels haplorrins, o primats «de nas sec», per incloure-hi els tarsers i els simiformes. Els simis es divideixen en dos grups: els platirrins («de nas pla») o micos del Nou Món, de Sud-amèrica i Mesoamèrica, i els catarrins («de nas estret»), d'Àfrica i el sud-est asiàtic. Els micos del Nou Món inclouen els caputxins, els aluates i les mones esquirol i els catarrins inclouen els micos del Vell Món (com ara babuïns i macacos) i els simis. Els humans són els únics catarrins que s'han estès fora d'Àfrica i el sud-est asiàtic, tot i que les proves fòssils demostren que en el passat també n'existiren moltes espècies a Europa.\nEls primats són mamífers generalistes que presenten una gran varietat de característiques. Alguns primats (incloent-hi els humans i els babuïns) no viuen principalment als arbres, però totes les espècies tenen adaptacions per grimpar-hi. Les tècniques de locomoció inclouen saltar d'un arbre a l'altre, caminar sobre dues o quatre potes, caminar sobre els artells, o gronxar-se d'una branca a l'altra (acció coneguda com a braquiació). Els primats es caracteritzen pel seu cervell gros en comparació amb els d'altres mamífers, així com un major ús de la visió estereoscòpica en detriment de l'olfacte, el sistema sensorial dominant en la majoria de mamífers. Aquests trets són especialment importants en els micos i els simis i menys en els loris i els lèmurs. La visió en tres colors ha evolucionat en alguns primats. La majoria tenen polzes oposables i alguns tenen una cua prènsil. Moltes espècies presenten dimorfisme sexual, cosa que significa que els mascles i les femelles tenen trets físics diferents, incloent-hi la massa corporal, la mida dels ullals i la coloració. Els primats tenen un ritme de desenvolupament més lent que altres mamífers de mida similar i assoleixen la maduresa més tard, però tenen una major longevitat. Algunes espècies viuen en solitari, altres en parelles de mascle-femella i altres en grups de fins a centenars de membres.","url":"https://ca.wikipedia.org/wiki/Primats","thumbnail_url":"https://upload.wikimedia.org/wikipedia/commons/thumb/9/97/Primates_-_some_families.jpg/150px-Primates_-_some_families.jpg"},{"id":"22980","type":"featured","language_code":"ca","title":"IPA","summary":"«IPA» té aquests significats:\n\nL'Alfabet fonètic internacional per les seves sigles en anglès\nLa varietat de cervesa India Pale Ale\nL'Inventari del Patrimoni Arquitectònic de Catalunya\nL'Institut de Professors Artigas (Instituto de Profesores Artigas en castellà) a l'Uruguai\nIndependents per Algemesí, partit polític","url":"https://ca.wikipedia.org/wiki/IPA","thumbnail_url":null},{"id":"229802","type":"featured","language_code":"ca","title":"Anurs","summary":"Els anurs (Anura, 'sense cua' en grec; antigament coneguts com a Salientia, 'saltadors' en llatí) són un ordre d'amfibis, que inclou tots els animals coneguts vulgarment com a granotes i gripaus.\nLa majoria d'anurs es caracteritzen per tenir llargues extremitats posteriors, un cos curt, dits palmats, ulls prominents i absència de cua. La majoria d'anurs tenen un estil de vida semiaquàtic, però poden moure's fàcilment a terra saltant o escalant. Solen pondre els ous en basses, estanys i llacs, i les larves, anomenades capgrossos, tenen brànquies i es desenvolupen a l'aigua. Els anurs adults tenen una dieta carnívora, composta principalment d'artròpodes, anèl·lids i gastròpodes. Els anurs poden ser detectats per la seva crida, que es pot sentir extensament de dia o de nit, principalment a la temporada d'aparellament.\nLa distribució dels anurs va dels tròpics al subàrtic, però la majoria d'espècies viuen en jungles tropicals. Amb aproximadament 5.000 espècies descrites, són un dels grups més diversos de vertebrats. Tanmateix, les poblacions de determinades espècies estan caient significativament.\nSovint es distingeix entre granotes i gripaus segons el seu aspecte físic, causada per l'adaptació convergent entre els anomenats gripaus a medis secs; tanmateix, aquesta distinció no té cap mena de base taxonòmica. L'única família que conté animals anomenats, exclusivament, «gripaus» són els bufònids, però moltes espècies d'altres famílies també reben el nom de «gripaus».","url":"https://ca.wikipedia.org/wiki/Anurs","thumbnail_url":"https://upload.wikimedia.org/wikipedia/commons/thumb/8/8b/Australia_green_tree_frog_%28Litoria_caerulea%29_crop.jpg/150px-Australia_green_tree_frog_%28Litoria_caerulea%29_crop.jpg"},{"id":"2343","type":"featured","language_code":"ca","title":"Pa","summary":"El pa (del llatí panis) és un aliment bàsic que forma part de la dieta tradicional a Europa, l'Orient Mitjà, l'Índia, l'Amèrica i Oceania. S'acostuma a preparar mitjançant l'enfornament d'una pasterada o massa elaborada fonamentalment amb farina de cereals com el blat, sal i aigua. La barreja, algunes vegades, acostuma a contenir llevats perquè fermenti la massa i sigui més esponjosa i tendra.El pa eixit de poc del forn és dit pa fresc, pa tou, pa blan(et), i quan ix del forn pa calent.\n\nEl cereal més utilitzat per a l'elaboració del pa és la farina de blat, però també s'utilitza el sègol, l'ordi, el blat de moro i l'arròs. Existeixen molts tipus de pa que poden contenir d'altres ingredients, com ara greixos de diferents tipus (cansalada, mantega, oli d'oliva), ous, sucre, espècies, fruites, fruita seca o dessecada (com per exemple panses), verdures (com cebes), o llavors diverses.\nL'addició del llevat provoca la fermentació alcohòlica de la massa abans de l'enfornat i, com a conseqüència, li proporciona volum i esponjositat causats per la producció de petites bombolles de diòxid de carboni que es queden immergides entre la massa humida de la farina. Al pa elaborat sense l'ús de llevat se l'anomena àzim i per això, manca de l'esponjositat típica dels pans «inflats» o «llevats». És molt possible que les elaboracions més primitives de pa no portessin llevat i la farina consistís en grans toscament molts i mesclats amb aigua, que es deixaven eixugar al sol o que acabaven entre les cendres d'un foc. Els pans plans, molt populars en algunes cultures, és probable que siguin els prototipus més antics.Una variant del pa amb denominació pròpia són les galetes i els pastissos que tenen diferents masses ensucrades; probablement, sorgiren com una necessitat de fer pans «més portables» i nutritius. A la massa se li pot donar diferents formes a causa de l'ús de diversos motlles i tècniques d'amassament: d'aquesta manera existeixen, entre d'altres, les barres, les trenes o els pans rodons. El tipus de pa convencional a Catalunya és el pa de barra anomenat francès malgrat que avui en dia torna a imposar-se el pa de pagès, que es caracteritza per una elaboració més artesana.En la nutrició humana el pa ha estat tan important que en moltes cultures és un sinònim d'aliment. També forma part de molts rituals religiosos i socials com el matzà a la pasqua jueva, l'hòstia a l'eucaristia cristiana i el ritu de benvinguda dels pobles eslaus que involucra el pa i la sal. Antigament, a les zones rurals, el pa era elaborat en els mateixos nuclis familiars; posteriorment aparegué l'establiment per a dispensar el pa, la fleca, que a les zones urbanes ha anat cobrant més importància. Actualment, existeixen electrodomèstics específics amb els quals es pot elaborar pa de forma molt senzilla, com per exemple, amb la màquina panificadora. Ara com ara es tracta d'un aliment bàsic que pot trobar-se a pràcticament qualsevol botiga d'alimentació i a les grans superfície comercials; el seu valor fa que es puguin calcular determinats índexs econòmics de referència com l'Índex de Preus de Consum o IPC, que és emprat per determinar l'evolució del cost de vida d'un país.","url":"https://ca.wikipedia.org/wiki/Pa","thumbnail_url":"https://upload.wikimedia.org/wikipedia/commons/thumb/7/7b/Assorted_bread.jpg/150px-Assorted_bread.jpg"},{"id":"234640","type":"featured","language_code":"ca","title":"Leptictidium tobieni","summary":"Leptictidium tobieni és una espècie de mamífer extint de la família dels pseudorrincociònids que visqué durant l'Eocè mitjà en allò que avui en dia és Alemanya. És la més grossa de les vuit espècies conegudes del gènere Leptictidium, amb els ossos llargs de les extremitats entre un 9% i un 15% més llargs que en L. nasutum. La mandíbula és força robusta pel gènere al qual pertany. En canvi, les premolars i molars estan encara més atrofiades que en L. nasutum. Tenia una dieta molt variada que incloïa insectes, petits vertebrats i, possiblement, plantes.\nWighart von Koenigswald i Gerhard Storch el descrigueren i li donaren nom l'any 1987. El classificaren dins el grup dels proteuteris, un tàxon «calaix de sastre» que agrupava moltes espècies diferents de mamífers insectívors. Tanmateix, més endavant es descobrí que els proteuteris són un grup artificial i els leptíctides foren reclassificats en un ordre propi.","url":"https://ca.wikipedia.org/wiki/Leptictidium_tobieni","thumbnail_url":"https://upload.wikimedia.org/wikipedia/commons/thumb/0/05/Leptictidium_M3.png/150px-Leptictidium_M3.png"},{"id":"235504","type":"featured","language_code":"ca","title":"Cromatòfor","summary":"Els cromatòfors són cèl·lules amb pigments a l'interior que reflecteixen la llum. Poden trobar-se en diversos éssers vius, com els amfibis, els peixos, certs crustacis i alguns cefalòpodes. Són els principals responsables del color de la pell, del color dels ulls en els animals ectoterms i de la formació de la cresta neural al llarg del desenvolupament embrionari. Els cromatòfors ja madurs poden dividir-se en diferents classes segons el color que reflecteixen sota la llum blanca: xantòfors (groc), eritròfors (vermell), iridòfors (iridescent), leucòfors (blanc), melanòfors (negre/marró) i cianòfors (blau). El terme també pot fer referència a les vesícules colorides associades a la membrana de certs bacteris fotosintètics.\nAlgunes espècies poden canviar de color ràpidament per mitjà de mecanismes que canvien un pigment per un altre i reorienten la superfície reflectora dels cromatòfors. Aquest procés, utilitzat sovint com a mecanisme de camuflatge, rep el nom de mimetisme o canvi fisiològic de color. Alguns cefalòpodes, com els pops, presenten uns òrgans cromatòfors realment complexos, controlats per músculs, mentre que certs vertebrats, com el camaleó, produeixen efectes semblants, controlats en aquest cas per vies de senyalització cel·lular. Aquests senyals poden ser hormones o neurotransmissors, i poden ser induïts per canvis en l'humor, la temperatura o l'estrès o bé per canvis notables de l'ambient a escala local.\nA diferència dels animals ectoterms, els mamífers i els ocells només presenten una classe de cèl·lules cromatòfores: els melanòcits. El seu equivalent en els animals ectoterms, els melanòfors, són estudiats actualment als laboratoris d'investigació amb l'objectiu de contribuir a la comprensió de certes malalties humanes, i són utilitzats com a eina en el descobriment o disseny de nous fàrmacs.","url":"https://ca.wikipedia.org/wiki/Cromat%C3%B2for","thumbnail_url":"https://upload.wikimedia.org/wikipedia/commons/thumb/6/67/Zfishchroma.jpg/150px-Zfishchroma.jpg"},{"id":"235822","type":"featured","language_code":"ca","title":"The Piper at the Gates of Dawn","summary":"The Piper at the Gates of Dawn (en català \"el flautista a les portes de l'alba\") és l'àlbum de debut del grup britànic de rock progressiu Pink Floyd, i l'únic àlbum del grup creat sota la direcció del membre fundador Syd Barrett, i sense David Gilmour. L'àlbum, anomenat així en referència al setè capítol de la novel·la El vent entre els salzes de Kenneth Grahame i amb una foto calidoscòpica de la banda feta per Vic Singh a la portada, va ser gravat entre els mesos de febrer i maig de 1967 als Abbey Road Studios, i editat el 5 d'agost de 1967. Va ser produït per l'enginyer de The Beatles Norman Smith i editat sota el segell d'EMI Columbia al Regne Unit i sota el de Tower Records als Estats Units, a l'agost i l'octubre d'aquell any, respectivament.\nEl llançament de l'àlbum als Estats Units va ser programat amb la gira de la banda al país. Al Regne Unit, no van treure'n cap senzill del propi disc, però als Estats Units «Flaming» es va editar com a senzill. La versió nord-americana de l'àlbum té una llista de temes reorganitzats i conté el senzill editat al Regne Unit que no forma part de l'àlbum, «See Emily Play». Dues de les cançons de l'àlbum, «Astronomy Domine» i «Interstellar Overdrive», es van convertir en pilars del repertori en els concerts en directe de la banda, mentre que altres cançons es van tocar en directe només un parell de vegades.\nAquest disc va ser un dels primers en explorar el rock psicodèlic, juntament amb Sgt. Pepper's Lonely Hearts Club Band de The Beatles i The Velvet Underground and Nico de The Velvet Underground, que va ser gravat gairebé simultàniament. És considerat un dels LP més influents en la història del rock psicodèlic, i ja des del seu llançament, l'àlbum ha estat aclamat com un dels millors. El 1973, va ser empaquetat amb el segon àlbum de la banda, A Saucerful of Secrets, i publicat com a A Nice Pair per introduir als nous seguidors els primers treballs de la banda després de l'èxit del The Dark Side of the Moon. Les edicions especials limitades de The Piper at the Gates of Dawn es van editar per a celebrar els trenta, quaranta i cinquanta anys de l'àlbum el 1997, 2007 i 2018, respectivament, amb els dos últims llançaments contenint cançons extres. El 2012, The Piper at the Gates of Dawn va aconseguir la posició 347 a la llista dels «500 millors àlbums de tots els temps» de la revista Rolling Stone.","url":"https://ca.wikipedia.org/wiki/The_Piper_at_the_Gates_of_Dawn","thumbnail_url":null},{"id":"236606","type":"featured","language_code":"ca","title":"Xavier Miserachs i Ribalta","summary":"Xavier Miserachs i Ribalta (Barcelona, 12 de juliol de 1937 - Badalona, 14 d'agost de 1998) fou un fotògraf català. El 1952 es va fer membre de l'Agrupació Fotogràfica de Catalunya, on va conèixer Oriol Maspons, amb qui va iniciar una amistat que va durar tota la vida. El 1954, a l'edat de disset anys, va guanyar el I Trofeu Luis Navarro, atorgat pel II Saló Nacional de Fotografia Moderna de l'Agrupació Fotogràfica de Catalunya. Aquell mateix any va començar els estudis de medicina, que va abandonar a l'últim curs per dedicar-se plenament a la fotografia.\nEl 1957 hi va haver la primera de les dues exposicions –ja clàssiques– que van reunir fotografies de Xavier Miserachs, Ricard Terré i Ramon Masats, a l'Agrupació Fotogràfica de Catalunya a Barcelona, a la seu d'AFAL a Almeria i a la Real Sociedad Fotográfica de Madrid. Al cap de dos anys, el 1959, es va presentar la segona exposició del trio Terré-Miserachs-Masats a la Sala Aixelà de Barcelona. Des de llavors, Miserachs va ser un dels artífexs de la renovació del gènere de fotografia documental que es va viure al país i que entroncava amb una tradició iniciada abans de la Guerra Civil. Alguns dels llibres fotogràfics de Miserachs han configurat durant dècades la imatge de Barcelona i la Costa Brava. Barcelona. Blanc i negre (Aymà, 1964), Costa Brava Show (Kairós, 1966) i Los cachorros (Lumen, 1967) són algunes de les obres fonamentals de l'avantguarda fotogràfica de l'època. Entre les principals influències destaquen l'obra del fotògraf William Klein i els seus llibres de ciutats, en particular el primer, dedicat a Nova York i publicat el 1955. Així mateix, l'exposició The Family of Man (1955) va causar en Miserachs, igual que en els seus companys de generació, una profunda impressió que va ser determinant per articular una poètica neorealista que representava el pas de les classes populars cap al nou entorn urbà.\nDes de finals dels anys seixanta, Miserachs va anar ampliant la seva activitat com a fotògraf per incloure la publicitat, el reportatge i la fotografia editorial. A partir del 1966 va començar a viatjar pel món com a corresponsal per a les publicacions La Actualidad Española, Gaceta Ilustrada, La Vanguardia, Interviú i Triunfo. El 1969 va ser cofundador i primer professor de fotografia de l'escola Eina, i el 1970 la seva activitat es va estendre puntualment al cinema: va ser realitzador i director de fotografia de dues pel·lícules underground, dirigides per Enrique Vila-Matas i Emma Cohen, i aquell mateix any va dirigir i va produir el curtmetratge Amén, historieta muda. En els últims anys de la seva vida, Miserachs es va dedicar a escriure amb la voluntat de deixar testimoni de la seva concepció de la fotografia amb llibres com Profesiones con futuro: fotógrafo (Grijalbo, 1995), Fulls de contactes. Memòries (Edicions 62, 1998) i Criterio fotográfico (Omega, 1998). Les seves fotografies formen part de les col·leccions més destacades de fotografia, com Fotocolectania i el MACBA. El 2011 les seves hereves van dipositar l'arxiu de Miserachs al Museu d'Art Contemporani de Barcelona, el qual està format per més de 80.000 imatges.","url":"https://ca.wikipedia.org/wiki/Xavier_Miserachs_i_Ribalta","thumbnail_url":"https://upload.wikimedia.org/wikipedia/commons/thumb/8/8a/Autorretrat_Xavier_Miserachs.jpg/150px-Autorretrat_Xavier_Miserachs.jpg"},{"id":"237781","type":"featured","language_code":"ca","title":"A Saucerful of Secrets","summary":"A Saucerful of Secrets (en català, \"Un platet ple de secrets\") és el segon àlbum del grup de rock britànic Pink Floyd. Fou enregistrat entre 1967 i 1968 als estudis Abbey Road i va aparèixer el 29 de juny de 1968.És el darrer àlbum del grup on va participar Syd Barrett, per bé que la seva participació fou ja molt limitada. Al final de 1967, Syd estava completament pres per les drogues que l'absorbien totalment, sobretot l'LSD. Barrett no va tocar més en el grup i la seva absència va posar en dubte la cohesió del grup. Els altres músics van buscar un altre guitarrista per, en un primer moment, ajudar Barrett, però després per substituir-lo. El primer nom que va circular fou Jeff Beck, però fou David Gilmour qui fou el nou membre del grup, gràcies al fet de ser un amic d'infantesa de Barrett i alhora també estudiava a Cambridge com la resta de membres.\nA Saucerful of Secrets és un àlbum de transició en l'obra del grup, ja que la influència creativa de Barrett s'apaga abans de desaparèixer completament en benefici de la de Roger Waters. Fou aquest qui va escriure la majoria de lletres i es va descobrir així la nova sonoritat del grup durant deu anys, més planera i apareixen els dimonis de Waters amb un odi al militarisme, com es pot veure al tema «Corporal Clegg».\nLa coberta de l'àlbum és la primera col·laboració entre el grup i Storm Thorgerson i la seva agència de grafisme Hipgnosis.","url":"https://ca.wikipedia.org/wiki/A_Saucerful_of_Secrets","thumbnail_url":null},{"id":"238442","type":"featured","language_code":"ca","title":"More","summary":"More (en català, 'Més') és el tercer àlbum del grup de rock progressiu britànic Pink Floyd, enregistrat l'any 1968 i editat el 1969 com a banda sonora de la pel·lícula More de Barbet Schroeder. Dita pel·lícula posa en escena un jove alemany que descobreix els plaers però també l'infern de la droga gràcies a una jove americana. Enregistrada en ple període hippie, una bona part de la pel·lícula es desenvolupa a Eivissa, lloc mític per a aquest moviment. A la coberta de l'àlbum es representa el Molí de la Mola de Formentera, on hi van residir Pau Riba i Bob Dylan.L'àlbum fou enregistrat per Pink Floyd durant el temps lliure que els deixava la preparació del seu nou àlbum Ummagumma. El grup va compondre la música davant la versió pràcticament definitiva del film, i en total la composició i l'enregistrament es van dur a terme en tan sols vuit dies, al voltant de Nadal de 1968, als estudis Pye de Marble Arch, per una suma de 600 lliures per músic.\nL'àlbum presenta una gran varietat de gèneres musicals: balades acústiques com «Cymbaline» o «Green is the Colour», temes instrumentals improvisats com «Up the Khyber», temes psicodèlics a «Dramatic Theme» i «Cirrus Minor» o també de rock dur amb «The Nile Song», variant d'«Ibiza Bar» que, contràriament al que es pot pensar, s'interpreta en una part de la pel·lícula que passa en un bar a París.","url":"https://ca.wikipedia.org/wiki/More","thumbnail_url":"https://upload.wikimedia.org/wikipedia/commons/thumb/d/d6/MC_Pink_Floyd_More.jpg/150px-MC_Pink_Floyd_More.jpg"},{"id":"239672","type":"featured","language_code":"ca","title":"Tauró de mans llargues","summary":"El tauró de mans llargues o camarí (Carcharhinus longimanus) és una espècie de peix cartilaginós de la família dels carcarínids i de l'ordre dels carcariniformes, pelàgic, de grans dimensions, que viu als mars tropicals i temperats càlids. És de constitució robusta i destaca especialment per les seves aletes llargues, arrodonides i amb les puntes blanques.\nÉs un peix agressiu, però de moviments lents, amb un marcat frenesí devorador, per la qual cosa és un perill pels nàufrags i supervivents a l'oceà d'accidents d'aeronaus; ha atacat més humans que totes les altres espècies de taurons juntes. Estudis recents han demostrat que les seves poblacions es troben en marcat declivi, car les seves grans aletes tenen molt de valor com a ingredient principal de la sopa d'aleta de tauró i, com altres espècies de tauró, sofreix una pressió creixent per part de la pesca arreu del seu àmbit de distribució.","url":"https://ca.wikipedia.org/wiki/Taur%C3%B3_de_mans_llargues","thumbnail_url":"https://upload.wikimedia.org/wikipedia/commons/thumb/2/24/Oceanic_Whitetip_Shark.png/150px-Oceanic_Whitetip_Shark.png"},{"id":"239732","type":"featured","language_code":"ca","title":"Fagòcit","summary":"Els fagòcits (coneguts igualment com a cèl·lules fagocítiques o cèl·lules fagocitàries) són cèl·lules que protegeixen el cos digerint partícules estranyes nocives, bacteris i cèl·lules mortes o moribundes. El seu nom deriva de les paraules gregues φαγεῖν (fagín), que significa 'menjar' o 'devorar', i κύτος (kitos), que significa 'vas buit'. Tenen un paper clau en la defensa contra les infeccions i en la immunitat posterior. Els fagòcits són importants en tots els animals i estan especialment desenvolupats en els vertebrats. Un litre de sang humana conté uns 6.000 milions de fagòcits. Foren descoberts el 1882 per Ilià Métxnikov mentre estudiava larves d'estrella de mar. Métxnikov fou guardonat amb el Premi Nobel de Fisiologia o Medicina del 1908 pel seu descobriment. Els fagòcits existeixen en moltes espècies; algunes amebes es comporten com els macròfags, cosa que suggereix que els fagòcits aparegueren d'hora en l'evolució de la vida.Els fagòcits dels humans i els altres animals són denominats professionals o no professionals, segons com d'eficaços siguin en la fagocitosi. Els fagòcits professionals inclouen cèl·lules anomenades neutròfils, monòcits, macròfags, cèl·lules dendrítiques i mastòcits. La diferència principal entre els fagòcits professionals i no professionals és que els primers tenen molècules anomenades receptors a la superfície, que poden detectar objectes nocius, com ara bacteris, que no se solen trobar dins el cos. Per consegüent, els fagòcits són vitals a l'hora de combatre les infeccions, així com a l'hora de mantenir els teixits sans mitjançant l'eliminació de cèl·lules mortes i moribundes que han arribat a la fi de la seva vida.Durant una infecció, els senyals químics atrauen fagòcits als punts en què el patogen ha envaït el cos. Aquests estimulants químics poden provenir dels bacteris o d'altres fagòcits que ja s'hi han desplaçat. Els fagòcits es mouen mitjançant un mètode anomenat quimiotaxi. Quan els bacteris toquen un fagòcit, queden units als receptors de la superfície del fagòcit i són consumits. Quan un patogen entra en alguns fagòcits, això pot desencadenar un atac químic dels fagòcits que utilitza oxidants i monòxid de nitrogen per matar el patogen. Després de la fagocitosi, els macròfags i les cèl·lules dendrítiques també participen en la presentació d'antigen; és quan el fagòcit mou parts del material ingerit de retorn a la superfície. Aleshores, aquest material és presentat a altres cèl·lules del sistema immunitari. Alguns fagòcits viatgen als ganglis limfàtics del cos i presenten el material a glòbuls blancs anomenats limfòcits. Aquest procés és important en la formació de la immunitat. Tanmateix, molts patògens han desenvolupat mètodes per respondre a l'atac dels fagòcits.","url":"https://ca.wikipedia.org/wiki/Fag%C3%B2cit","thumbnail_url":"https://upload.wikimedia.org/wikipedia/commons/thumb/f/f2/Neutrophil_with_anthrax_copy.jpg/150px-Neutrophil_with_anthrax_copy.jpg"},{"id":"241688","type":"featured","language_code":"ca","title":"Casa Lleó i Morera","summary":"La Casa Lleó i Morera és un edifici modernista situat al número 35 del passeig de Gràcia de Barcelona, catalogat com a bé cultural d'interès local. Fou un encàrrec fet el 1902 per Francesca Morera a l'arquitecte Lluís Domènech i Montaner per a reformar un edifici construït el 1864. A la seva mort, l'any 1904, el seu fill Albert Lleó i Morera va continuar les obres i va donar nom a l'edifici, acabat el 10 de març del 1905.\nJuntament amb la Casa Batlló (Gaudí) i la Casa Amatller (Puig i Cadafalch), és un dels tres edificis de grans arquitectes modernistes que formen part de l'anomenada Mansana de la Discòrdia, i l'únic que va aconseguir el premi del Concurs anual d'edificis artístics atorgat per l'Ajuntament de Barcelona el 1906.","url":"https://ca.wikipedia.org/wiki/Casa_Lle%C3%B3_i_Morera","thumbnail_url":"https://upload.wikimedia.org/wikipedia/commons/thumb/6/69/CasaLleoMorera-Full.jpg/150px-CasaLleoMorera-Full.jpg"},{"id":"243704","type":"featured","language_code":"ca","title":"Klaus Ebner","summary":"Klaus Ebner (Viena, 8 d'agost de 1964) és un escriptor austríac en llengua alemanya i, a més, un poeta en català. La seva obra consta de narrativa, assaig i poesia. Durant la dècada del 1980 va publicar llibres especialitzats sobre programaris i alguns primers textos literaris en revistes. Tradueix obres literàries del francès i del català a l'alemany. És soci d'associacions austríaques d'escriptors, com per exemple la Grazer Autorinnen Autorenversammlung, i de l'Associació d'Escriptors en Llengua Catalana.\nLa seva obra inclou assaigs culturals sobre assumptes catalans i narracions que tracten de tradicions jueves. La seva primera col·lecció de contes (en alemany) va aparèixer el 2007. El 2008 va publicar la novel·la curta Hominide (Homínid) i l'any següent el seu primer poemari en català. Ebner va rebre diversos premis de literatura a Àustria, per exemple el Premi de Joventut Erster Österreichischer Jugendpreis del 1982 i el premi Wiener Werkstattpreis del 2007. Crítics austríacs, com Wolfgang Ratz, han destacat la cura i el flux melòdic de la seva prosa. L'autor i la seva família viuen a Schwechat.","url":"https://ca.wikipedia.org/wiki/Klaus_Ebner","thumbnail_url":"https://upload.wikimedia.org/wikipedia/commons/thumb/6/65/KlausEbner5.jpg/150px-KlausEbner5.jpg"},{"id":"244023","type":"featured","language_code":"ca","title":"Pal·ladianisme","summary":"El pal·ladianisme o arquitectura pal·ladiana és un estil arquitectònic originalment creat per l'arquitecte italià Andrea Palladio (1508-1580). Encara que el terme pal·ladià es refereix a l'obra d'aquest autor i a totes aquelles inspirades per ell, el que es coneix com a pal·ladianisme és una evolució dels mateixos conceptes originals de Palladio.\nEl desenvolupament del pal·ladianisme com a estil autònom va començar al segle xvi i va continuar fins a finals del segle xviii, on va influir notablement en l'arquitectura neoclàssica, pel seu ampli gust pel clàssic. Aquest estil es va estendre des del Vèneto cap a tot Europa i altres parts del món. Al Regne Unit, el pal·ladianisme va arribar a ser molt popular a mitjan segle xvii a causa de l'obra de Christopher Wren. En les construccions d'estil clàssic va succeir al Barroc, com una renovació de les formes de l'antiguitat.\nAl començament del segle xviii va seguir de moda, no només a l'àmbit britànic, sinó a la majoria dels països del Nord d'Europa. Més tard, quan l'estil va començar a declinar a Europa, va sorgir amb força a Amèrica del Nord, amb excel·lents exemples en els edificis dissenyats per Thomas Jefferson.","url":"https://ca.wikipedia.org/wiki/Pal%C2%B7ladianisme","thumbnail_url":"https://upload.wikimedia.org/wikipedia/commons/thumb/9/94/Andrea_palladio_fourth_book_image.jpg/150px-Andrea_palladio_fourth_book_image.jpg"},{"id":"244667","type":"featured","language_code":"ca","title":"Atom Heart Mother","summary":"Atom Heart Mother és el cinquè àlbum d'estudi del grup britànic de rock progressiu Pink Floyd, un àlbum que es va allunyar del rock psicodèlic promogut per Syd Barrett per introduir-se més en el rock simfònic i progressiu. Va ser editat per Harvest i EMI Records el 2 d'octubre de 1970 al Regne Unit, i per Harvest i Capitol el 10 d'octubre del mateix any als Estats Units. Va ser enregistrat als estudis Abbey Road a Londres (Regne Unit), i va esdevenir el primer àlbum de la banda en assolir el número 1 a les llistes del Regne Unit, mentre que va aconseguir la 55a posició als Estats Units, arribant-hi a assolir finalment, el disc d'or. Una versió remasteritzada va ser editada en CD el 1994 al Regne Unit i als Estats Units, i de nou el 2011. Ron Geesin, que ja havia influït i treballat amb Roger Waters, va fer una notable contribució a l'àlbum i va rebre un crèdit de composició, fet estrany en aquell moment.\nAquest va ser el primer àlbum de Pink Floyd en el qual es va fer la mescla per a so quadrifònic de quatre canals, així com per a so estereofònic de dos canals. La barreja quadrifònica SQ va ser editada en LP en un format de matriu compatible amb els tocadiscs estèreo estàndard. També hi va haver un llançament de la versió quadrifònica al Regne Unit per al format Quad-8 en la forma de quatre canals totalment separats, una variant de quatre canals de l'estèreo amb cartutxos de 8 pistes.\nLa portada va ser dissenyada per Hipgnosis, i va ser important perquè va ser la primera que no va comptar amb el nom del grup a la portada, ni va contenir cap fotografia de la banda en tot el llibret. Aquesta va ser una tendència que continuaria en les cobertes posteriors al llarg de la dècada de 1970 i fins i tot més enllà.Tot i que va ser un èxit comercial en el llançament, la banda, sobretot Waters i David Gilmour, han expressat diverses opinions negatives de l'àlbum en els últims anys. No obstant això, va mantenir prou popularitat perquè Gilmour interpretés la pista amb el nom de l'àlbum amb Geesin el 2008.","url":"https://ca.wikipedia.org/wiki/Atom_Heart_Mother","thumbnail_url":null},{"id":"245891","type":"featured","language_code":"ca","title":"Meddle","summary":"Meddle és el sisè disc del grup britànic de rock progressiu Pink Floyd, que va aparèixer el 1971. Aquest àlbum marca un trencament amb tota la producció anterior, ja que entra de ple en el rock progressiu, so dominant en el grup a partir d'aquest disc, i s'abandona el rock psicodèlic i simfònic; per a molts, aquest disc representa el naixement dels Pink Floyd tal com els coneixem avui en dia.Es va gravar en diversos estudis d'enregistrament de la zona de Londres, i entre ells, els estudis Abbey Road. Sense material nou amb el qual treballar i sense tenir una idea clara de la direcció que volien que prengués l'àlbum, la banda va desenvolupar una sèrie d'experiments nous que finalment van servir d'inspiració per a la pista més coneguda de l'àlbum, «Echoes». Encara que molts dels àlbums següents del grup se centrarien en una temàtica única amb lletres escrites majoritàriament per Roger Waters, Meddle va ser un esforç grupal amb contribucions líriques de cada un dels components del grup.\nEs va gravar i produir entre les obligacions de les gires, concretament entre els mesos de gener i d'agost de 1971. Les ressenyes dels crítics musicals van ser relativament bones i malgrat que va ser un èxit comercial al Regne Unit, la mediocre publicitat del seu distribuïdor estatunidenc el va portar a resultar un fracàs de vendes a l'esmentat país.","url":"https://ca.wikipedia.org/wiki/Meddle","thumbnail_url":null},{"id":"2477","type":"featured","language_code":"ca","title":"Religió","summary":"Una religió és el conjunt de creences i pràctiques comunes d'un grup de persones, sovint relacionades amb llur concepció del món i codificada en l'oració, els rituals i les lleis morals. La religió pot incloure també tradicions culturals ancestrals, escriptures, història i mitologia, així com la fe personal i l'experiència mística. El terme \"religió\" es refereix tant a les pràctiques personals relacionades a la fe comunitària com als rituals i la comunicació grupal que emana de la convicció que comparteixen els membres.\nLa religió sovint es descriu com el sistema comunitari que envolta la creença en un pensament, un ésser, objecte o persona invisible que es considera sobrenatural, sagrat, diví o que conté la màxima veritat. Els codis morals, les pràctiques, els valors, les institucions, les tradicions, els rituals i les escriptures s'associen de manera tradicional amb la creença bàsica i sovint coincideix amb alguns conceptes seculars de la filosofia.\nEl desenvolupament de la religió ha pres diverses formes segons les diverses cultures. La \"religió organitzada\" es refereix a l'organització de persones que practiquen una religió segons un conjunt prescrit de creences. Altres religions creuen en la revelació i en la responsabilitat personal. Sovint, la paraula \"religió\" es fa servir de manera intercanviable amb \"fe\" o \"sistema de creences\".","url":"https://ca.wikipedia.org/wiki/Religi%C3%B3","thumbnail_url":"https://upload.wikimedia.org/wikipedia/commons/thumb/f/f9/Da_Vinci_Vitruve_Luc_Viatour_2.svg/150px-Da_Vinci_Vitruve_Luc_Viatour_2.svg.png"},{"id":"251194","type":"featured","language_code":"ca","title":"Donatello","summary":"Donato di Niccolò di Betto Bardi o Donatello (Florència, c. 1386 - Florència, 13 de desembre de 1466) va ser un famós artista i escultor italià de principis del Renaixement. Ensems amb Leon Battista Alberti, Filippo Brunelleschi i Masaccio, són considerats els principals creadors de l'estil renaixentista. Donatello va destacar per la seva força innovadora en el camp de l'escultura monumental i en el tractament dels relleus, camp en el qual va aconseguir representar l'obra amb una gran profunditat dintre d'un pla molt simple, tècnica que s'anomenà stiacciato, és a dir, relleu pla o aplatat.\nEl David de marbre realitzat el 1408 per a la catedral de Santa Maria del Fiore a Florència, va ser la primera obra documentada de l'artista. Durant els anys posteriors va fer nombroses obres en marbre, terracota, bronze i fusta per encàrrecs de diversos mecenes i governs de viles i ciutats. El 1459, retornà a Florència per realitzar unes plaques de bronze per a la Basílica de San Lorenzo, però va morir durant la seva elaboració, el dia 13 de desembre de 1466.Entre les seves obres més importants destaquen el David de bronze que es troba al museu del Bargello, el Púlpit exterior de la catedral de Prato, l'Estàtua eqüestre de Gattamelata a Pàdua, la Magdalena penitent al museu dell'Opera del Duomo i Judit i Holofernes al Palazzo Vecchio de Florència.\n\n","url":"https://ca.wikipedia.org/wiki/Donatello","thumbnail_url":"https://upload.wikimedia.org/wikipedia/commons/thumb/6/65/Uffizi_Donatello.jpg/150px-Uffizi_Donatello.jpg"},{"id":"252343","type":"featured","language_code":"ca","title":"Necròpolis de Gizeh","summary":"La Necròpolis de Gizeh es troba a l'altiplà de Gizeh, a la rodalia del Caire, a Egipte. Formen part d'aquesta important necròpolis de l'antic Egipte la piràmide de Kheops —també coneguda com la Gran Piràmide—, la piràmide de Khefren, la piràmide de Micerí —relativament més petita— i la famosa Gran Esfinx. De les tres piràmides principals se'n conserva el nucli, format per blocs de pedra calcària, però del seu revestiment de calcària polida o granit rosat sols en queden algunes restes, ja que, en el decurs del temps, aquests blocs van ser utilitzats per construir edificis a la propera ciutat del Caire. La piràmide de Khefren sembla la més alta, però no és així, ja que va ser construïda en una zona més elevada a l'altiplà de Gizeh; en realitat la de Kheops és la de més altura i volum.\nLa Necròpolis de Gizeh és la més gran de l'antic Egipte, amb enterraments datats des de les primeres dinasties. A la darreria de l'Imperi Antic, durant la dinastia VI, a Gizeh hi havia centenars de tombes. Va assolir la seva esplendor durant la dinastia IV, quan es van erigir la piràmide de Khufu (Kheops), la piràmide de Khafra (Khefren) i la relativament petita piràmide de Menkaura (Micerí), juntament amb diverses subsidiàries menors, temples funeraris, temples de la vall, embarcadors i calçades processionals, i es van excavar fosses que contenien barques solars cerimonials. També es va esculpir a la roca de l'altiplà la Gran Esfinx. Associats a aquests monuments reals es troben nombroses mastabes de membres de la família reial, d'altres concedides pel faraó a funcionaris i sacerdots i també alguns monuments d'èpoques posteriors relacionats amb el culte als avantpassats.\nLes piràmides ja van ser populars a l'antiguitat. A la Grècia hel·lenística la Gran Piràmide va ser esmentada per Antípater de Sidó com una de les set meravelles del món; actualment és l'única de les set que perdura. El 1979, el conjunt de Memfis amb totes les necròpolis i piràmides (Gizeh, Abusir al-Melek, Saqqara i Dashur) va ser declarat Patrimoni de la Humanitat per part de la Unesco. Es coneix amb el nom de Memfis i la seva necròpolis i comprèn la zona de les piràmides des de Gizeh fins a Dashur. Està catalogada com un patrimoni de tipus cultural.","url":"https://ca.wikipedia.org/wiki/Necr%C3%B2polis_de_Gizeh","thumbnail_url":"https://upload.wikimedia.org/wikipedia/commons/thumb/a/a6/Pyramids_of_Geezeh.jpg/150px-Pyramids_of_Geezeh.jpg"},{"id":"252702","type":"featured","language_code":"ca","title":"Domesticació","summary":"La domesticació és l'acció de fer que un organisme esdevingui domèstic, és a dir, que visqui al costat de l'ésser humà i es criï a casa. El terme deriva dels termes llatins domus, que significa 'casa', i domesticus, que té el mateix significat que el terme actual. Descriu el pas de l'estat feréstec a l'estat domèstic d'alguns animals per acció de l'home. Aquest procés és a causa dels interessos humans d'obtenir de les espècies salvatges aliment, servei, companyia, roba, etc., i començà fa almenys 11.000 anys.Una espècie domesticada, animal o vegetal, és una espècie que ha desenvolupat uns caràcters morfològics, fisiològics, o fins i tot comportamentals, nous i hereditaris, com a resultat d'una interacció prolongada, d'un control o fins i tot d'una selecció deliberada per part de l'ésser humà.\nLa domesticació designa també l'estat en el qual la reproducció, les cures i l'alimentació dels animals, o el cicle de les plantes són controlats de manera més o menys directa per l'ésser humà. En el llenguatge corrent, l'expressió «animal domèstic» és sovint utilitzada en el sentit d'animal de companyia. Aquest últim terme es pot aplicar a un animal individual, mentre que la domesticació concerneix una població o una espècie sencera. Una accepció ampliada de la domesticació tendeix a tractar totes les formes d'interacció regular de l'espècie humana amb una espècie animal.\nLa principal utilitat de les plantes i animals domèstics és la producció d'aliments, així com d'altres productes útils com la llana, el cotó, o la seda. Tanmateix, els motius de la pràctica de la ramaderia o de l'agricultura no són sempre estrictament utilitaris i inclouen el plaer, el lleure o pràctiques religioses. La domesticació de les plantes i dels animals acompanyà els inicis de l'agricultura i fou un factor essencial en el desenvolupament de la civilització. En el passat permeté la revolució neolítica, però també és un procés que encara es perllonga en l'actualitat.","url":"https://ca.wikipedia.org/wiki/Domesticaci%C3%B3","thumbnail_url":"https://upload.wikimedia.org/wikipedia/commons/thumb/6/6e/Noe_merino.jpg/150px-Noe_merino.jpg"},{"id":"25355","type":"featured","language_code":"ca","title":"Mitocondri","summary":"Un mitocondri és un orgànul envoltat per una doble membrana que es troba en la majoria de les cèl·lules eucariotes. A través de la respiració aeròbica, els mitocondris produeixen la major part del trifosfat d'adenosina (ATP) que consumeixen les cèl·lules com a font d'energia química. Albert von Kölliker els descobrí el 1857 en els músculs voluntaris dels insectes, mentre que el terme «mitocondri» fou encunyat per Carl Benda el 1898.\nHi ha organismes multicel·lulars que tenen certs tipus de cèl·lules mancades de mitocondris (com els eritròcits madurs dels mamífers). A més a més de subministrar energia, els mitocondris estan implicats en diferents processos, com ara la comunicació, la diferenciació i l'apoptosi, així com el cicle cel·lular i el seu creixement. Els mitocondris s'han relacionat amb diverses malalties humanes, com ara les malalties mentals, disfuncions cardíaques, i tenen un paper important en el procés de l'envelliment. La paraula «mitocondri» prové dels mots grecs μίτος mitos, 'fil', i χονδρίον khondríon, 'grànul'. La seva descendència no està ben compresa, però, segons la teoria endosimbiòtica, són descendents d'antics bacteris que foren incorporats simbiòticament pels avantpassats de les cèl·lules eucariotes fa més de mil milions d'anys.\nHi ha diverses característiques que fan únics els mitocondris. El nombre de mitocondris en una cèl·lula varia molt segons el tipus d'organisme i de teixit. Moltes cèl·lules tenen un sol mitocondri, mentre que d'altres en poden tenir diversos milers. L'orgànul està compost per compartiments que duen a terme funcions especialitzades. Aquests compartiments o regions inclouen la membrana externa, l'espai intermembranós, la membrana interna, les crestes mitocondrials i la matriu. Les proteïnes mitocondrials varien en funció dels teixits i les espècies. En els humans hi ha 615 tipus de proteïnes que s'identifiquen amb els mitocondris cardíacs, mentre que en els murins se'n troben fins a 940 codificats per diferents gens. Es creu que el proteoma mitocondrial està regulat dinàmicament. Tot i que la major part de l'ADN està continguda dins del nucli, els mitocondris tenen el seu propi genoma independent. A més a més, el seu ADN demostra una similitud significativa amb els genomes bacterians.","url":"https://ca.wikipedia.org/wiki/Mitocondri","thumbnail_url":"https://upload.wikimedia.org/wikipedia/commons/thumb/0/0c/Mitochondria%2C_mammalian_lung_-_TEM.jpg/150px-Mitochondria%2C_mammalian_lung_-_TEM.jpg"},{"id":"253737","type":"featured","language_code":"ca","title":"Litoria aurea","summary":"Litoria aurea és una granota arborícola terrestre originària de l'est d'Austràlia. Pot mesurar fins a onze centímetres de longitud, cosa que en fa una de les granotes més grans d'Austràlia.\nMoltes poblacions, especialment a la regió de Sydney, viuen en zones que sovint són pertorbades per l'acció humana, com ara camps de golf, terrenys industrials en desús, descampats i abocadors. Tot i que antigament fou una de les granotes més comunes del sud-est d'Austràlia, L. aurea ha sofert un important declivi de la població, que és la causa per la qual actualment ha estat classificada com a globalment vulnerable. La xifra d'individus ha continuat davallant i aquesta granota està amenaçada per la pèrdua i degradació del seu hàbitat, la contaminació, la pressió d'altres espècies introduïdes, i l'acció de paràsits i patògens, entre els quals cal incloure el quitridiomicet Batrachochytrium dendrobatidis.","url":"https://ca.wikipedia.org/wiki/Litoria_aurea","thumbnail_url":"https://upload.wikimedia.org/wikipedia/commons/thumb/6/6e/Litoria_aurea_green2.jpg/150px-Litoria_aurea_green2.jpg"},{"id":"25444","type":"featured","language_code":"ca","title":"Pobles de la mar","summary":"Els pobles de la mar són un conjunt de pobles que emprengueren un moviment migratori entre mitjans del segle xiii aC i principis del segle xii aC. El moviment dels pobles de la mar va començar després de l'any 1500 aC amb la conquesta de Creta pels aqueus, i l'emigració cretenca o minoica - després de la destrucció de Cnossos - cap a l'any segle xiv aC vers 1425 aC. Va continuar després amb l'arribada dels indoeuropeus doris a Grècia al segle xiv aC, un fet que va provocar l'emigració dels jonis, pelasgs i part dels aqueus. Aquesta emigració s'accentuaria el segle xiii aC, quan van anar cap a la Mediterrània oriental, van provocar un moviment general de poblacions, i van vagar durant anys a la recerca d'un lloc on establir-se.\nEl 1227 aC van atacar Egipte, el 1192 aC, Alashiya (probablement l'actual Xipre), el 1187, 1186 i 1185 aC el País de Hatti (Imperi Hitita) incloses Síria i Palestina. L'Imperi Hitita va ser destruït. El 1184 aC van tornar a Egipte, d'on en van ser expulsats el 1175 aC. Després d'això, una part s'establí a la Toscana, Sicília, Sardenya, Còrsega i potser el sud-est de la península Ibèrica, i uns altres van fundar estats a tota la costa de la Mediterrània Oriental. Es creu que emigrants que venien de Sardenya van arribar cap al 1250 aC a la península Ibèrica, probablement expulsats de l'illa per un dels grups dels pobles de la mar, els sherden, que van donar nom a l'illa de Sardenya i s'hi van establir després de ser derrotats pels egipcis.Tanmateix, la identitat dels pobles del mar és un enigma, ja que només es disposa de registres arqueològics sobre la dispersió de les civilitzacions antigues com a fonts d'informació. Els indicis mostren que les identitats i els motius d'aquests pobles no eren desconeguts pels egipcis. De fet, segons els registres escrits d'aquests segles, molts d'aquests pobles van acabar subordinats a ells o bé amb relacions diplomàtiques,.\n\n","url":"https://ca.wikipedia.org/wiki/Pobles_de_la_mar","thumbnail_url":null},{"id":"254888","type":"featured","language_code":"ca","title":"Terra baixa","summary":"Terra baixa és una obra teatral del dramaturg i poeta Àngel Guimerà, una de les més populars de totes les que escrigué i una de les més representades i traduïdes de la llengua catalana. Traduïda a catorze idiomes diferents: castellà, anglès, italià, alemany, rus, suec, txec, hebreu, portuguès, sicilià,serbi, neerlandès, jiddisch i esperanto, ha esdevingut tot un clàssic del repertori teatral català.Quan escrigué aquesta obra, l'escriptor passava per una etapa de plantejament social de la seva creació literària, a més de les intrigues i passions amoroses que ja havia plantejat en una obra anterior seva, Maria Rosa, més corresponent al teatre romàntic. Guimerà segueix la línia general dels moviments literaris del moment històric en què viu.","url":"https://ca.wikipedia.org/wiki/Terra_baixa","thumbnail_url":"https://upload.wikimedia.org/wikipedia/commons/thumb/9/94/Terra_baixa_%281897%29_%28coberta%29.jpg/150px-Terra_baixa_%281897%29_%28coberta%29.jpg"},{"id":"2563","type":"featured","language_code":"ca","title":"Ramon Llull","summary":"Ramon Llull (fonètica en català: [rəˈmon ˈʎuʎ]; de vegades llatinitzat com a Raimundus o Raymundus Lullus; Palma, Mallorca, 1232 – Tunis, Tunísia, 1316) va ser un escriptor, filòsof, místic, teòleg, professor i missioner mallorquí del segle xiii. És conegut per la seva extensa obra escrita, redactada en català, occità, llatí i àrab.\nDestaca per la seva producció literària en llengua catalana i és considerat el primer autor a fer servir una llengua vulgar per escriure obres científiques.Ramon Llull havia estat un cortesà de vida mundana fins que va realitzar una transformació religiosa quan tenia trenta anys, a partir de la qual dedicà la seva vida al proselitisme cristià, especialment entre jueus i musulmans, i a incorporar els poders polítics i religiosos cristians en un pla missioner destinat a la conversió dels no cristians. La seva estratègia per millorar els resultats dels mètodes tradicionals d'evangelització basats en l'autoritat dels textos sagrats el va portar a difondre el seu pensament mitjançant l'escriptura, l'ensenyament, la disputa amb autoritats teològiques, la petició a papes i reis o la fundació de centres de formació missionera. Per assolir els seus propòsits dedicà gran part de la seva vida a viatjar, per difondre el seu missatge i posar-lo a prova.Llull creà un sistema filosòfic que denominà Ars, que integrava en un tot coherent la religió, la filosofia, la ciència, la moral i l'ordre social, a partir d'un sistema de verificacions mecàniques comprensibles i transmissibles que havien de demostrar la superioritat del cristianisme i facilitar així la conversió dels practicants d'altres religions. L'ambició del programa lul·lià és una de les causes de la seva ingent producció escrita i de l'enciclopedisme del seu abast, atès que el seu sistema havia de ser verificable en qualsevol àmbit del coneixement humà i havia de poder ser comunicat en graus distints de complexitat expressiva i de llengua, d'acord amb les característiques del destinatari.\nD'aquesta extensa producció literària es conserven 260 obres, d'entre les quals, literàriament, es poden destacar el Llibre de contemplació en Déu, el Llibre de l'orde de cavalleria, el Romanç d'Evast e Blaquerna, el Llibre de Santa Maria, el Llibre de meravelles, lo Desconhort, l'Arbre de ciència, l'Arbre de filosofia d'amor, el Cant de Ramon o el Llibre de les bèsties.\nEl llegat de Ramon Llull va ser un corrent filosòfic i religiós de partidaris denominat lul·lisme, que estimularen la seva exaltació fins a la llegenda. Llull també va tenir adversaris, especialment entre els dominics, que crearen un corrent antilul·lià, els quals, a més d'atacar-lo pel contingut de la seva obra, li atribuïren posicions heterodoxes a partir de textos falsament lul·lians sobre l'alquímia o la càbala. Aquesta confrontació ha distorsionat la percepció popular de la seva personalitat real i ha afectat negativament el seu procés de canonització. Actualment és, eclesiàsticament, servent de Déu, encara que popularment sigui considerat i titulat com a beat.","url":"https://ca.wikipedia.org/wiki/Ramon_Llull","thumbnail_url":"https://upload.wikimedia.org/wikipedia/commons/thumb/0/04/Ramon_Llull.jpg/150px-Ramon_Llull.jpg"},{"id":"2569","type":"featured","language_code":"ca","title":"Reial Club Deportiu Espanyol de Barcelona","summary":"El Reial Club Deportiu Espanyol de Barcelona (S.A.D.). o simplement Espanyol és un club de futbol de la ciutat de Barcelona i que té la seu social a la ciutat de Cornellà de Llobregat. Fou fundat el 13 d'octubre de 1900, per una colla de joves estudiants universitaris encapçalats per Àngel Rodríguez Ruiz.\nEl capital social de l'entitat és de 77.641.596 euros, dividit en 12.940.266 accions, estant subscrit i desemborsat completament. La temporada 2021-22 el primer equip de l'Espanyol masculí juga la Primera divisió espanyola de futbol. Els seguidors de l'Espanyol s'anomenen popularment \"periquitos\". El club organitza anualment des de 1974 el Torneig Ciutat de Barcelona a la pretemporada d'estiu.","url":"https://ca.wikipedia.org/wiki/Reial_Club_Deportiu_Espanyol_de_Barcelona","thumbnail_url":"https://upload.wikimedia.org/wikipedia/commons/thumb/5/5f/Estadi_de_Cornell%C3%A0_-_El_Prat.jpg/150px-Estadi_de_Cornell%C3%A0_-_El_Prat.jpg"},{"id":"258110","type":"featured","language_code":"ca","title":"Màxim tèrmic del Paleocè-Eocè","summary":"El màxim tèrmic del Paleocè-Eocè (MTPE) fou un canvi climàtic sobtat que marcà la fi del Paleocè i l'inici de l'Eocè, fa 56 milions d'anys. Es tracta d'un dels períodes de canvi climàtic més significatius de l'era Cenozoica, que alterà sobtadament la circulació oceànica i atmosfèrica, provocant l'extinció de molts gèneres de foraminífers bentònics, i causant grans canvis en els mamífers terrestres que marcaren l'aparició dels llinatges actuals.\nEn només 20.000 anys, la temperatura mitjana terrestre augmentà en 6 °C, amb un corresponent augment del nivell del mar, així com un escalfament dels oceans. Encara que l'escalfament pogué ser desencadenat per moltes causes, es creu que les principals foren la forta activitat volcànica i l'emissió de gas metà que es trobava emmagatzemat als clatrats dels sediments oceànics, i que pogueren intensificar l'escalfament en alliberar a l'atmosfera grans quantitats de carboni empobrit en l'isòtop carboni-13. A més, les concentracions atmosfèriques de CO₂ augmentaren de forma significativa, pertorbant-ne el cicle i causant l'elevació de la lisoclina, així com una escassetat d'oxigen a les profunditats oceàniques que finalment provocà la majoria de les extincions marines.","url":"https://ca.wikipedia.org/wiki/M%C3%A0xim_t%C3%A8rmic_del_Paleoc%C3%A8-Eoc%C3%A8","thumbnail_url":"https://upload.wikimedia.org/wikipedia/commons/thumb/b/bb/65_milions_d%27anys_de_canvi_clim%C3%A0tic.png/150px-65_milions_d%27anys_de_canvi_clim%C3%A0tic.png"},{"id":"259032","type":"featured","language_code":"ca","title":"Mew (Pokémon)","summary":"Mew (ミュウ, , Myū?) és una de les espècies de Pokémon que apareixen a la franquícia Pokémon, una sèrie de videojocs, anime, mangues, llibres, cartes col·leccionables i altres mitjans que fou inventada per Satoshi Tajiri i ha generat milers de milions de dòlars en beneficis per a Nintendo i Game Freak. Se'l considera un Pokémon mític tant als videojocs com als mangues i l'anime de Pokémon.\nEl seu creador, el programador de Game Freak Shigeki Morimoto, afegí Mew a Pokémon Red i Blue com a personatge secret. Per aquest motiu, la seva presència ha estat envoltada de rumors i llegendes que han contribuït a l'èxit de la franquícia Pokémon. En aquests jocs, Mew només es pot obtenir en esdeveniments de distribució de Pokémon.\nMew feu el seu debut filmogràfic a Pokémon: The First Movie, que protagonitza juntament amb Mewtwo. La pel·lícula revelà que un pèl fossilitzat de Mew descobert per un equip de científics a la selva de la Guyana havia sigut utilitzat per crear Mewtwo, un clon de Mew millorat mitjançant enginyeria genètica. Mew tornà a aparèixer a Pokémon: Lucario and the Mystery of Mew, on també era un dels personatges principals, aquesta vegada juntament amb Lucario. La trama secundària de la pel·lícula gira al voltant de la misteriosa història de Mew i com arribà a ser tan poderós. Un dels protagonistes de Pokémon: The Mastermind of Mirage Pokémon és un Mew miratge que ajuda Ash i els seus amics a derrotar el Mirage Master ('Amo dels Miratges').","url":"https://ca.wikipedia.org/wiki/Mew_(Pok%C3%A9mon)","thumbnail_url":null},{"id":"259388","type":"featured","language_code":"ca","title":"Arrel cúbica","summary":"En matemàtiques, una arrel cúbica o arrel tercera d'un nombre és aquella quantitat que multiplicada tres vegades per ella mateixa dona una quantitat determinada, de la qual és l'arrel. En notació matemàtica s'escriu \n  \n    \n      \n        \n          \n            x\n            \n              3\n            \n          \n        \n      \n    \n    {\\displaystyle {\\sqrt[{3}]{x}}}\n   o x1/3, és un nombre a tal que a3 = x.L'arrel cúbica real y d'un nombre real x es pot interpretar com la longitud que ha de tenir l'aresta d'un cub per tal que el cub tingui un volum de x unitats. D'aquí ve el nom d'arrel cúbica.","url":"https://ca.wikipedia.org/wiki/Arrel_c%C3%BAbica","thumbnail_url":"https://upload.wikimedia.org/wikipedia/commons/thumb/c/c9/Cube_root.png/150px-Cube_root.png"},{"id":"259398","type":"featured","language_code":"ca","title":"Gaspar Homar i Mezquida","summary":"Gaspar Homar i Mezquida (Bunyola, Mallorca, 11 de setembre de 1870 – Barcelona, 5 de gener de 1953) fou un moblista, ensemblier i antiquari, considerat un dels representants més genuïns del moviment modernista català en el camp de la decoració i la creació de mobles. Els seus mobles, que poden ser considerats d'autor, són el reflex del benestar i de les aspiracions de la puixant burgesia i es distingeixen per la utilització de fustes nobles i costoses i pels treballs en marqueteria i talla, on rebé la col·laboració de destacats artistes com Josep Pey, Sebastià Junyent o Joan Carreras i Farré. Amb una forta personalitat, l'obra de Gaspar Homar està relacionada amb la dels millors artistes de l'època, com ara Eugène Gaillard, Hector Guimard o William Morris i reinterpreta des d'una òptica molt particular, la influència de la Secessió de Viena i de l'Escola de Glasgow. Participà i obtingué medalla a les exposicions de Londres, Madrid i Barcelona (1907), a la hispano-francesa de Saragossa (1908) i a la Internacional del Comfort Modern de París (1909), i fou membre del jurat de l'Exposició Internacional de Venècia (1908).","url":"https://ca.wikipedia.org/wiki/Gaspar_Homar_i_Mezquida","thumbnail_url":"https://upload.wikimedia.org/wikipedia/commons/thumb/4/41/Gasparhomar-2086-02.jpg/150px-Gasparhomar-2086-02.jpg"},{"id":"259878","type":"featured","language_code":"ca","title":"William-Adolphe Bouguereau","summary":"William-Adolphe Bouguereau (La Rochelle, 30 de novembre de 1825 - ibídem, 19 d'agost de 1905) fou un pintor academicista francès. Amb un evident talent des de petit, va rebre formació artística en una de les escoles d'art més prestigioses del seu temps, l'Escola de Belles Arts de París, de la qual posteriorment esdevindria un professor molt sol·licitat; també fou professor a l'Académie Julian. La seva carrera va florir en l'època d'or de l'academicisme, del qual fou un fervent defensor, i un dels seus representants més típics.\nLa seva pintura es caracteritza pel complet domini de la forma i la tècnica, amb un acabat d'alta qualitat, que assoleix grans efectes de realisme. En termes d'estil, va ser part del corrent eclèctic que va dominar la segona meitat del segle xix, tot barrejant elements de neoclassicisme i romanticisme en un enfocament naturalista amb una bona dosi d'idealisme. Va deixar una obra vasta, centrada en temes mitològics, al·legòrics, històrics i religiosos, i retrats nus i de joves camperoles.\nVa amassar una gran fortuna, va guanyar fama internacional durant la seva vida, i va rebre nombrosos premis i condecoracions - com el Premi de Roma i la Legió d'Honor -, però al final de la seva carrera va començar a ser desacreditat pels premodernistes. Des del començament del segle xx, poc després de la seva mort, la seva obra va ser oblidada ràpidament, i va arribar a ser considerada del tot buida de sentit i artificial, i un model d'allò que l'art no hauria de ser, però el 1970 va començar a examinar-se de nou, i actualment és considerat un dels pintors més importants del segle xix. No obstant això, encara hi ha molta resistència a la seva obra, envoltada de certa controvèrsia.\nEntre les personalitats de l'època que confessaren admiració per la seva obra cal destacar el pianista i compositor romàntic Chopin.\nBouguereau va estar casat amb una altra artista, Elizabeth Jane Gardner. Gràcies a la seua influència, moltes institucions d'art s'obriren per primera vegada a les dones, fins i tot l'Acadèmia francesa de Belles Arts.","url":"https://ca.wikipedia.org/wiki/William-Adolphe_Bouguereau","thumbnail_url":"https://upload.wikimedia.org/wikipedia/commons/thumb/9/96/William-Adolphne_Bouguereau_photo.jpg/150px-William-Adolphne_Bouguereau_photo.jpg"},{"id":"261","type":"featured","language_code":"ca","title":"Ateisme","summary":"L'ateisme és, en un sentit ampli, el rebuig de la creença en l'existència de deïtats. En un sentit més estricte, és específicament la posició segons la qual no hi ha deïtats. També és vist simplement com a l'absència de la creença en l'existència de deïtats. L'ateisme és l'oposició del teisme, que en termes generals és la creença de l'existència d'una o diverses deïtats.El terme ateisme prové del grec ἄθεος (atheos), significa 'sense déu(s)' i es feia servir com un terme pejoratiu aplicat als que rebutjaven els déus adorats per la societat en general. Amb la difusió del lliure pensament, la investigació escèptica i el posterior augment de la crítica de la religió, es va limitar l'abast d'aplicació del terme. Els primers individus que s'autoidentificaren com a \"ateus\" van ser del segle xvii.Els arguments de l'ateisme van des de plantejaments filosòfics fins a socials i històrics. Les justificacions per no creure en cap deïtat sobrenatural inclouen la falta de proves empíriques, el problema del mal, l'argument de revelacions inconsistents, el rebuig dels conceptes que no poden ser falsats i l'argument de la no-creença. Tot i que alguns ateus han adoptat filosofies seculars, no hi ha una ideologia que els englobi a tots. Molts ateus sostenen que l'ateisme és una visió del món més parsimoniosa que la del teisme, i per tant, la càrrega de la prova no recau en l'ateu per refutar l'existència de déu, sinó en el teista per proporcionar una justificació per al teisme.L'ateisme s'accepta dins d'algunes religions i creences espirituals, com per exemple l'hinduisme, el jainisme, el budisme, el moviment raelià, moviments neopagans com la wicca i les religions no teistes. El jainisme, així com algunes branques del budisme, no propugnen la creença en déus, mentre que també l'hinduisme considera vàlid l'ateisme, tot i que algunes de les seves escoles veuen difícil el camí d'un ateu pel que fa a l'espiritualitat.Donada la variabilitat de les concepcions d'ateisme, és difícil determinar quants ateus hi ha al món. Segons una estimació feta el 2007, al voltant del 2,3% de la població és atea, mentre que un 11,9% addicional es considera no religiosa. D'acord amb una enquesta mundial realitzada per WIN/GIA el 2012, el 13% dels enquestats van dir que eren ateus. Segons un altre estudi, els percentatges més elevats es troben als països occidentals; alguns exemples en són: els Estats Units (4%), Itàlia (7%), Espanya (11%), Gran Bretanya (17%), Alemanya (20%), i França (32%). Actualment, un 22,5% dels ciutadans de Catalunya manifesten ser ateus. Aquestes dades provenen de l'estudi d'opinió de 2005 de l'Institut d'Estadística de Catalunya, en què un 22,5% es van declarar com a no creients (ateus), un 16,5% com a agnòstics i un 59% com a creients en alguna religió.","url":"https://ca.wikipedia.org/wiki/Ateisme","thumbnail_url":"https://upload.wikimedia.org/wikipedia/commons/thumb/b/ba/Ephesians_2%2C12_-_Greek_atheos.jpg/150px-Ephesians_2%2C12_-_Greek_atheos.jpg"},{"id":"262430","type":"featured","language_code":"ca","title":"Integració","summary":"El concepte d'integració és un concepte fonamental de les matemàtiques avançades, especialment en els camps del càlcul i de l'anàlisi matemàtica. Bàsicament, una integral és una generalització de la suma d'infinits sumatoris, infinitament petits.\nUna integral assigna números a funcions d'una manera que pot descriure el desplaçament, l'àrea, el volum i altres conceptes que sorgeixen combinant dades infinitesimals. La integració és una de les dues principals operacions de càlcul, amb la seva inversa, derivació, que és l'altra.\nDonada una funció f(x) d'una variable real x i un interval [a,b] de la recta real, la integral\n\n  \n    \n      \n        \n          ∫\n          \n            a\n          \n          \n            b\n          \n        \n        f\n        (\n        x\n        )\n        \n        d\n        x\n      \n    \n    {\\displaystyle \\int _{a}^{b}f(x)\\,dx}\n  és igual a l'àrea de la regió del pla xy limitada entre la gràfica de f, l'eix x, i les línies verticals x = a i x = b, on es resten les àrees que estan per sota de l'eix x.\nLa paraula \"integral\" també es pot referir a la noció de funció primitiva, és a dir, una funció F, la derivada de la qual és la funció donada f. En aquest cas s'anomena integral indefinida, mentre que les integrals tractades en aquest article són les integrals definides. Alguns autors conserven una distinció entre primitives i integrals indefinides.\nEls principis de la integració varen ser formulats per Newton i Leibniz a finals del segle xvii. A través del teorema fonamental del càlcul, que varen desenvolupar tots dos de forma independent, la integració es connecta amb la derivació, i la integral definida d'una funció es pot calcular fàcilment un cop se'n coneix una primitiva. Les integrals i les derivades esdevenen eines bàsiques del càlcul, amb nombroses aplicacions en ciència i enginyeria.\nA començaments del segle xix, Bernhard Riemann va donar una definició rigorosa de la integral. Es basa en un límit que aproxima l'àrea d'una regió curvilínia a base de partir-la en petits bocins verticals. Posteriorment varen començar a aparèixer nocions més sofisticades de la integral, on s'han generalitzat els tipus de les funcions i els dominis sobre els quals es fa la integració. La integral curvilínia es defineix per funcions de dues o tres variables, i l'interval d'integració [a,b] se substitueix per una certa corba que connecta dos punts del pla o de l'espai. En una integral de superfície, la corba se substitueix per un bocí d'una superfície a l'espai de tres dimensions. Els conceptes moderns d'integració es basen en la teoria matemàtica abstracta coneguda com a teoria de la mesura, que va desenvolupar Henri Lebesgue a principis del segle xx.\nLes integrals de les formes diferencials juguen un rol fonamental en la geometria diferencial moderna. Aquestes generalitzacions de la integral varen sorgir primer a partir de les necessitats de la física, i tenen un paper important en la formulació de moltes lleis físiques com, per exemple, les de l'electromagnetisme.","url":"https://ca.wikipedia.org/wiki/Integraci%C3%B3","thumbnail_url":"https://upload.wikimedia.org/wikipedia/commons/thumb/4/42/Integral_example.png/150px-Integral_example.png"},{"id":"266688","type":"featured","language_code":"ca","title":"Evolució dels mamífers","summary":"L'evolució dels mamífers a partir dels sinàpsids primitius («rèptils mamiferoides») fou un procés gradual que durà aproximadament 95 milions d'anys, des de l'origen dels primers sinàpsids durant el Pennsylvanià fins a l'aparició dels primers mamaliaformes, com ara Adelobasileus cromptoni, en l'estatge faunístic Carnià. Els sinàpsids divergiren dels sauròpsids (rèptils i dinosaures) a finals del Carbonífer, tan sols 20 milions d'anys després de l'aparició dels amniotes.\nEls sinàpsids es diversificaren durant el Permià i produïren formes com el dimetrodont, Sphenacodon o l'edafosaure. Durant uns 40 milions d'anys, foren els animals terrestres dominants, però fa aproximadament 250 milions d'anys desaparegueren tots els pelicosaures excepte els teràpsids com a resultat de l'extinció permiana. Els listrosaures, un grup de teràpsids, es recuperaren de l'extinció i arribaren a exercir un domini tan aclaparador que no s'ha tornat a repetir mai més en la història de la Terra, fins al punt que representen un 95% dels fòssils en alguns jaciments del Triàsic inferior. Tanmateix, els canvis ambientals del Triàsic foren propicis als dinosaures i deixaren els mamífers i els seus precursors en segon pla durant 160 milions d'anys.\nEn general, els mamífers del Mesozoic eren petits i gairebé cap no passava de la mida d'un ratolí o una rata. Les dents indiquen que la majoria de les espècies s'alimentaven d'insectes i altres invertebrats, mentre que la forma del cervell i els òrgans sensorials apunten a un estil de vida fonamentalment nocturn. No es coneixen amb certesa els motius pels quals la mida, la fisiologia i l'estil de vida de la majoria dels mamífers es mantingueren relativament constants durant el Mesozoic; una de les teories és que la competició amb els dinosaures hauria exercit una pressió selectiva que hauria impedit l'evolució de mamífers de grans dimensions. Des de mitjans de la dècada del 2000 hi ha hagut nous descobriments que mostren un major grau d'especialització entre els mamífers i els seus parents més propers del Mesozoic. Per exemple, el mamaliaforme Castorocauda lutrasimilis era parcialment aquàtic, mentre que el volaticoteri tenia membranes per planar i Fruitafossor windscheffeli presentava adaptacions per menjar insectes semblants a les dels ossos formiguers.\nEls principals grups de mamífers del Cretaci sobrevisqueren a l'extinció del Cretaci-Paleogen malgrat la desaparició de fins a un 93% de les espècies. Encara que havien començat a radiar 30 milions d'anys abans i que pocs grups es diversificaren ràpidament després de l'extinció, la desaparició dels dinosaures els permeté convertir-se en els animals dominants dels medis terrestres del Cenozoic. A l'Eocè es produí una radiació adaptativa explosiva que donà origen a gran part dels grups moderns de mamífers i al Miocè la mastofauna ja era molt semblant a l'actual. Des de finals del Plistocè han desaparegut molts mamífers com a resultat de l'extinció del Quaternari, probablement relacionada amb l'expansió dels éssers humans arreu del món. La Unió Internacional per la Conservació de la Natura (UICN) considera que un 26% de les espècies de mamífers són vulnerables, estan en perill o estan en perill crític.","url":"https://ca.wikipedia.org/wiki/Evoluci%C3%B3_dels_mam%C3%ADfers","thumbnail_url":"https://upload.wikimedia.org/wikipedia/commons/thumb/5/5e/Mammalia.png/150px-Mammalia.png"},{"id":"267866","type":"featured","language_code":"ca","title":"Star Wars episodi III: La venjança dels Sith","summary":"Star Wars Episodi III: La venjança dels Sith (títol original en anglès Star Wars Episode III: Revenge of the Sith Arxivat 2020-07-22 a Wayback Machine.) és cronològicament el tercer episodi de la sèrie La guerra de les galàxies i el sisè en ordre de llançament. Va ser llançat el 2005, 28 anys després de la primera pel·lícula, Star Wars episodi IV: Una nova esperança. Aquesta pel·lícula ha estat doblada al català.\nLa pel·lícula transcorre tres anys més tard de l'inici de les guerres clon. Els cavallers jedis s'estenen per tota la galàxia amb un enorme exèrcit de clons en la guerra contra els separatistes. El Consell jedi envia el mestre Obi-Wan a eliminar el general Grievous, líder de l'exèrcit separatista. Mentrestant, el mestre Anakin Skywalker, separat d'Obi-Wan, creix prop de Palpatine, el canceller de la República Galàctica que d'amagat és també Darth Sidious. La seva profunda amistat posa en perill l'Orde jedi, la República i el mateix Anakin, que acaba sucumbint al costat fosc de la força per convertir-se en Darth Vader. Aquest fet canvia el destí de la galàxia per sempre.\nLucas va començar a escriure el guió de la pel·lícula abans que comencés la producció de L'atac dels clons. El rodatge, que va tenir lloc principalment a Austràlia, amb l'addició de certes escenes a Tailàndia i Itàlia, va durar tres mesos. Va ser estrenada el 19 de maig de 2005 i va rebre crítiques generalment positives per part dels crítics, especialment en contrast amb les dues preqüeles anteriors.\nVa batre diversos rècords de taquilla durant la primera setmana i ha arribat a recaptar fins a 848 milions de dòlars a tot el món, essent la segona pel·lícula més taquillera de la saga de Star Wars (sense ajustar per la inflació). Va ser la pel·lícula més taquillera del 2005 als Estats Units i la segona en tot el món, per darrere de Harry Potter i el calze de foc. L'agost de 2014, era encara la 38a pel·lícula més taquillera de tots els temps. El 2012, després de l'adquisició de Lucasfilm per The Walt Disney Company, va ser anunciada la seqüela de la trilogia de Star Wars. Star Wars Episode VII: The Force Awakens es llançà el desembre de 2015.","url":"https://ca.wikipedia.org/wiki/Star_Wars_episodi_III:_La_venjan%C3%A7a_dels_Sith","thumbnail_url":null},{"id":"268767","type":"featured","language_code":"ca","title":"Línia 1 del metro de Barcelona","summary":"La línia 1 o línia vermella del metro de Barcelona és una línia de ferrocarril metropolità soterrada que dona servei a la ciutat de Barcelona, l'Hospitalet de Llobregat i Santa Coloma de Gramenet. És la segona línia més antiga del metro, la més llarga de la xarxa i l'única amb via d'ample ibèric antic.\nLa línia es va inaugurar el 1926 amb el nom de Metropolitano Transversal per unir les terminals ferroviàries que havien sorgit a Barcelona. Actualment uneix les estacions d'Hospital de Bellvitge i Fondo, en un traçat de doble via soterrada, les cotxeres es troben a Santa Eulàlia i la Sagrera i tallers a l'estació d'Hospital de Bellvitge. Actualment té 20,7 quilòmetres de longitud i trenta estacions.","url":"https://ca.wikipedia.org/wiki/L%C3%ADnia_1_del_metro_de_Barcelona","thumbnail_url":"https://upload.wikimedia.org/wikipedia/commons/thumb/d/d0/Navas_inside%2C_Barcelona_Metro.jpg/150px-Navas_inside%2C_Barcelona_Metro.jpg"},{"id":"268803","type":"featured","language_code":"ca","title":"Línia 2 del metro de Barcelona","summary":"La línia 2 o línia lila del metro de Barcelona és una línia de ferrocarril metropolità soterrada que dona servei a les ciutats de Barcelona, Sant Adrià de Besòs i Badalona. Va ser l'última línia a incorporar-se el segle xx a la xarxa del metro i la primera totalment equipada amb ascensors hidràulics per ser adaptada a persones amb mobilitat reduïda i paviment de textura especial per a invidents. Actualment té tretze quilòmetres de longitud i divuit estacions.El traçat de la línia, que uneix Paral·lel i Badalona Pompeu Fabra, és de doble via soterrada. Els tallers i les cotxeres es troben al Triangle Ferroviari, a prop de l'estació de La Pau. A més té enllaços de servei a Paral·lel amb la línia 3 i a La Pau amb la línia 4.","url":"https://ca.wikipedia.org/wiki/L%C3%ADnia_2_del_metro_de_Barcelona","thumbnail_url":"https://upload.wikimedia.org/wikipedia/commons/thumb/6/61/Passeig_de_Gr%C3%A0cia_Line2.jpg/150px-Passeig_de_Gr%C3%A0cia_Line2.jpg"},{"id":"268808","type":"featured","language_code":"ca","title":"Línia 3 del metro de Barcelona","summary":"La línia 3 o línia verda del metro de Barcelona és una línia de ferrocarril metropolità soterrada que dona servei a la ciutat de Barcelona. És la línia més antiga del metro, inaugurada l'any 1924 i batejada com Gran Metro, unint les estacions de Catalunya i Lesseps, sota la gestió de la companyia Gran Metropolità de Barcelona fins a la fusió amb Ferrocarril Metropolità de Barcelona.\nActualment uneix les estacions de Zona Universitària i Trinitat Nova, en un traçat de doble via soterrada. Les cotxeres es troben a Sant Genís (Vall d'Hebron). Les antigues cotxeres de Lesseps ja no donen servei i tenien la peculiaritat d'estar ubicades en unes naus a l'exterior, pujant i baixant els trens amb un elevador. Actualment té 18,4 quilòmetres de longitud i vint-i-sis estacions.","url":"https://ca.wikipedia.org/wiki/L%C3%ADnia_3_del_metro_de_Barcelona","thumbnail_url":"https://upload.wikimedia.org/wikipedia/commons/thumb/c/c3/Liceu_Metro_station.jpg/150px-Liceu_Metro_station.jpg"},{"id":"268809","type":"featured","language_code":"ca","title":"Línia 4 del metro de Barcelona","summary":"La línia 4 o línia groga del metro de Barcelona és una línia de ferrocarril metropolità soterrada que dona servei a la ciutat de Barcelona. Tot i inaugurar-se el 1973 part del seu traçat es va posar en servei el 1926 com a ramal del Gran Metro (L3) entre Passeig de Gràcia i Jaume I. Els túnels, però, van ser construïts el 1908, sent els més antics de la xarxa de metro barcelonina, quan es va crear la Via Laietana.\nEl traçat de la línia, que uneix Trinitat Nova i la Sagrera, és de doble via soterrada, els tallers i les cotxeres es troben a Via Júlia i al Triangle Ferroviari. Té enllaços de servei amb la línia 1 a Urquinaona, línia 2 a la Pau, la línia 5 a Maragall, amb la línia 11 a Trinitat Nova, i la línia 3 a Passeig de Gràcia. Actualment té 17,3 quilòmetres de longitud i vint-i-dues estacions.","url":"https://ca.wikipedia.org/wiki/L%C3%ADnia_4_del_metro_de_Barcelona","thumbnail_url":"https://upload.wikimedia.org/wikipedia/commons/thumb/4/47/Estaci%C3%B3_metro_Selva_de_Mar_02_2019.jpg/150px-Estaci%C3%B3_metro_Selva_de_Mar_02_2019.jpg"},{"id":"268813","type":"featured","language_code":"ca","title":"Línia 5 del metro de Barcelona","summary":"La línia 5 o línia blava del metro de Barcelona és una línia de ferrocarril metropolità soterrada que dona servei a les ciutats de Cornellà de Llobregat, Esplugues de Llobregat, l'Hospitalet de Llobregat i Barcelona. La línia es va inaugurar el 21 de juliol de 1959 com a línia II i actualment uneix les estacions de Cornellà Centre i Vall d'Hebron.","url":"https://ca.wikipedia.org/wiki/L%C3%ADnia_5_del_metro_de_Barcelona","thumbnail_url":"https://upload.wikimedia.org/wikipedia/commons/thumb/a/ae/Barcelona_-_Estaci%C3%B3_de_la_Sagrera_%287495884802%29.jpg/150px-Barcelona_-_Estaci%C3%B3_de_la_Sagrera_%287495884802%29.jpg"},{"id":"268817","type":"featured","language_code":"ca","title":"Línia 6 del metro de Barcelona","summary":"La línia 6 del metro de Barcelona és un servei de ferrocarril metropolità soterrat que forma part de la Línia Barcelona-Vallès de Ferrocarrils de la Generalitat de Catalunya (hereva dels Ferrocarrils de Catalunya), compartint infraestructura amb cinc serveis més. La companyia Ferrocarril de Barcelona a Sarrià (FBS) va construir i inaugurar el Tren de Sarrià l'any 1863, va ser soterrat posteriorment i la branca de Reina Elisenda es va inaugurar l'any 1976.\nPel que fa als túnels, la línia 6 comparteix túnel amb la resta de serveis de la línia Barcelona-Vallès entre l'estació terminal de Pl. Catalunya i Sarrià. Amb la línia 7 només fins a Gràcia, on es bifurca per arribar a l'Av. Tibidabo.","url":"https://ca.wikipedia.org/wiki/L%C3%ADnia_6_del_metro_de_Barcelona","thumbnail_url":"https://upload.wikimedia.org/wikipedia/commons/thumb/e/ea/Estaci%C3%B3_de_Muntaner.JPG/150px-Estaci%C3%B3_de_Muntaner.JPG"},{"id":"268819","type":"featured","language_code":"ca","title":"Línia 7 del metro de Barcelona","summary":"La línia 7 del metro de Barcelona, també anomenada línia de Balmes, és un servei de ferrocarril metropolità soterrat que forma part de la Línia Barcelona-Vallès de Ferrocarrils de la Generalitat de Catalunya (hereva dels Ferrocarrils de Catalunya), compartint infraestructura amb cinc serveis més. La companyia Ferrocarril de Barcelona a Sarrià (FBS) va construir i inaugurar el Tren de Sarrià l'any 1863, va ser soterrat posteriorment i el ramal d'Av. Tibidabo es va inaugurar l'any 1954.\nPel que fa als túnels, la línia 7 comparteix túnel amb la resta de serveis de la línia Barcelona-Vallès entre l'estació terminal de Pl. Catalunya i Gràcia, on es bifurca per arribar a l'Av. Tibidabo.","url":"https://ca.wikipedia.org/wiki/L%C3%ADnia_7_del_metro_de_Barcelona","thumbnail_url":"https://upload.wikimedia.org/wikipedia/commons/thumb/3/32/Estaci%C3%B3_de_Sant_Gervasi_Pla%C3%A7a_Molina_%287495983604%29.jpg/150px-Estaci%C3%B3_de_Sant_Gervasi_Pla%C3%A7a_Molina_%287495983604%29.jpg"},{"id":"268822","type":"featured","language_code":"ca","title":"Línia 8 del metro de Barcelona","summary":"La línia 8 és un servei de ferrocarril metropolità que forma part de la Línia Llobregat-Anoia de Ferrocarrils de la Generalitat de Catalunya (hereva dels Ferrocarrils Catalans), compartint infraestructura amb cinc serveis més. Camins de Ferro del Nord-est d'Espanya (NEE) va construir i inaugurar el ferrocarril l'any 1912.\nEl traçat de la línia, que uneix Barcelona - Pl. Espanya i Molí Nou | Ciutat Cooperativa, és de doble via soterrada en el 73% del recorregut i doble via en superfície la resta del traçat.","url":"https://ca.wikipedia.org/wiki/L%C3%ADnia_8_del_metro_de_Barcelona","thumbnail_url":"https://upload.wikimedia.org/wikipedia/commons/thumb/0/07/Almeda_Metro_Station_Barcelona.jpg/150px-Almeda_Metro_Station_Barcelona.jpg"},{"id":"268831","type":"featured","language_code":"ca","title":"Línia 9 del metro de Barcelona","summary":"La línia 9 del metro de Barcelona és una línia de ferrocarril metropolitana soterrada que actualment té 24 estacions en funcionament repartides en dos trams: el tram nord (L9 Nord), de 7,9 km de longitud amb 9 estacions, que discorre entre Santa Coloma de Gramenet i el nord de Barcelona; i el tram sud (L9 Sud), de 19,6 km de longitud amb 15 estacions, que recorre els districtes meridionals de la Ciutat Comtal, a més de l'Hospitalet de Llobregat i el Prat de Llobregat. La part central del recorregut, entre les estacions de Can Tries | Gornal i Bon Pastor, és compartida amb la línia 10. Quan en finalitzi la construcció, tindrà una longitud de 47,8 km, dels quals 43,71 km seran soterrats, i serà una de les línies soterrada més llarga d'Europa; per darrere de la línia 11 del metro de Moscou (nova línia circular) i la futura línia 15 del metro de París però per endavant de la línia 9 del metro de Moscou (41,5 km), la línia 12 del metro de Madrid (41 km) i la Northern Line del metro de Londres.\nA més de donar servei a barris que no disposen de metro (Bon Pastor, Llefià, la Salut, Singuerlín, Pedralbes i Zona Franca) les línies 9 i 10 uniran cinc municipis: Santa Coloma de Gramenet, Badalona, Barcelona, l'Hospitalet de Llobregat i el Prat de Llobregat. També enllaçaran punts estratègics com centres logístics, zones d'equipaments i de serveis com l'Aeroport de Barcelona, la Zona Franca, la Fira, l'ampliació del Port, la Ciutat de la Justícia, el Parc Güell, el Camp Nou i la Ciutat del Bàsquet, entre d'altres.El 13 de desembre del 2009 va entrar en servei el primer tram de la línia, entre Can Zam i Can Peixauet, mentre que el dia 18 d'abril del 2010 es va fer la inauguració del tram de la línia 10 entre Bon Pastor i Gorg a Badalona, conjuntament amb el perllongament de la línia 9 de Can Peixauet a Bon Pastor. Posteriorment, el 26 de juny del mateix any, es va ampliar amb dues estacions fins a la Sagrera. El 12 de febrer del 2016 es va posar en servei el tram entre l'Aeroport i la Zona Universitària sota la denominació L9 Sud, i el 7 de setembre de 2018 van entrar en servei dues estacions del ramal de la Zona Franca, Foneria i Foc, amb la posada en servei de la línia 10 sud, que comparteix túnel amb la línia 9 sud entre les estacions de Can Tries | Gornal i Collblanc. El 2 de març de 2019 es va inaugurar l'estació de Provençana, i el 23 de novembre de 2019 Ciutat de la Justícia, enllaçant amb l'L8 i Ferrocarrils de la Generalitat (FGC).\nA l'agost de 2018 la previsió va ser que entressin en servei les estacions de la Zona Franca el 2020, el tram central només amb les estacions principals el 2023, i totes les estacions el 2026.","url":"https://ca.wikipedia.org/wiki/L%C3%ADnia_9_del_metro_de_Barcelona","thumbnail_url":"https://upload.wikimedia.org/wikipedia/commons/thumb/6/6b/Estaci%C3%B3_Aeroport_T2.JPG/150px-Estaci%C3%B3_Aeroport_T2.JPG"},{"id":"269014","type":"featured","language_code":"ca","title":"Línia 11 del metro de Barcelona","summary":"La línia 11 del metro de Barcelona és una línia de ferrocarril metropolità soterrada que dona servei a cinc barris de les poblacions de Barcelona i Montcada i Reixac. La línia és de l'estil metro lleuger i conducció automàtica, construïda al començament de la dècada del 2000 com a prolongació de la línia 4 a l'estació de Trinitat Nova.La línia, de 2,1 quilòmetres de longitud i cinc estacions, va ser pensada per donar servei a uns barris tradicionalment mal comunicats i es va inaugurar el 2003 entre Trinitat Nova i estació de Can Cuiàs al barri de Can Cuiàs de Montcada i Reixac. De la mateixa manera que la L2, es va construir adaptada per a PMR i invidents, com també s'ha fet posteriorment a la L9 i L10.\nA l'estiu de 2021 la línia comença a circular totalment automatitzada després de les obres d'una andana específica a Trinitat Nova, que, amb les portes d'andana, ja permet fer el trajecte 100% automàtic (abans es feia en ATO entre Trinitat Nova i Casa de l'Aigua).","url":"https://ca.wikipedia.org/wiki/L%C3%ADnia_11_del_metro_de_Barcelona","thumbnail_url":"https://upload.wikimedia.org/wikipedia/commons/thumb/b/bd/Barcelona_Metro_-_Torre_Baro-Vallbona.jpg/150px-Barcelona_Metro_-_Torre_Baro-Vallbona.jpg"},{"id":"272572","type":"featured","language_code":"ca","title":"L'Enterrament del comte d'Orgaz","summary":"L'enterrament del comte d'Orgaz o L'enterrament del senyor d'Orgaz és un gran quadre a l'oli pintat per El Greco (Domenikos Theotokopoulos, 1541-1614), d'estil manierista, realitzat per la parròquia de Santo Tomé de Toledo entre els anys 1586 i 1588. La pintura es troba encara en aquest mateix lloc on és conservada i és una de les seves obres més aconseguides i admirades.L'obra se situa en el punt mitjà del desenvolupament artístic del pintor i va ser encarregada pel capellà de Santo Tomé, Andrés Núñez. El tema es basa en una llegenda del segle xiv, segons la qual sant Esteve i sant Agustí baixaren del cel per traslladar el cos de Gonzalo Ruiz de Toledo, el senyor de la vila d'Orgaz (província de Toledo), a la tomba feta per ell en una capella de l'esmentada parròquia. La pintura mostra la característica elongació de les figures que feia El Greco, així com l'horror vacui «por del buit», aspectes que es farien cada vegada més acusats a mesura que l'autor envellia. Aquests trets provenien del manierisme i de la seva època veneciana, encara que en la composició es va deixar endur pels seus orígens bizantins cretencs, especialment a la part superior del quadre.","url":"https://ca.wikipedia.org/wiki/L%27Enterrament_del_comte_d%27Orgaz","thumbnail_url":"https://upload.wikimedia.org/wikipedia/commons/thumb/f/ff/El_Greco_-_The_Burial_of_the_Count_of_Orgaz.JPG/150px-El_Greco_-_The_Burial_of_the_Count_of_Orgaz.JPG"},{"id":"273370","type":"featured","language_code":"ca","title":"Art de Catalunya","summary":"L'art de Catalunya ha tingut una evolució paral·lela a la de la resta de l'art europeu, seguint de manera diversa les múltiples tendències que s'han anat produint en el context de la història de l'art occidental. L'art ha estat, des de sempre, un dels principals mitjans d'expressió de l'ésser humà, mitjançant el qual expressa les seves idees i sentiments, la forma com es relaciona amb el món. La seva funció pot variar des de la més pràctica fins a la més ornamental; pot tenir un contingut religiós o simplement estètic, pot ser durador o efímer.\nAl llarg de la història, Catalunya ha acollit diverses cultures i civilitzacions, que han aportat el seu concepte de l'art i hi han deixat el seu llegat. Cada període històric ha tingut unes característiques concretes i definibles, comunes a altres regions i cultures, o bé úniques i diferenciades, que han anat evolucionant amb el pas del temps. D'aquí surten els estils artístics, que poden tenir un origen geogràfic o temporal, o fins i tot reduir-se a l'obra d'un artista en concret, sempre que es produeixin unes formes artístiques clarament definitòries.\nL'art català és fruit de la diversa amalgama social i cultural aportada pels diversos pobles que han habitat el seu territori: als primers pobladors prehistòrics els succeïren els diversos pobles sorotaptes (celtes i ibers) arribats durant l'edat dels metalls; aquests convisqueren més tard amb els primers colonitzadors procedents de les civilitzacions mediterrànies, els grecs; a continuació arribaren els romans, que convertiren Catalunya en una província més del seu imperi; després de la seva caiguda, Catalunya formà part del regne visigot, i patí més tard la invasió islàmica. L'edat mitjana serà l'inici de la cultura catalana com a entitat pròpia i definida, amb una llengua pròpia, hereva del llatí, i la formació del primer estat català. Serà una època d'esplendor per a l'art català, i el romànic i el gòtic seran períodes molt fructífers per al desenvolupament artístic del Principat. Durant l'edat moderna, amb la vinculació a Espanya i la successió de diverses crisis econòmiques i culturals, l'art entra en decadència, i el Renaixement i el barroc foren estils no especialment destacables en la història de l'art català. Finalment, des del segle xix, amb la revitalització econòmica i cultural, torna a florir l'art; i el modernisme és un dels períodes més esplendorosos de l'art català. Tanmateix, el segle xx suposa la posada al dia dels diversos estils produïts pels artistes catalans, que connecten amb els corrents internacionals, oferint fins i tot figures de primer ordre a escala mundial com Salvador Dalí, Joan Miró i Antoni Tàpies.","url":"https://ca.wikipedia.org/wiki/Art_de_Catalunya","thumbnail_url":"https://upload.wikimedia.org/wikipedia/commons/thumb/e/ed/Meister_aus_Tahull_001.jpg/150px-Meister_aus_Tahull_001.jpg"},{"id":"273557","type":"featured","language_code":"ca","title":"Dorudon","summary":"Dorudon és un gènere extint de cetacis de la família dels basilosàurids que visqueren en oceans càlids d'arreu del món durant l'Eocè mitjà i superior, fa entre 34 i 41 milions d'anys. Feia uns 5 m de llargada. Tenia les aletes curtes i les potes posteriors reduïdes i nedava fent oscil·lar la cua, un tret típic dels cetacis moderns. A diferència dels seus parents d'avui en dia, mancava de meló, tenia el musell llarg i estret i estava dotat de dents de tipus heterodont.\nOcupa un lloc important en l'evolució dels cetacis com a representant de la primera generació de cetacis totalment aquàtics. Aparegué a principis de l'estatge faunístic Bartonià. El seu registre fòssil reflecteix una distribució tot al llarg del mar de Tetis, en el qual Dorudon tendia a restar en aigües d'escassa profunditat prop de la costa. S'extingí fa aproximadament 36 milions d'anys, poc abans de l'inici de l'Oligocè, a causa d'un gran episodi de canvi climàtic conegut com a Grande Coupure. L'espècie D. atrox és l'arqueocet del qual se saben més coses.","url":"https://ca.wikipedia.org/wiki/Dorudon","thumbnail_url":"https://upload.wikimedia.org/wikipedia/commons/thumb/2/20/Dorudon_atrox.jpg/150px-Dorudon_atrox.jpg"},{"id":"274985","type":"featured","language_code":"ca","title":"Llop marsupial","summary":"El llop marsupial (Thylacinus cynocephalus) és un marsupial carnívor extint que habitava el continent australià i les illes de Tasmània i Nova Guinea. L'últim individu viu fou atrapat el 1930 a Tasmània. Sovint és conegut com a tigre de Tasmània (per les ratlles que tenia a la part baixa de l'esquena) o llop de Tasmània (pel seu aspecte caniforme). En consten diversos noms en les llengües dels aborígens de Tasmània, incloent-hi coorinna, kanunnah, cab-berr-one-nen-er, loarinna, laoonana, can-nen-ner i lagunta. El palawa kani, una llengua planificada desenvolupada a la dècada del 1990, s'hi refereix com a kaparunina.\nEl llop marsupial s'extingí al continent australià milers d'anys abans de l'arribada dels colons europeus, però sobrevisqué a Tasmània juntament amb altres espècies endèmiques, incloent-hi el diable de Tasmània. Generalment se sol culpar la caça intensiva, motivada per recompenses, de la seva extinció, però hi podrien haver contribuït altres factors, com ara les malalties, la introducció dels gossos o l'ocupació del seu hàbitat pels éssers humans. Tot i que oficialment se'l considera extint, encara hi ha qui diu haver-lo vist.\nCom els tigres i llops de l'hemisferi nord, el llop marsupial era un depredador alfa. Sent un marsupial, no tenia relació amb aquests mamífers placentaris, però a causa de l'evolució convergent, presentava la mateixa forma general i les mateixes adaptacions. El seu parent vivent més proper és el diable de Tasmània.\nJuntament amb l'opòssum aquàtic, el llop marsupial era un dels dos únics metateris dotats de marsupis tant en els mascles com en les femelles. Els mascles tenien un marsupi que protegia els seus òrgans externs quan corrien entre bardisses.","url":"https://ca.wikipedia.org/wiki/Llop_marsupial","thumbnail_url":"https://upload.wikimedia.org/wikipedia/commons/thumb/d/d5/Thylacinus.jpg/150px-Thylacinus.jpg"},{"id":"275153","type":"featured","language_code":"ca","title":"Artemisia Gentileschi","summary":"Artemisia Lomi Gentileschi (Roma, 8 de juliol de 1593 – Nàpols, vers el 1654), Artemisia, va ser una pintora caravaggista italiana. Va viure en la primera meitat del segle xvii. Agostino Tassi va ser el seu mestre de dibuix. El seu pare, seguidor del naturalisme tenebrista de Caravaggio, li va cedir en herència el seu taller, li va poder influir donant una forta accentuació dramàtica, presa de les obres de Caravaggio i carregada d'efectes teatrals; aquest element estilístic va contribuir a la difusió del caravaggisme a Nàpols, ciutat a la qual es va traslladar el 1630.\nArtemisia era la seva pròpia agent i administradora de la seva obra, en la qual predominen les dones-símbol, com per exemple Lucrècia, Betsabé, Judith o Cleòpatra, enfocades des d'un punt de vista femení. Per exemple, al seu quadre Susanna i els vells, un nu que va pintar als setze anys, no escull com era habitual el moment del bany de Susanna, sinó l'instant en què marxa, espantada per les mirades luxurioses dels vells. Un altre exemple és la seva Judith en Judit i Holofernes, ni jove, ni vulnerable i feble, sinó una dona forta de mitjana edat concentrada i que sap el que fa, i que a més és ajudada per una serventa còmplice. El seu recorregut personal va tenir una gran influència en la seva producció. Va optar per temes que ja pintaven Caravaggio, Rembrandt i Rubens.","url":"https://ca.wikipedia.org/wiki/Artemisia_Gentileschi","thumbnail_url":"https://upload.wikimedia.org/wikipedia/commons/thumb/3/32/Artemisia_Gentileschi_Selfportrait_Martyr.jpg/150px-Artemisia_Gentileschi_Selfportrait_Martyr.jpg"},{"id":"275936","type":"featured","language_code":"ca","title":"Guerra Boshin","summary":"La Guerra Boshin (戊辰戦争, , Boshin Sensō?,  'Guerra de l'any del drac') va ser una guerra civil que va tenir lloc entre 1868 i 1869 al Japó entre els partidaris del govern del shogunat Tokugawa al poder i la facció que pretenia la devolució del poder polític a la cort imperial. La guerra va tenir el seu origen en la insatisfacció existent entre molts nobles i joves samurais amb el tracte als estrangers per part del govern a conseqüència de l'obertura del Japó a la dècada precedent. L'aliança entre clans del sud, especialment de dominis com Chōshū i Satsuma, i funcionaris de la cort va aconseguir assegurar el control de la cort imperial i va influir sobre el jove emperador Meiji. Tokugawa Yoshinobu, el shogun governant, en adonar-se de la futilitat de la situació va decidir abdicar del poder a favor de l'emperador. Yoshinobu esperava que amb això el clan Tokugawa preservés el poder i participés en el futur govern. No obstant això, moviments militars de les forces imperials, violència partidària a Edo i un decret imperial promogut per Satsuma i Chōshū que abolia el govern del clan Tokugawa, va portar a Yoshinobu a llançar una campanya militar amb l'objectiu de prendre la cort de l'emperador a Kyoto. L'avantatge militar ràpidament va estar del costat del bàndol imperial, el qual estava relativament modernitzat. Després d'una sèrie de batalles que van culminar amb la rendició d'Edo, Yoshinobu es va rendir personalment, tot i que alguns dels seus seguidors es van replegar cap a Honshū i posteriorment a Hokkaidō, on van fundar la República Ezo. La derrota durant la batalla de Hakodate va acabar amb aquest últim focus de resistència, amb el que el govern suprem de l'emperador es va estendre a tot el país, completant la fase militar de la restauració Meiji.Al voltant de 120.000 soldats van ser mobilitzats durant el conflicte, dels quals prop de 3.500 van morir en combat. Al final, la victoriosa facció imperial va abandonar el seu objectiu d'expulsar els estrangers del Japó i en el seu lloc va adoptar una política de contínua modernització amb l'objectiu d'eventualment renegociar amb les potències occidentals els tractats desiguals. Gràcies a la persistència de Saigō Takamori, prominent líder de la facció imperial, els partidaris de Tokugawa van rebre clemència i a molts líders del shogunat se'ls van concedir posicions de responsabilitat dins del nou govern.\nLa guerra Boshin dona testimoni de l'avançat estat de modernització assolit pel Japó tot just catorze anys després de la seva obertura a Occident, l'elevat nivell d'involucració de països occidentals (especialment el Regne Unit i França) en la política del país, i la força turbulenta instal·lació del poder imperial. Amb el temps, el conflicte ha estat idealitzat pels que consideren a la restauració Meiji com una «revolució sense sang» pel nombre relativament moderat de baixes registrades. A més se n'han realitzat una gran quantitat de recreacions, per exemple alguns dels elements del conflicte es van incorporar a la pel·lícula del 2003 L'últim samurai.","url":"https://ca.wikipedia.org/wiki/Guerra_Boshin","thumbnail_url":"https://upload.wikimedia.org/wikipedia/commons/thumb/c/ca/Mapa_guerra_Boshin.png/150px-Mapa_guerra_Boshin.png"},{"id":"2784","type":"featured","language_code":"ca","title":"Sírius","summary":"Sírius (α Canis Majoris / α CMa) és l'estel més brillant del cel nocturn. El seu nom deriva de la paraula grega antiga Σείριος (Sírios), que significa 'ardent'. Té una magnitud aparent de −1,46, és a dir, és gairebé el doble de brillant que Canopus, el segon estel més brillant. És un estel binari format per un estel de la seqüència principal de tipus espectral A0 o A1 i un nan blanc tènue de tipus espectral DA2, Sírius B, separats per una distància que va des de 8,2 fins a 31,5 unitats astronòmiques. El seu període orbital és de 50 anys.\nSírius brilla tant perquè té brillantor intrínseca elevada i perquè és a prop de la Terra. A una distància de 2,6 parsecs (8,6 anys llum), el sistema de Sírius és una de les estrelles més properes a la Terra. Sírius A és unes dues vegades més massiva que el Sol i té una magnitud absoluta visual d'1,42. És 25 vegades més lluminosa que el Sol, però té una brillantor significativament menor que altres estrelles brillants com Canopus o Rigel. El sistema té una edat d'entre 200 i 300 milions d'anys. Originàriament estava composta de dues estrelles brillants blavoses. La més massiva de les dues, Sírius B, va consumir els seus recursos i va esdevenir una gegant vermella abans de desprendre les capes exteriors i quedar-se com una nana blanca fa 120 milions d'anys.Sírius també es coneix com l'estel del Ca, mostrant la seva prominència a la seva constel·lació, Ca Major. L'alçament helíac de Sírius marcava les inundacions del Nil a l'antic Egipte, i per als antics grecs marcava l'inici de la canícula. Per als polinesis, marcava l'hivern i era una estrella important de la navegació per l'oceà Pacífic.","url":"https://ca.wikipedia.org/wiki/S%C3%ADrius","thumbnail_url":"https://upload.wikimedia.org/wikipedia/commons/thumb/c/c6/Sirius.jpg/150px-Sirius.jpg"},{"id":"27949","type":"featured","language_code":"ca","title":"Samurai","summary":"Samurai (侍 o de vegades 士) és un terme generalment utilitzat per referir-se als guerrers del Japó abans que aquest país comencés el procés d'industrialització.El significat del mot Samurai és servir. Un nom més adient és bushi (武士), terme que data del Període Edo i que significa literalment home de guerra. Tot i això, ara és habitual que la paraula samurai es refereixi a l'aristocràcia militar i no als ashigaru (peus lleugers), els soldats d'infanteria reclutats entre els camperols, que duien una armadura lleugera i usaven com a arma principal el yari (una mena de llança). Es creu que els guerrers rasos japonesos del segle vi es podrien considerar presamurais.","url":"https://ca.wikipedia.org/wiki/Samurai","thumbnail_url":"https://upload.wikimedia.org/wikipedia/commons/thumb/0/0e/Samurai.jpg/150px-Samurai.jpg"},{"id":"28016","type":"featured","language_code":"ca","title":"Llet","summary":"La llet és un líquid blanc produït per les glàndules mamàries de les femelles dels mamífers per nodrir les cries fins que són capaces de pair altres aliments. Protegeix l'aparell digestiu de les cries contra els patògens i ajuda a poblar-lo amb microbis beneficiosos. És l'únic aliment que consumeixen les cries dels mamífers fins al deslletament. La llet d'animals domesticats (principalment de vaca) forma part de la dieta habitual a moltes parts del món.\nLa llet es compon principalment d'aigua, ions (sal, minerals i calci), carbohidrats (lactosa), greix i proteïnes. És la matèria primera amb la qual s'elaboren nombrosos productes lactis, com ara la mantega, el formatge o el iogurt, entre d'altres. És molt habitual l'ús de derivats de la llet en la indústria agroalimentària, química i farmacèutica, com ara la llet condensada, la llet en pols, la caseïna o la lactosa. La llet de vaca es fa servir també en l'alimentació dels animals.\nLa llet dels mamífers marins, com ara les balenes, és molt més rica en greixos i nutrients que la dels mamífers terrestres. La secreció d'una femella els dies just abans i just després del part, abans que li vingui la llet, s'anomena «calostre».","url":"https://ca.wikipedia.org/wiki/Llet","thumbnail_url":"https://upload.wikimedia.org/wikipedia/commons/thumb/a/a5/Glass_of_Milk_%2833657535532%29.jpg/150px-Glass_of_Milk_%2833657535532%29.jpg"},{"id":"28022","type":"featured","language_code":"ca","title":"Taj Mahal","summary":"El Taj Mahal és un gran mausoleu a la ciutat d'Agra a l'Índia, a la vora del riu Yamuna. El va fer construir l'emperador mogol Xa Jahan en honor de la seva difunta esposa, l'emperadriu Arjumand Banu Begum, més coneguda com a Mumtaz Mahal (l'escollida del palau), la qual va morir en donar a llum el seu catorzè fill.\n\nÉs considerat el més bell exemple d'arquitectura mogola, que sol combinar elements d'estil islàmic, persa, indi i turc. Se n'ha destacat especialment el caràcter romàntic de l'edifici.\nVa ser erigit entre el 1631 i el 1654 i es calcula que van caldre uns 20.000 homes per construir-lo. Tot i que la part més coneguda del Taj Mahal és el mausoleu cobert per una cúpula de marbre blanc, de fet es tracta d'un conjunt d'edificis integrats.\nEl 7 de juliol del 2007, el Taj Mahal va ser reconegut com una de les set noves meravelles del món, una iniciativa privada sense el suport de la UNESCO.","url":"https://ca.wikipedia.org/wiki/Taj_Mahal","thumbnail_url":"https://upload.wikimedia.org/wikipedia/commons/thumb/b/b5/Taj_Mahal_gate-5.jpg/150px-Taj_Mahal_gate-5.jpg"},{"id":"280414","type":"featured","language_code":"ca","title":"Castor","summary":"Els castors (Castor) són un gènere de rosegadors semiaquàtics d'Euràsia i de Nord-amèrica que es caracteritzen per la seva cua ampla i escatosa. És l'únic gènere vivent de la família dels castòrids i engloba tres espècies: el castor americà (C. canadensis), el castor europeu (C. fiber) i el castor de Kellogg (C. californicus), que s'extingí al Plistocè. La distribució territorial d'aquestes espècies es limita a l'hemisferi nord, exceptuant alguns castors americans que foren introduïts a la Terra del Foc, una regió sud-americana. També s'han introduït alguns individus d'aquesta espècie a Europa. Deixant de banda aquestes excepcions, el castor americà viu tan sols a Nord-amèrica i el castor europeu només a Euràsia. El castor de Kellogg s'estenia per allò que avui en dia és l'oest dels Estats Units. Encara que són molt semblants entre ells, la investigació genètica ha demostrat que els castors americans i els europeus són espècies diferents i que la hibridació és improbable, ja que tenen un nombre diferent de cromosomes.\nAquests animals són coneguts per la seva habilitat natural a l'hora de construir preses als rius i rierols, i les seves llars (caus) als estanys que es formen darrere les preses. Aquesta barrera els proporciona protecció i crea un espai ideal per viure-hi. Per la construcció d'aquestes estructures utilitzen principalment troncs dels arbres que tallen i fan caure rosegant amb les seves fortes dents incisives. Tot i la gran quantitat d'arbres que tallen, l'alteració a la qual sotmeten l'ecosistema també té beneficis; així les preses creades serveixen d'aiguamolls, que ajuden a controlar les inundacions i eliminen contaminants del corrent. Tot i això, en ecosistemes estranys per ells, aquestes modificacions a l'ambient poden ser perjudicials, tal com ha passat, per exemple, a la Terra del Foc, Navarra i La Rioja.\nDes de fa segles, els castors formen part de la cultura popular i en alguns casos han tingut una gran influència en el desenvolupament de les societats humanes. Un exemple d'això és la seva importància a la colonització europea d'Amèrica, ja que la cerca de la seva pell fou un dels factors que impulsà l'exploració i posterior desenvolupament econòmic de Nord-amèrica. Això fou a causa del valor comercial de la seva pell i d'altres productes que se n'obtenen, com ara el castori, una substància de secreció glandular que servia per fer perfums. El castor també és un element força representatiu a la cultura del Canadà, fins a tal punt que és l'animal nacional del país. Així doncs, la influència dels castors no es limita al sector econòmic i comercial, sinó que també arriba a la literatura, la religió i l'esport.","url":"https://ca.wikipedia.org/wiki/Castor","thumbnail_url":"https://upload.wikimedia.org/wikipedia/commons/thumb/5/54/Beaver-Szmurlo.jpg/150px-Beaver-Szmurlo.jpg"},{"id":"280507","type":"featured","language_code":"ca","title":"Deinonychus antirrhopus","summary":"Deinonychus és un gènere de dinosaure dromeosàurid carnívor. Se n'ha descrit una única espècie, D. antirrhopus. Aquest dinosaure de 3,4 metres de longitud visqué a principis del Cretaci, entre fa 121 i fa 98,9 milions d'anys. Se n'han trobat fòssils a Montana, Wyoming i Oklahoma, tot i que també s'han trobat dents que podrien pertànyer a Deinonychus tan a l'est com Maryland.\nEl seu nom genèric vol dir 'urpa terrible' i es refereix a l'urpa particularment gran i falciforme que l'animal tenia al segon dit de les potes posteriors, que probablement quedava alçada del terra mentre el dinosaure caminava sobre el tercer i quart dits. S'ha pensat tradicionalment que Deinonychus donava puntades de peu amb aquesta urpa a les seves preses per estripar-les, però proves recents amb reconstruccions de les urpes del dinosaure semblant Velociraptor suggereixen que l'urpa servia per clavar, no per estripar. El seu nom específic, antirrhopus, significa 'contrapès' i es refereix a la visió de John Ostrom sobre la funció de la cua del dinosaure. Com en altres dromeosàurids, les vèrtebres de la cua tenen una sèrie de tendons ossificats i processos ossis sobreallargats. Aquestes característiques semblaven convertir la cua en un rígid contrapès, però un fòssil de l'espècie Velociraptor mongoliensis (IGM 100/986), molt propera, té un esquelet de la cua articulat que queda corbat lateralment amb forma de essa llarga. Això indica que, en vida, l'animal podia moure lateralment la cua amb un alt grau de flexibilitat Tant a la formació de Cloverly com a la d'Antlers, les restes de Deinonychus han estat descobertes en una associació estreta amb les de l'ornitòpode Tenontosaurus. Les dents descobertes a prop de les restes de Tenontosaurus indiquen que aquest dinosaure era caçat, o com a mínim consumit com a carronya, per Deinonychus.\nLa investigació del paleontòleg John Ostrom sobre Deinonychus a finals de la dècada del 1960 revolucionà el pensament dels científics sobre els dinosaures, engegant el debat sobre si eren de sang calenta o no. Anteriorment, el concepte popular dels dinosaures havia estat el de lents gegants reptilians. Ostrom descrigué ossos lleugers i urpes de caça a les potes, cosa que indicava que es tractava d'un predador actiu i àgil.","url":"https://ca.wikipedia.org/wiki/Deinonychus_antirrhopus","thumbnail_url":"https://upload.wikimedia.org/wikipedia/commons/thumb/0/0f/Fred_Wierum_Deinonychus.png/150px-Fred_Wierum_Deinonychus.png"},{"id":"280825","type":"featured","language_code":"ca","title":"Dragó de Komodo","summary":"El dragó de Komodo (Varanus komodoensis) és una espècie de sauròpsid (rèptil) escatós de la família dels varànids que viu a les illes de Komodo, Rinca, Flores, Gili Motang i Gili Dasami, a la Indonèsia central. És el llangardaix vivent més gros; assoleix una mida mitjana de dos a tres metres i pesa aproximadament setanta quilograms. La grandària inusual s'atribueix al gegantisme insular, car no hi ha altres animals carnívors que puguin ocupar el nínxol ecològic de les illes on viuen, i també al ritme metabòlic baix del dragó de Komodo. Com a resultat de la seva mida, aquests llangardaixos són depredadors alfa, i dominen els ecosistemes on habiten. Tot i que els dragons de Komodo s'alimenten principalment de carronya, també embosquen i cacen preses, incloent-hi invertebrats, ocells i mamífers.\nL'aparellament comença entre maig i agost, i ponen els ous al setembre. Dipositen aproximadament vint ous en nius de megapòdid abandonats, que són incubats durant entre set i vuit mesos i desclouen a l'abril, quan hi ha una major abundància d'insectes. Els dragons de Komodo joves són vulnerables i, per tant, viuen enfilats als arbres, protegits dels depredadors i dels adults, que són caníbals. Triguen entre tres i cinc anys a madurar i poden viure fins a cinquanta anys. Presenten partenogènesi, un fenomen pel qual una femella pot pondre ous viables sense haver estat fecundada per un mascle.\nEls dragons de Komodo foren descoberts pels científics occidentals el 1910. La seva gran mida i ferotge reputació els fa populars en exposicions de zoològic. En estat salvatge, el seu àmbit de distribució s'ha reduït a causa de les activitats humanes, i estan llistats com a espècie vulnerable per la UICN. Estan protegits per la llei indonèsia, i un parc nacional, el Parc Nacional de Komodo, fou fundat per contribuir a l'esforç de conservació.\nEl dragó de Komodo també és conegut com a varà de Komodo o varà de l'illa Komodo en la bibliografia científica, tot i que no són denominacions gaire habituals. Els nadius de Komodo s'hi refereixen com a ora, buaja darat ('cocodril terrestre') o biawak raksasa ('varà gegant').","url":"https://ca.wikipedia.org/wiki/Drag%C3%B3_de_Komodo","thumbnail_url":"https://upload.wikimedia.org/wikipedia/commons/thumb/8/81/Komodo_dragon_Varanus_komodoensis_Ragunan_Zoo_2.JPG/150px-Komodo_dragon_Varanus_komodoensis_Ragunan_Zoo_2.JPG"},{"id":"281416","type":"featured","language_code":"ca","title":"Teorema del cosinus","summary":"En trigonometria, el teorema del cosinus és una identitat, referida a un triangle qualsevol, que relaciona les longituds dels seus costats amb el cosinus d'un dels seus angles. Emprant la notació referida a la Figura 1, el teorema del cosinus estableix que\n\n  \n    \n      \n        \n          c\n          \n            2\n          \n        \n        =\n        \n          a\n          \n            2\n          \n        \n        +\n        \n          b\n          \n            2\n          \n        \n        −\n        2\n        a\n        b\n        cos\n        ⁡\n        (\n        γ\n        )\n        ,\n        \n      \n    \n    {\\displaystyle c^{2}=a^{2}+b^{2}-2ab\\cos(\\gamma ),\\,}\n  O, de forma equivalent:\n\n  \n    \n      \n        \n          b\n          \n            2\n          \n        \n        =\n        \n          c\n          \n            2\n          \n        \n        +\n        \n          a\n          \n            2\n          \n        \n        −\n        2\n        c\n        a\n        cos\n        ⁡\n        (\n        β\n        )\n        ,\n        \n      \n    \n    {\\displaystyle b^{2}=c^{2}+a^{2}-2ca\\cos(\\beta ),\\,}\n  \n\n  \n    \n      \n        \n          a\n          \n            2\n          \n        \n        =\n        \n          b\n          \n            2\n          \n        \n        +\n        \n          c\n          \n            2\n          \n        \n        −\n        2\n        b\n        c\n        cos\n        ⁡\n        (\n        α\n        )\n        .\n        \n      \n    \n    {\\displaystyle a^{2}=b^{2}+c^{2}-2bc\\cos(\\alpha ).\\,}\n  Cal fixar-se que c és el costat oposat a l'angle γ, i que a i b són els dos costats que formen l'angle γ. Totes tres identitats diuen el mateix; només es presenten separadament perquè en resoldre triangles amb tres costats donats s'ha d'aplicar la identitat tres cops permutant el paper dels tres costats.\nEl teorema del cosinus generalitza el teorema de Pitàgores, el qual només es compleix pel cas de triangles rectangles: si l'angle γ és un angle recte (mesura 90° o \n  \n    \n      \n        \n          π\n          \n            /\n          \n          2\n        \n      \n    \n    {\\displaystyle \\scriptstyle \\pi /2}\n   radiants), llavors \n  \n    \n      \n        \n          cos\n          ⁡\n          (\n          γ\n          )\n          \n          =\n          \n          0\n        \n      \n    \n    {\\displaystyle \\scriptstyle \\cos(\\gamma )\\,=\\,0}\n  , i per tant el teorema del cosinus es redueix a\n\n  \n    \n      \n        \n          c\n          \n            2\n          \n        \n        =\n        \n          a\n          \n            2\n          \n        \n        +\n        \n          b\n          \n            2\n          \n        \n        \n      \n    \n    {\\displaystyle c^{2}=a^{2}+b^{2}\\,}\n  que és el teorema de Pitàgores.\nEl teorema del cosinus és útil per a calcular el tercer costat d'un triangle quan es coneixen dos costats i l'angle inclòs, i per a calcular els angles d'un triangle quan es coneixen els tres costats.","url":"https://ca.wikipedia.org/wiki/Teorema_del_cosinus","thumbnail_url":"https://upload.wikimedia.org/wikipedia/commons/thumb/4/49/Triangle_with_notations_2.svg/150px-Triangle_with_notations_2.svg.png"},{"id":"281761","type":"featured","language_code":"ca","title":"Rinoceront de Dürer","summary":"El Rinoceront de Dürer és un gravat en fusta d'Albrecht Dürer realitzat el 1515 que va esdevenir una icona cultural, segons alguns crítics es tracta de la «representació d'un animal que més influència ha tingut en la història de l'art». Està basat en esbossos i descripcions d'uns dels primers rinoceronts que van arribar a Europa, concretament a la cort portuguesa.\nEl gravat conté inexactituds anatòmiques. Representa l'animal cobert de plaques dures, com una armadura, i amb escates a les potes, que el fan semblant a un rèptil. Dürer mai no veuria el rinoceront real, el primer exemplar viu vist a Europa des dels temps de l'Imperi Romà. A la fi de 1515, el rei de Portugal, Manuel I, va enviar l'animal com a regal al papa Lleó X, però va morir en naufragar el vaixell que el transportava vora la costa d'Itàlia, a començaments de 1516. No es tornaria a veure un rinoceront viu a Europa fins a l'arribada d'un segon exemplar de l'Índia a la cort espanyola de Felip II prop de 1579.Malgrat les imprecisions anatòmiques, el gravat de Dürer va cobrar una gran popularitat a Europa i va ser copiat en moltes ocasions durant els tres segles següents. Va ser considerat una representació fiable d'un rinoceront fins a finals del segle xviii. Finalment va ser substituït per pintures i dibuixos més realistes, especialment del rinoceront Clara, que va ser exhibit per Europa a les dècades de 1740 i 1750. Sobre el gravat de Dürer s'ha dit que: «Probablement cap més pintura d'un animal no ha exercit una influència tan gran a les arts».Els francesos van fer erigir una escultura de l'obra (en la qual es va inspirar Salvador Dalí) i diversos artistes barrocs el van incloure en els seus quadres, fins i tot després d'haver conegut rinoceronts reals.\n\n","url":"https://ca.wikipedia.org/wiki/Rinoceront_de_D%C3%BCrer","thumbnail_url":"https://upload.wikimedia.org/wikipedia/commons/thumb/3/3f/D%C3%BCrer%27s_Rhinoceros%2C_1515.jpg/150px-D%C3%BCrer%27s_Rhinoceros%2C_1515.jpg"},{"id":"283482","type":"featured","language_code":"ca","title":"Angkor Vat","summary":"Angkor Vat (en khmer: អង្គរវត្ត), o Angkor Wat, és el temple hindú més gran i també el monument religiós més gran del món. Forma part del complex templari d'Angkor, a Cambodja, que fou inscrit en la llista del Patrimoni de la Humanitat l'any 1992. El temple fou construït pel rei khmer Suryavarman II a principis del segle xii a Yasodharapura (en khmer យសោធរបុរៈ, actualment Angkor), la capital de l'Imperi khmer, com a temple estatal i mausoleu per quan es morís. Trencant amb la tradició xivaista dels sobirans anteriors, Angkor Vat fou dedicat a Vixnu. Es tracta del temple més ben conservat del lloc, i és l'únic que s'ha mantingut com un centre religiós important des de la seva fundació: primer hinduista i després budista. El temple és l'arquetip de l'estil clàssic de l'arquitectura khmer. Ha esdevingut un símbol de Cambodja, apareix en la seva bandera i és l'atracció turística principal del país del sud-est asiàtic.\nAngkor Vat combina dues característiques bàsiques de l'arquitectura templària khmer: el temple muntanya i el temple de galeries (aquest darrer posterior i basat en l'arquitectura dravidiana primerenca). El temple fou dissenyat per representar el mont Meru, llar dels deva de la mitologia hindú: dintre del fossat i la paret exterior de 3,6 km de llargada que l'envolta hi ha tres galeries rectangulars, cadascuna construïda a l'interior de l'altra. Al centre del temple s'aixeca un quincunci de torres. A diferència de la majoria de temples angkorians, Angkor Vat s'orienta cap a l'oest; els experts no es posen d'acord sobre el significat que això podria tenir. El temple és admirat a causa de la grandesa i harmonia de la seva arquitectura, els seus extensos baixos relleus i les nombroses devata que n'adornen els murs.\nEl nom modern, Angkor Vat, significa 'Ciutat del temple' o 'Ciutat de temples' en khmer. Angkor, que significa 'ciutat' o 'capital', és una forma vernacla de la paraula nokor (នគរ), que prové de la paraula sànscrita nagara (नगर). Wat és una paraula khmer que significa 'terra de temples', derivada de la paraula pali vatta (वत्त). Anteriorment, el temple fou conegut com a Preah Pisnulok (Vara Vishnuloka en sànscrit), en honor del títol pòstum del seu propietari.","url":"https://ca.wikipedia.org/wiki/Angkor_Vat","thumbnail_url":"https://upload.wikimedia.org/wikipedia/commons/thumb/f/f5/Angkor_Wat_aerial_view_%287294722974%29.jpg/150px-Angkor_Wat_aerial_view_%287294722974%29.jpg"},{"id":"284062","type":"featured","language_code":"ca","title":"Equidna de musell curt","summary":"L'equidna de musell curt (Tachyglossus aculeatus) és una espècie de monotrema de la família dels equidnes. Es tracta de l'única espècie gènere Tachyglossus. És cobert de pèl i espines i té un musell característic i una llengua especialitzada que fa servir per atrapar els insectes que formen la seva dieta a alta velocitat. Juntament amb els altres monotremes vivents, els equidnes de musell curt són els únics mamífers que ponen ous.\nAquesta espècie viu arreu d'Austràlia, on és el mamífer nadiu més estès, i a les regions costaneres i terres altes del sud-oest de Nova Guinea, on se'l coneix com a mungwe en les llengües dadibi i chimbu. No es troba amenaçat d'extinció, però activitats humanes com ara la caça, la destrucció de l'hàbitat, i la introducció d'espècies depredadores i paràsits estrangers, n'han reduït l'àmbit de distribució a Austràlia.","url":"https://ca.wikipedia.org/wiki/Equidna_de_musell_curt","thumbnail_url":"https://upload.wikimedia.org/wikipedia/commons/thumb/c/c9/Wild_shortbeak_echidna.jpg/150px-Wild_shortbeak_echidna.jpg"},{"id":"286583","type":"featured","language_code":"ca","title":"Guerra de Creta","summary":"La guerra de Creta o guerra cretenca (205 aC - 200 aC) va ser lliurada, per una banda, pel rei Filip V de Macedònia, la Lliga Etòlia, diverses ciutats cretenques —especialment Olunt (actual Elunda) i Hieràpitna (actual Ieràpetra)— i pirates espartans i, per l'altra, les forces de Rodes i, més tard, Àtal I de Pèrgam, Bizanci, Cízic, Atenes i Cnossos.\nLa Primera Guerra Macedònica va concloure el 205 aC amb la signatura del tractat de Fenice que prohibia l'expansió macedònica cap a l'oest. Mentrestant la República Romana estava ocupada amb les lluites contra Cartago i Filip va voler aprofitar-se d'aquesta situació per aconseguir el control de tot Grècia. A més, sabia que, per portar-ho a terme, calia una aliança amb Creta. Després de destruir les forces de Pèrgam, estat grec a l'Àsia Menor, i de formar una aliança amb Etòlia, Filip no tenia més oposició al territori grec que la de Rodes. Aquesta illa estat, que dominava econòmicament i militar el sud-est de la Mediterrània, era una aliada de Filip, però també ho era del seu enemic, Roma.\nFilip va formar una aliança amb etolis i pirates espartans que van començar a atacar els vaixells rodis. També es va aliar amb diverses grans ciutats de Creta, com Hieràpitna i Olunt. Mentre l'economia i la flota ròdies sofrien les depredacions dels pirates, Filip va formar una nova aliança, aquesta vegada amb Antíoc III el Gran, rei de l'Imperi Selèucida, i enfrontant-se a Ptolemeu V d'Egipte.Filip va atacar els territoris de Ptolemeu i també els aliats de Rodes a Tràcia. Els esdeveniments posteriors foren un seguit d'iniciatives que culminaren amb la derrota de Filip. El 201 aC, Rodes i les seves aliades (Pèrgam, Cízic i Bizanci) uniren les seves flotes i, a la batalla de Quios, van derrotar Filip. Tanmateix, pocs mesos després, la flota de Filip va vèncer els rodis a la batalla de Lade. El següent fet es va produir mentre Filip es trobava atacant Pèrgam i diverses ciutats de la Cària; Àtal I de Pèrgam es va dirigir cap a Atenes i va aconseguir forjar una aliança amb els atenencs que, immediatament, van declarar la guerra als macedonis. El rei de Macedònia no en va poder quedar al marge i va atacar els atenencs amb la seva armada i una part de la infanteria.\nAquesta darrera acció va provocar la intervenció de Roma, que va advertir Filip que si no retirava les seves tropes entraria en guerra contra Roma, cosa finalment va succeir. Això va deixar les ciutats cretenques sense els grans aliats, i la ciutat principal de Creta, Cnossos, es va unir als rodis. Davant aquest nou conglomerat de forces, tant Hieràpitna com Olunt es van rendir i van haver de signar un tractat més favorable a Rodes i Cnossos.","url":"https://ca.wikipedia.org/wiki/Guerra_de_Creta","thumbnail_url":"https://upload.wikimedia.org/wikipedia/commons/thumb/f/fe/Philip_V_of_Macedon.jpg/150px-Philip_V_of_Macedon.jpg"},{"id":"286589","type":"featured","language_code":"ca","title":"Guerra contra Nabis","summary":"La guerra contra Nabis fou un conflicte bèl·lic que es produí el 195 aC entre la ciutat estat grega d'Esparta i una coalició formada per la República Romana, la Lliga Aquea, Pèrgam, Rodes i el Regne de Macedònia. Es coneix igualment com a guerra lacònica o guerra romano-espartana.\nDurant la Segona Guerra Macedònica (200-196 aC), Macedònia havia cedit a Esparta el control sobre Argos, una ciutat important de la costa egea del Peloponès. La llarga ocupació d'Argos per Esparta va ser utilitzada com a pretext per Roma i els seus aliats per declarar la guerra i establir un setge sobre Argos, capturar la base naval espartana de Gítion i, finalment, assetjar la mateixa Esparta. Les negociacions posteriors portaren la pau d'acord amb les condicions imposades per Roma, sota les quals Argos i les ciutats costaneres de Lacònia eren alliberades del domini espartà i els perdedors eren obligats a pagar una important indemnització de guerra. Argos quedà integrada en la Lliga Aquea i les ciutats de Lacònia restaren sota protecció aquea.\nCom a resultat de la guerra, Esparta va perdre la seva posició com un dels principals poders militars a Grècia. Tots els consegüents intents espartans de recobrar les pèrdues van fracassar i Nabis, l'últim dels seus sobirans, va ser assassinat. Poc després, Esparta quedaria integrada dins la Lliga Aquea, la seva gran rival, posant fi a segles d'independència política.","url":"https://ca.wikipedia.org/wiki/Guerra_contra_Nabis","thumbnail_url":"https://upload.wikimedia.org/wikipedia/commons/thumb/2/29/SouthernPeloponessus.svg/150px-SouthernPeloponessus.svg.png"},{"id":"29197","type":"featured","language_code":"ca","title":"Edat moderna","summary":"L'edat moderna és la quarta de les etapes en què es divideix tradicionalment la història a Occident segons la historiografia francesa. L'inici de l'Edat moderna es pot fixar entre la caiguda de Constantinoble (any 1453) i el Descobriment d'Amèrica (any 1492), i la seva fi en la Revolució Francesa (any 1789), va començar a néixer un nou sistema econòmic, el mercantilisme. En aquesta perspectiva, l'edat moderna seria el període dels valors de la modernitat (el progrés, la comunicació, la raó) enfront del període anterior, l'edat mitjana, que el tòpic identifica amb un parèntesi històric dominat per l'endarreriment cultural i social, i l'obscurantisme. L'esperit de l'edat moderna buscà el seu referent en un passat anterior, l'edat antiga. Des d'una perspectiva més global, l'edat moderna va marcar el moment de la integració de dos mons humans que havien romàs completament aïllats durant més de 20.000 anys: Amèrica, el Nou Món, i Euràsia i Àfrica, el Vell Món.El fraccionament polític característic del món medieval va anar deixant pas a l'aparició de poderosos estats regits per monarquies autoritàries i absolutes. Finalment, la ciència i la tecnologia van començar a deslliurar-se dels antics prejudicis i, en conseqüència, van aconseguir un coneixement més profund de la naturalesa, per posar-la al servei del progrés.","url":"https://ca.wikipedia.org/wiki/Edat_moderna","thumbnail_url":"https://upload.wikimedia.org/wikipedia/commons/thumb/6/6f/OrteliusWorldMap.jpeg/150px-OrteliusWorldMap.jpeg"},{"id":"2921","type":"featured","language_code":"ca","title":"Tortellà","summary":"Tortellà és un municipi de la comarca de la Garrotxa, situat a l'Alta Garrotxa, a les Comarques Gironines. És el tretzè municipi més habitat de la comarca amb 809 habitants (2019) i una extensió d'11,07 km². La vila és a 276 metres sobre el nivell del mar i a 18 quilòmetres d'Olot, 31 de Figueres i 38 de Girona. El terme municipal delimita, començant pel nord i seguint el sentit de les busques del rellotge, amb Sales de Llierca, Argelaguer i Montagut i Oix.\nLa part més septentrional del terme municipal pertany al PEIN de l'Alta Garrotxa, i és a tres quilòmetres dels grans eixos viaris de la comarca, que connecten Olot amb Girona. La indústria és el sector més important de la població, seguit dels serveis i del sector agrícola. Juntament amb les poblacions limítrofes i Sant Jaume de Llierca formen una agrupació administrativa local anomenada Vall del Llierca. Aquestes poblacions comparteixen afers de mobilitat, de serveis, religiosos i educatius (ZER El Llierca).\n\n","url":"https://ca.wikipedia.org/wiki/Tortell%C3%A0","thumbnail_url":"https://upload.wikimedia.org/wikipedia/commons/thumb/e/e8/Tortell%C3%A0vista.JPG/150px-Tortell%C3%A0vista.JPG"},{"id":"29346","type":"featured","language_code":"ca","title":"Alfred Hitchcock","summary":"Sir Alfred Joseph Hitchcock KBE (Londres, 13 d'agost del 1899 - Los Angeles, 29 d'abril del 1980) va ser un director de cinema britànic. Tot i que no ha estat guardonat mai amb l'Oscar de l'Acadèmia de Hollywood, és citat habitualment com el millor director de cinema de tots els temps.Després d'una carrera d'èxit al seu país natal en l'època del cinema mut i al començament del cinema sonor, Hitchcock s'instal·la a Hollywood. En el transcurs dels seus aproximadament seixanta anys de carrera, realitza més de cinquanta llargmetratges, alguns dels quals es troben –tant pel seu èxit de públic com per la seva rebuda i la seva posterior crítica– entre els més importants del setè art, com per exemple Els trenta-nou graons, Notorious, La finestra indiscreta, Vertigen (D'entre els morts), Perseguit per la mort, Psicosi o Els ocells.\nPioner de nombroses tècniques en el gènere del thriller, Hitchcock –«l'amo del suspens»– és considerat com un dels realitzadors més influents en l'aspecte estilístic, que instal·la les nocions de suspens i de MacGuffin en l'univers cinematogràfic. Els seus thrillers sovint es caracteritzen per una hàbil combinació entre tensió i humor. Els seus temes recurrents són la por, la culpabilitat i la pèrdua d'identitat; un altre tema que es troba freqüentment en les seves obres, amb algunes variacions, és el de l'innocent perseguit. Dotat, d'altra banda, d'un sentit agut de l'autopromoció –sobretot mitjançant els seus cameos–, Hitchcock continua sent avui dia una de les personalitats del segle xx més conegudes arreu del món.\nSovint considerat com un dels principals realitzadors britànics, el seu nom figura en primer lloc en una llista elaborada el 2007 per crítics cinematogràfics per al The Daily Telegraph, amb el comentari: «sense cap dubte, el principal cineasta que ha sortit d'aquestes illes, Hitchcock ha fet més que cap altre director per afaiçonar el cinema modern, que sense ell seria del tot diferent. Posseïa un olfacte per a la narració, dissimulant amb crueltat (als seus personatges i a l'espectador) les informacions crucials i incitant com cap altre les emocions del públic.»","url":"https://ca.wikipedia.org/wiki/Alfred_Hitchcock","thumbnail_url":"https://upload.wikimedia.org/wikipedia/commons/thumb/9/94/Hitchcock%2C_Alfred_02.jpg/150px-Hitchcock%2C_Alfred_02.jpg"},{"id":"294148","type":"featured","language_code":"ca","title":"Paracerateri","summary":"Els paracerateris (Paraceratherium) són un gènere extint de perissodàctils prehistòrics que inclouen alguns dels mamífers terrestres més grossos que han existit mai. Visqueren durant l'Oligocè i se n'han trobat fòssils a gran part d'Euràsia, des dels Balcans fins a la Xina. Els paracerateris formen part dels indricoterins, una subfamília d'hiracodòntids. El nom Paraceratherium significa 'proper a la bèstia sense banyes' i es refereix a Aceratherium, un gènere que anteriorment es considerava que estava relacionat amb aquests animals.\nEl caràcter fragmentari dels seus fòssils fa que no es conegui amb certesa la mida dels paracerateris. Es calcula que pesaven un màxim de 15-20 tones. Mesuraven uns 4,80 m a l'espatlla i feien uns 7,40 m de llargada. Tenien les potes llargues i de tipus columnar. El seu llarg coll sostenia un crani d'aproximadament 1,30 m. Disposaven de dents incisives grosses i similars a ullals i una incisió nasal que suggereix que tenien un llavi superior prènsil o una probòscide. L'estil de vida dels paracerateris hauria pogut ser semblant al dels mamífers grossos d'avui en dia, com ara els elefants i els rinoceronts. La seva mida feia que tinguessin pocs depredadors i un ritme reproductiu lent. Els paracerateris eren animals brostejadors que s'alimentaven principalment de fulles, plantes toves i matolls. Els seus hàbitats anaven des dels deserts àrids amb pocs arbres fins als boscos subtropicals. No s'han determinat les causes de la seva extinció, tot i que s'han avançat diverses teories.\nLa història de la taxonomia del gènere Paraceratherium i les espècies que conté és llarga i complicada. S'han descrit altres gèneres d'indricoterins de l'Oligocè, com ara Baluchitherium, Indricotherium i Pristinotherium, però no se n'ha trobat cap espècimen complet, cosa que en dificulta la comparació i la classificació. La majoria de científics actuals creuen que aquests gèneres són sinònims més moderns de Paraceratherium i que aquest últim inclou quatre espècies distintes: P. bugtiense (espècie tipus), P. huangheense i P. linxiaense P. transouralicum. L'espècie més coneguda és P. transouralicum, de manera que la majoria de reconstruccions del gènere es basen en aquest animal. Les diferències entre P. bugtiense i P. transouralicum podrien ser un cas de dimorfisme sexual, cosa que significaria que en realitat formen una sola espècie.","url":"https://ca.wikipedia.org/wiki/Paracerateri","thumbnail_url":"https://upload.wikimedia.org/wikipedia/commons/thumb/3/30/Indricotherium.png/150px-Indricotherium.png"},{"id":"2948","type":"featured","language_code":"ca","title":"Taxonomia","summary":"La taxonomia (del grec antic τάξις, taxis, que significa 'ordenament', i -νομία, -nomia, que significa 'mètode') és la ciència que tracta de la classificació, la nomenclatura i la identificació (circumscripció) dels organismes en grups basant-se en els seus trets comuns. Els organismes s'agrupen en tàxons, cadascun dels quals té una categoria taxonòmica. Es poden ajuntar diversos grups d'una mateixa categoria per formar-ne un de categoria superior, construint així una jerarquia taxonòmica. Les categories principals són el domini, el regne, el fílum, embrancament o divisió, la classe, l'ordre, la família, el gènere i l'espècie. El botànic suec Carl von Linné és considerat el fundador de la taxonomia moderna per la seva creació d'un sistema conegut com a taxonomia linneana per a la categorització dels organismes, així com de la nomenclatura binomial, per a la seva nomenclatura.\nEls avenços en disciplines com la filogènia, la cladística i la sistemàtica han transformat el sistema linneà en un sistema de classificació biològica moderna articulat al voltant de les relacions evolutives entre els organismes, tant vivents com extints.","url":"https://ca.wikipedia.org/wiki/Taxonomia","thumbnail_url":"https://upload.wikimedia.org/wikipedia/commons/thumb/a/ae/Darwin%27s_finches_by_Gould.jpg/150px-Darwin%27s_finches_by_Gould.jpg"},{"id":"2958","type":"featured","language_code":"ca","title":"Tapís de la Creació","summary":"El Tapís de la Creació, també anomenat Tapís de Girona o Brodat de la Creació, és un brodat del segle xi o de començaments del xii que es troba al Museu Capitular de la Catedral de Girona. És únic en el seu gènere i constitueix la peça més important de totes les de l'art tèxtil romànic que es conserven, només comparable al tapís de Bayeux com a testimoni de la pintura a l'agulla d'època romànica. De 358 cm d'alçada per 450 cm d'amplada, brodat amb llanes de colors, té una justificada fama universal i atrau constantment l'atenció dels estudiosos per la misteriosa riquesa del seu contingut temàtic i iconogràfic. Presenta una vasta simfonia sobre la creació del món i l'estada de l'ésser humà al Paradís, i una corona còsmica en la qual els elements de la natura encerclen la figura central de Crist.\nL'obra ha estat exposada fora de la catedral en dues ocasions: l'any 1888 a l'Exposició Universal de Barcelona i, posteriorment, el 1892, a Madrid.","url":"https://ca.wikipedia.org/wiki/Tap%C3%ADs_de_la_Creaci%C3%B3","thumbnail_url":"https://upload.wikimedia.org/wikipedia/commons/thumb/e/ec/Tap%C3%ADs_de_la_Creaci%C3%B3-_Tap%C3%ADs_restaurat._Anvers.jpg/150px-Tap%C3%ADs_de_la_Creaci%C3%B3-_Tap%C3%ADs_restaurat._Anvers.jpg"},{"id":"298479","type":"featured","language_code":"ca","title":"Barroc sicilià","summary":"El barroc sicilià és la forma distintiva de l'arquitectura barroca que es va desenvolupar a l'illa de Sicília, al sud d'Itàlia, durant els segles xvii i xviii. L'estil es reconeix no solament pels seus típics revolts i floritures barroques, sinó també per les seves màscares somrients i putti amb la particular extravagància que li ha donat a Sicília una identitat arquitectònica única i la fase més interessant de l'art sicilià.L'estil barroc sicilià va prendre volada durant la gran reconstrucció edilícia que va seguir el terratrèmol de 1693. Prèviament el barroc havia estat usat a l'illa d'una manera ingènua i d'abast local, que havia evolucionat a partir de l'arquitectura híbrida nadiua més que pels grans arquitectes barrocs de Roma. Després del terratrèmol els arquitectes locals, molts d'ells formats a Roma, van tenir múltiples oportunitats de recrear l'arquitectura barroca més sofisticada, que havia guanyat popularitat a la Itàlia continental. El treball d'aquests arquitectes locals -i el nou gènere d'enregistrament arquitectònic que ells van iniciar- va inspirar altres dissenyadors locals a seguir-ne l'exemple. Cap al 1730, els arquitectes sicilians havien desenvolupat confiança en l'ús de l'estil barroc. La seva particular interpretació els va portar de mica en mica a generar una forma d'art altament localista i personalitzada. De 1780 endavant, l'estil va ser gradualment reemplaçat per la nova moda del neoclassicisme.\nEl fenomen anomenat alt barroc sicilià va durar tot just cinquanta anys, i va reflectir perfectament l'ordre social de l'illa en una època en què -dominada oficialment per Espanya- va ser governada de fet per una aristocràcia hedonista i extravagant. L'arquitectura barroca ha donat a l'illa un caràcter arquitectònic que roman durant el segle xxi.","url":"https://ca.wikipedia.org/wiki/Barroc_sicili%C3%A0","thumbnail_url":"https://upload.wikimedia.org/wikipedia/commons/thumb/a/ae/Catania_BW_2012-10-06_11-23-47.JPG/150px-Catania_BW_2012-10-06_11-23-47.JPG"},{"id":"298601","type":"featured","language_code":"ca","title":"Reineta gegant","summary":"La reineta gegant (Ranoidea caerulea) és una espècie de granota arborícola originària d'Austràlia i Nova Guinea, amb poblacions introduïdes a Nova Zelanda i els Estats Units. Pertany al gènere Ranoidea. Físicament, s'assembla a espècies del gènere Litoria, especialment Litoria splendida i Litoria infrafrenata.\nLa reineta gegant és més grossa que la majoria de granotes australianes, i assoleix una llargada de deu centímetres. La longevitat mitjana de la granota en captivitat, d'uns setze anys, és llarga en comparació amb la de la majoria de granotes. Les reinetes gegants són dòcils i estan ben adaptades a la vida a prop de llars humanes. Sovint se les troba a finestres o a dins de cases, menjant-se insectes atrets per la llum.\nA causa de les seves característiques físiques i de comportament, la reineta gegant ha esdevingut una de les granotes de la seva regió que més fàcilment es poden reconèixer, i arreu del món és un animal de companyia exòtic. Les secrecions cutànies de la granota tenen propietats antibacterianes i antivíriques que podrien resultar útils en preparats farmacèutics.","url":"https://ca.wikipedia.org/wiki/Reineta_gegant","thumbnail_url":"https://upload.wikimedia.org/wikipedia/commons/thumb/8/8b/Australia_green_tree_frog_%28Litoria_caerulea%29_crop.jpg/150px-Australia_green_tree_frog_%28Litoria_caerulea%29_crop.jpg"},{"id":"299968","type":"featured","language_code":"ca","title":"Autoincompatibilitat","summary":"L'autoincompatilitat (AI) és la incapacitat d'una planta hermafrodita per a produir llavors per l'autopolinització encara que presenti gàmetes viables. És una estratègia reproductiva per a promoure la fecundació entre individus que no es trobin relacionats i, per tant, és un mecanisme que promou la diversitat genètica.Durant l'evolució de les angiospermes l'AI ha sorgit en diverses ocasions en llinatges totalment diferents. Més de 100 famílies botàniques, entre les quals s'hi inclouen les solanàcies, les poàcies, les asteràcies, les brassicàcies, les rosàcies i les fabàcies, presenten espècies autoincompatibles. De fet, s'ha estimat que el 39% de les espècies d'angiospermes són autoincompatibles. Tan àmplia distribució taxonòmica és congruent amb l'existència de diversos mecanismes genètics diferents que regulen l'AI, depenent de la família considerada.\nNo obstant això, en tots els casos s'observa un mateix fenomen: els grans de pol·len que arriben a l'estigma de la mateixa planta (o de plantes genèticament relacionades) són incapaces d'efectuar la fecundació, ja que detenen el seu desenvolupament en alguna de les etapes del procés (germinació dels grans de pol·len, desenvolupament dels tubs pol·línics en els pistils o fertilització de l'oosfera). Com a conseqüència d'aquest impediment no es produeixen llavors després de l'autopol·linització. Aquesta detenció del creixement o desenvolupament dels tubs pol·línics dintre dels pistils involucra, d'una banda, el reconeixement per part del pistil de quins són els tubs pol·línics del mateix individu i quins són els d'altres plantes. D'altra banda, després d'ocórrer aquest reconeixement, el desenvolupament dels tubs pol·línics propis (o de plantes genèticament relacionades) ha de ser interromput. Ambdós fenòmens, el reconeixement i la interrupció del creixement, han estat estudiats extensivament tant a nivell citològic, fisiològic, genètic com molecular.Com s'ha assenyalat prèviament, els sistemes d'AI en les plantes superiors han evolucionat diverses vegades en llinatges independents. A nivell molecular existeixen tres sistemes adequadament caracteritzats: el sistema d'autoincompatibilitat de les solanàcies i rosàcies; el de la rosella (Papaver) i el de la Brassica. En dos de tals sistemes, es coneixen en l'actualitat els gens que codifiquen els components de reconeixement pol·len-pistil, fet que ha demostrat clarament que les proteïnes del pistil i del pol·len involucrades en el reconeixement són diferents entre si i que l'AI és un mecanisme de \"clau-pany\" a nivell molecular.","url":"https://ca.wikipedia.org/wiki/Autoincompatibilitat","thumbnail_url":"https://upload.wikimedia.org/wikipedia/commons/thumb/f/f0/Fruchtknoten_Polygonum_Strasburger_1900.png/150px-Fruchtknoten_Polygonum_Strasburger_1900.png"},{"id":"30","type":"featured","language_code":"ca","title":"Art","summary":"L'art és el procés o el producte deliberat de l'organització dels elements en una forma que apel·la els sentits i les emocions. Abasta una àmplia gamma d'activitats humanes, de creacions i de maneres d'expressar-se, de camps com la música, la fotografia, la literatura, la dansa, el cinema, l'escultura i la pintura. El significat de l'art és explorat dins l'estètica, una branca de la filosofia. Es creu que per als primers éssers humans l'art va tenir una funció ritual, màgica, religiosa; aquesta funció, però, va evolucionar adquirint un component estètic i una funció social, pedagògica, mercantil o simplement ornamental.Tradicionalment, el concepte d'art va ser utilitzat per referir-se a qualsevol habilitat o mestratge. Aquesta concepció va canviar durant el període romàntic, quan l'art va arribar a ser vist com «una facultat especial de la ment humana per ser classificat al costat de la religió i la ciència».L'art s'estudia des de diverses disciplines. L'art, entès com a manifestació de l'activitat humana, és susceptible de ser estudiat i analitzat, entre d'altres, des de la perspectiva filosòfica —per exemple, com el raonament de l'ésser humà interpreta els estímuls sensorials que rep—, psicològica —els diversos processos mentals i culturals que es troben en la seva gènesi—, o sociològica —l'art com a producte de la societat humana i analitzant els diversos components socials. La més difosa, però, és la perspectiva històrica que s'estudia des de la història de l'art.\nLa naturalesa de l'art ha estat descrita per Richard Wollheim com «un dels més difícils dels problemes tradicionals de la cultura humana». S'ha definit com un vehicle per a l'expressió o la comunicació d'emocions i idees, un mitjà per explorar elements formals i com a mimesi o representació. Lleó Tolstoi identificava l'art com un ús de mitjans indirectes perquè una persona es comuniqués amb una altra. Benedetto Croce i Robin George Collingwood defensen la visió idealista que l'art expressa emocions i que l'obra d'art, essencialment, existeix en la ment del creador. La teoria de l'art com a forma té les seves arrels en la filosofia d'Immanuel Kant i va ser desenvolupada durant el segle xx per Roger Eliot Fry i Clive Bell. L'art com a mimesi o representació té profundes arrels en la filosofia d'Aristòtil. Més recentment, els pensadors influïts per Martin Heidegger han interpretat l'art com el mitjà pel qual una comunitat desenvolupa per si mateixa un mitjà per a l'expressió i la interpretació.","url":"https://ca.wikipedia.org/wiki/Art","thumbnail_url":"https://upload.wikimedia.org/wikipedia/commons/thumb/3/34/Art-portrait-collage_2.jpg/150px-Art-portrait-collage_2.jpg"},{"id":"30050","type":"featured","language_code":"ca","title":"Bouvet","summary":"Bouvet (en noruec: Bouvetøya) és una illa volcànica deshabitada dependent de Noruega, situada al sud de l'oceà Atlàntic i a l'extrem sud de la dorsal mesoatlàntica. Situada a uns 2.600 quilòmetres al sud-oest de la costa de Sud-àfrica i a 1.700 quilòmetres al nord de la costa de l'Antàrtida, és l'illa més remota del món.L'illa té una superfície de 49 quilòmetres quadrats, el 93% dels quals són coberts per una glacera. El centre de l'illa és un cràter ple de gel d'un volcà inactiu. A la costa hi ha alguns illots rocosos i una illa petita, Larsøya. L'únic lloc planer de l'illa és Nyrøysa, creada per una esllavissada de roques a la dècada del 1950, on s'ubica una estació meteorològica.\nEl nom de l'illa prové de Jean-Baptiste Charles Bouvet de Lozier, que va ser la primera persona en veure-la i documentar-la, l'1 de gener de 1739. Les coordenades que va registrar eren inexactes i l'illa no es va tornar a veure fins al 1808, quan el capità balener britànic James Lindsay va anomenar-la Lindsay. La primera reclamació de sobirania de l'illa la va fer Benjamin Morrell. El 1825 George Norris de la corona britànica va reclamar l'illa i la va nomenar Illa de Liverpool. També va informar que a prop hi havia una suposada illa de Thompson, però després es va demostrar que era una illa fantasma. La primera expedició noruega a l'illa va ser el 1927, que en reclamà la sobirania i la va anomenar Bouvet. Després d'una disputa amb el Regne Unit, fou declarada dependència de Noruega el 1930. Es va convertir en una reserva natural el 1971.","url":"https://ca.wikipedia.org/wiki/Bouvet","thumbnail_url":"https://upload.wikimedia.org/wikipedia/commons/thumb/4/44/Bouvet_island_0.jpg/150px-Bouvet_island_0.jpg"},{"id":"301311","type":"featured","language_code":"ca","title":"Xifratge de Cèsar","summary":"En criptografia, el xifratge de Cèsar, conegut també com a codificació de Cèsar, xifratge per decalatge, codi de Cèsar o decalatge de Cèsar, és una de les tècniques de xifratge clàssic més senzilles i més a bastament conegudes. És un tipus de xifratge per substitució en el qual cada lletra del text clar se substitueix per una altra lletra que estigui un determinat nombre fix de posicions desplaçades a l'alfabet. Per exemple, amb un decalatge de 3, la A se substituiria per la D, la B esdevindria E, i així. El mètode deu el seu nom a en Juli Cèsar, qui el feia servir per comunicar-se amb els seus generals.\nEl pas de xifratge que fa l'algorisme de Cèsar sovint forma part d'esquemes de codificació més complexos, com ara el xifratge de Vigenère, i encara avui té aplicació en el sistema ROT13. Com tots els sistemes de xifratge per substitució amb clau no aleatòria més curta que el text, el xifratge de Cèsar es pot trencar fàcilment i en la pràctica no ofereix cap mena de seguretat essencial en les comunicacions.","url":"https://ca.wikipedia.org/wiki/Xifratge_de_C%C3%A8sar","thumbnail_url":"https://upload.wikimedia.org/wikipedia/commons/thumb/2/2b/Caesar3.svg/150px-Caesar3.svg.png"},{"id":"30147","type":"featured","language_code":"ca","title":"Parlament Europeu","summary":"El Parlament Europeu (Europarlament, Eurocambra o PE) és la institució parlamentària de la Unió Europea (UE), elegida per sufragi directe. Exerceix la funció legislativa de la UE juntament amb el Consell de la Unió Europea (Consell) i la Comissió Europea (CE). És considerat una de les assemblees legislatives més poderoses del món. Es compon de 705 eurodiputats, que representen el segon electorat democràtic més gran del món (després del que representa el Parlament de l'Índia), així com l'electorat democràtic transnacional més gran (400 milions de votants el 2019).El 1979 fou elegit per sufragi universal per primera vegada i des d'aleshores s'han anat celebrant eleccions al Parlament Europeu cada cinc anys. Tanmateix, a partir de les segones eleccions, la participació entrà en un llarg declivi que no s'interrompé fins al 2019, quan augmentà en 8 punts percentuals i superà la barrera del 50% per primera vegada des del 1994. L'edat de vot és de 18 anys a tots els estats membres tret de Malta i Àustria, on és de 16, i Grècia, on és de 17.Malgrat que disposa de competències legislatives que no tenen ni el Consell ni la Comissió, el Parlament Europeu manca d'iniciativa legislativa formal, a diferència de la majoria de parlaments nacionals dels estats membres. El Parlament és la «primera institució» de la UE i té les mateixes competències legislatives i pressupostàries que el Consell (excepte en els àmbits en els quals s'apliquen procediments legislatius especials). A més a més, disposa d'un control equitatiu sobre el pressupost de la UE. Finalment, la Comissió Europea, que és l'òrgan executiu de la UE, està obligada a retre comptes davant del Parlament, que accepta o rebutja el candidat proposat pel Consell com a president de la Comissió així com la Comissió en el seu conjunt, a més de poder forçar-ne la dimissió mitjançant una moció de censura.L'actual presidenta del Parlament Europeu és Roberta Metsola (PPE), elegida el gener del 2022. Hi ha diversos partits amb representació a la cambra, els més grans dels quals són el Grup del Partit Popular Europeu (PPE) i l'Aliança Progressista de Socialistes i Demòcrates (S&D). Les últimes eleccions a escala europea foren les eleccions al Parlament Europeu del 2019. El Parlament Europeu opera des de tres ciutats: Brussel·les (Bèlgica), Luxemburg i Estrasburg (França). Les oficines administratives (o Secretaria General) es troben a Luxemburg i les sessions plenàries se celebren a Estrasburg i Brussel·les, ciutat on també es reuneixen les comissions.El Parlament Europeu té 32 oficines d'informació repartides pels diferents estats membres, incloent-hi l'Oficina del Parlament Europeu a Barcelona.","url":"https://ca.wikipedia.org/wiki/Parlament_Europeu","thumbnail_url":"https://upload.wikimedia.org/wikipedia/commons/thumb/1/1e/European_Parliament_logo.svg/150px-European_Parliament_logo.svg.png"},{"id":"301546","type":"featured","language_code":"ca","title":"Dona i ocell","summary":"Dona i ocell és una escultura exempta de Joan Miró que s'aixeca 22 metres sobre l'estany artificial del parc de Joan Miró, a Barcelona. Construïda entre 1981 i 1982 —per bé que inaugurada l'any següent—, l'obra és de pedra artificial, revestida parcialment amb ceràmica pintada de vermell, groc, verd i blau tractada com a trencadís, feta pel ceramista Joan Gardy Artigas. L'escultura fou la darrera obra pública de Joan Miró. L'obra té a veure, formalment, amb d'altres de motiu femení. És una forma vertical i complexa: a la part de baix, hi ha una part arrodonida de caràcter orgànic com un element natural que puja. Com si es tractés d'una ceba o una tija que a dalt acaba amb una mena de brot, poncella o cap de bolet. Tanmateix, dalt de tot, hi ha una cosa molt diferent: com un rodet desigual i inclinat, buit, tot de trencadís blanc per dins, lluent quan rep la llum, coronat amb una mena de mitja lluna groga, de banyes ben definides. El color s'usa de forma variada, amb efectes fets mitjançant el trencadís. S'ha indicat un presumpte significat establint diverses relacions entre l'escultura i diferents òrgans, criatures i elements de la Natura. L'obertura negra, vertical, s'ha relacionat amb una vulva i el fust en conjunt sembla tenir una forma fàl·lica.","url":"https://ca.wikipedia.org/wiki/Dona_i_ocell","thumbnail_url":"https://upload.wikimedia.org/wikipedia/commons/thumb/c/cb/Dona_i_Ocell.JPG/150px-Dona_i_Ocell.JPG"},{"id":"301726","type":"featured","language_code":"ca","title":"Llista d'òperes més importants","summary":"El renaixement de la presència de l'òpera en el món de la música, sovint gràcies a les gravacions, ha suposat un considerable increment del repertori. Abans els teatres oferien sempre els mateixos títols; les obres que s'oferien regularment es limitaven a cinquanta o a tot estirar cent. Tanmateix, actualment no para de créixer el nombre d'òperes redescobertes que s'han incorporat als circuits operístics.\nLa següent llista d'òperes més importants ha seguit el criteri dels experts que es mostren a l'apartat de bibliografia consultada i pretén mostrar totes aquelles òperes que s'interpreten amb freqüència, han tingut un èxit considerable en la seva estrena, o bé han passat a la història per algun motiu que les ha fet notables.","url":"https://ca.wikipedia.org/wiki/Llista_d%27%C3%B2peres_m%C3%A9s_importants","thumbnail_url":"https://upload.wikimedia.org/wikipedia/commons/thumb/a/a9/Un_teatro_de_%C3%B3pera_en_Espa%C3%B1a.jpg/150px-Un_teatro_de_%C3%B3pera_en_Espa%C3%B1a.jpg"},{"id":"3030","type":"featured","language_code":"ca","title":"Urà","summary":"«Urà» té aquests significats:\n\nAstronomia: planeta del sistema solar. Vegeu Urà (planeta).\nMitologia grega: déu del cel. Vegeu Urà (mitologia).","url":"https://ca.wikipedia.org/wiki/Ur%C3%A0","thumbnail_url":null},{"id":"3054","type":"featured","language_code":"ca","title":"Vent","summary":"El vent és el moviment natural de l'aire o altres gasos en relació amb la superfície d'un planeta. N'hi ha a diverses escales, des del vent associat a les tempestes elèctriques, amb una durada de l'ordre de mitja hora o una hora, fins als vents globals, deguts a les diferències en l'absorció de l'energia solar entre les zones climàtiques de la Terra, passant per les brises locals relacionades amb l'escalfament de la superfície terrestre, que duren unes hores. Les dues causes principals de la circulació atmosfèrica a gran escala són l'escalfament diferencial entre l'equador i els pols i la rotació del planeta (efecte de Coriolis). A les regions tropicals i subtropicals, la circulació de depressions tèrmiques per sobre del terreny i els altiplans situats a gran altitud pot nodrir la circulació dels monsons. A les regions costaneres, el cicle embat/terral pot regir els vents locals, mentre que les brises de vall i de muntanya poden ser-ne el factor determinant a les regions de relleu variable.\nEn meteorologia se solen denominar els vents segons la seva força i la direcció des de la qual bufen. Els augments sobtats de la velocitat del vent durant un temps curt reben el nom de «ràfegues». Els vents forts de durada intermèdia (aproximadament un minut) es diuen «torbonades». Els vents de llarga durada tenen diversos noms segons la seva força mitjana, com per exemple «brisa», «temporal», «tempesta», «huracà» o «tifó».\nA la civilització, el vent ha inspirat la mitologia, afectat els esdeveniments històrics, estès l'abast del transport i la guerra, i ha proporcionat una font d'energia pel treball mecànic, l'electricitat i el lleure. El vent ha impulsat els viatges dels velers a través dels oceans de la Terra. Els montgolfiers utilitzen el vent per viatges curts, i el vol amb motor l'utilitza per generar sustentació i reduir el consum de combustible. Les zones amb cisallament del vent provocat per diversos fenòmens meteorològics poden provocar situacions perilloses per les aeronaus. Quan els vents són forts, els arbres i les estructures creades pels humans són danyats o destruïts.\nEls vents poden donar forma al relleu a través d'una sèrie de processos eòlics com ara la formació de sòls fèrtils (per exemple, el loess) o l'erosió. La pols de deserts grans pot ser moguda grans distàncies des del seu lloc d'origen pels vents dominants; els vents que són accelerats per una topografia agresta i que estan associats amb tempestes de pols han rebut noms regionals a diferents parts del món a causa del seu efecte significatiu sobre aquestes regions. El vent afecta l'extensió dels incendis forestals. També dispersa les llavors de determinades plantes, fent possible la supervivència i dispersió d'aquestes espècies vegetals, així com les poblacions d'insectes voladors. En combinació amb les temperatures fredes, el vent té un efecte negatiu sobre el bestiar. El vent afecta les reserves d'aliment dels animals i les seves estratègies de caça i defensa.","url":"https://ca.wikipedia.org/wiki/Vent","thumbnail_url":"https://upload.wikimedia.org/wikipedia/commons/thumb/e/e2/Cherry_tree_moving_in_the_wind_1.gif/150px-Cherry_tree_moving_in_the_wind_1.gif"},{"id":"30816","type":"featured","language_code":"ca","title":"Revolució Industrial","summary":"La Revolució Industrial és el procés d'industrialització amb el conjunt de canvis econòmics i socials que aquest comporta.\nL'expressió aparegué a França entorn del 1820 per a designar el conjunt de canvis que es van produir a Anglaterra i Escòcia a la segona meitat del segle xviii. Els avenços tècnics —sobretot la màquina de vapor—, l'explosió demogràfica que s'inicià a partir del 1750 i l'èxode rural per la mà d'obra excedentària a l'agricultura van encapçalar canvis profunds de la societat.\nAquesta revolució marcà una ruptura en el curs de la història i transformà els éssers humans agricultors i ramaders en manipuladors de màquines. Així doncs, la Revolució Industrial modificà les bases econòmiques de la societat, que, de manera progressiva, es fonamentà en la producció industrial. Les ciutats es convertiren en centres superpoblats on hi havia els llocs d'habitatge i treball de la nova classe social, la classe obrera, que sorgí amb el maquinisme. L'existència d'aquest nou estatus social, format originàriament per camperols foragitats del camp, impulsà l'aparició de noves ideologies com el liberalisme i socialisme, que configuraren el món contemporani.\nAquest procés, iniciat a la Gran Bretanya, s'anà imposant lentament a la resta de països europeus —malgrat la manca de primeres matèries i de mercats—, als Estats Units i el Japó; progressivament s'estengué a altres parts del món. L'impacte d'aquest canvi sobre la societat fou enorme. A partir del 1870, es produí un nou salt en el desenvolupament del sistema capitalista quan la primera Revolució Industrial es fusionà amb l'anomenada segona revolució industrial. En aquesta segona fase, el progrés tecnològic i econòmic rebé un gran impuls amb la construcció de màquines alimentades amb vapor –que foren incorporades a vaixells i trens–, i a partir de 1873, l'aparició del motor de combustió interna i l'energia elèctrica.\nHi ha discrepàncies entre els historiadors pel que fa al període que durà la Revolució Industrial. Eric Hobsbawm defensa la tesi que la revolució s'inicià durant la dècada del 1780 i no es desenvolupà plenament fins als anys 1830 o 1840, mentre que T. S. Ashton manté que s'esdevingué, aproximadament, entre els anys 1760 i 1830.","url":"https://ca.wikipedia.org/wiki/Revoluci%C3%B3_Industrial","thumbnail_url":"https://upload.wikimedia.org/wikipedia/commons/thumb/d/dc/Powerloom_weaving_in_1835.jpg/150px-Powerloom_weaving_in_1835.jpg"},{"id":"31243","type":"featured","language_code":"ca","title":"Lleó","summary":"El lleó (Panthera leo) és una espècie de mamífer carnívor de la família dels fèlids. Es tracta d'un fèlid musculat i de pit ample, amb el cap curt i arrodonit, el coll petit, orelles rodones i un floc de pèls a la punta de la cua. Presenta un marcat dimorfisme sexual: els mascles adults tenen una espessa crinera que és característica d'aquesta espècie. Els mascles tenen una llargada de cap a gropa de 184-208 cm, mentre que les femelles fan 160-184 cm. És un animal social que viu en grups que es coneixen com a «esbarts» i es componen d'uns quants mascles adults juntament amb femelles relacionades i les seves cries. Les femelles solen caçar en grup i la seva presa habitual són els ungulats de grans dimensions. Els lleons són depredadors alfa i clau, tot i que alguns mengen carronya quan en tenen l'oportunitat. Malgrat que s'han documentat casos de lleons que cacen persones, no és un comportament habitual en aquesta espècie.\nGeneralment viu en herbassars i sabanes i evita els boscos espessos. Encara que sol ser més actiu durant el dia que els altres grans fèlids, si cal, pot assumir a un estil de vida crepuscular o nocturn per evitar la persecució. Durant el neolític, la seva distribució abastava Àfrica, el sud d'Europa, el Caucas i l'oest i el sud d'Àsia, però ha anat decreixent amb el pas dels segles i avui en dia es limita a un grapat de poblacions discontínues a l'Àfrica subsahariana i l'oest de l'Índia. La Llista Vermella de la UICN el classifica com a espècie vulnerable des del 1996 pel retrocés demogràfic d'un 43% que han patit els lleons africans des de principis de la dècada del 1990. Les poblacions de lleons no són sostenibles fora de les zones que gaudeixen de protecció oficial. Les causes d'aquest declivi no estan del tot clares, però la destrucció del seu hàbitat i els conflictes amb els éssers humans són els principals motius de preocupació.\nEl lleó, un dels animals més representats en escultures, pintures, banderes, pel·lícules i obres literàries, és un animal icònic en gairebé totes les cultures que han sorgit a la seva distribució històrica. Els lleons han format part de col·leccions d'animals des de l'època romana i figuren entre les principals atraccions de parcs zoològics d'arreu del món des de finals del segle xviii.","url":"https://ca.wikipedia.org/wiki/Lle%C3%B3","thumbnail_url":"https://upload.wikimedia.org/wikipedia/commons/thumb/f/f8/Lion_in_masai_mara.jpg/150px-Lion_in_masai_mara.jpg"},{"id":"313296","type":"featured","language_code":"ca","title":"Art romànic de la Baixa Cerdanya","summary":"L'art romànic de la Baixa Cerdanya es dona principalment en l'arquitectura religiosa de les seves esglésies. Es tenen notícies de moltes d'elles gràcies a l'acta de consagració de la catedral de la Seu d'Urgell, al final del segle ix, on consta una llista de seixanta-vuit parròquies, esglésies i viles de la Cerdanya, que foren assignades en dot a Santa Maria d'Urgell. La importància de la Seu s'emmarca, sobretot, en la seva condició de seu episcopal, datada de l'època visigòtica. La frontera eclesiàstica tampoc no corresponia a la frontera real establerta pel Tractat dels Pirineus, del 1659. Fins al 1802, del bisbat d'Urgell en depenien els trenta-tres pobles de la Cerdanya sota administració francesa. Més tard, la divisió provincial del 1833 va trencar administrativament la comarca, dividida entre les províncies de Girona (onze municipis) i Lleida (sis municipis).Les característiques arquitectòniques principals de les esglésies són la simplicitat estructural i les dimensions reduïdes. Aquest art arquitectònic, desenvolupat a Catalunya als voltants del segle x, fou considerat per Puig i Cadafalch com el primer romànic amb corrents artístics procedents de França i Itàlia.\nEl romànic es veu representat també en fortificacions com la de Sant Martí dels Castells, a Bellver, documentat el 1050 com a domini de Ramon I de Cerdanya, després infeudat al vescomte de Castellbò l'any 1134, i el castell de Llívia, datat del segle xii i del qual es conserven algunes restes.","url":"https://ca.wikipedia.org/wiki/Art_rom%C3%A0nic_de_la_Baixa_Cerdanya","thumbnail_url":"https://upload.wikimedia.org/wikipedia/commons/thumb/3/35/Santuari_Santa_Maria_de_Tall%C3%B3.jpg/150px-Santuari_Santa_Maria_de_Tall%C3%B3.jpg"},{"id":"313464","type":"featured","language_code":"ca","title":"1 − 2 + 3 − 4 + ...","summary":"En matemàtiques, l'expressió 1 − 2 + 3 − 4 + ... és una sèrie matemàtica infinita, els termes de la qual són els nombres enters positius que alternen els seus signes. Utilitzant la notació matemàtica per a sumatoris, la suma dels m primers termes de la sèrie s'expressa com a:\n\n  \n    \n      \n        \n          ∑\n          \n            n\n            =\n            1\n          \n          \n            m\n          \n        \n        n\n        (\n        −\n        1\n        \n          )\n          \n            n\n            −\n            1\n          \n        \n      \n    \n    {\\displaystyle \\sum _{n=1}^{m}n(-1)^{n-1}}\n  És una sèrie divergent, en el sentit que la successió de les sumes parcials (1, −1, 2, −2, ...) no té cap límit finit. En forma equivalent es diu que 1 − 2 + 3 − 4 + ... no té cap suma.\nMalgrat tot, a mitjans del segle xviii, Leonhard Euler planteja la relació següent qualificant-la de paradoxal:\n\n  \n    \n      \n        1\n        −\n        2\n        +\n        3\n        −\n        4\n        +\n        ⋯\n        =\n        \n          \n            1\n            4\n          \n        \n      \n    \n    {\\displaystyle 1-2+3-4+\\cdots ={\\frac {1}{4}}}\n  No serà fins molt de temps després que s'aconsegueix donar una explicació rigorosa d'aquesta equació. Fins al començament de la dècada del 1890, Ernesto Cesàro i Émile Borel, entre d'altres, investigaren mètodes ben definits per a trobar sumes generalitzades de les sèries divergents, incloses noves interpretacions dels intents realitzats per Leonhard Euler. Molts d'aquests mètodes anomenats de sumació assignen a (1 − 2 + 3 − 4 + ...) una \"suma\" de ¼. El mètode de suma de Cesàro és un dels pocs mètodes que no suma la sèrie 1 − 2 + 3 − 4 + ..., i per això aquesta sèrie és un exemple d'un cas en què s'ha d'utilitzar un mètode més robust com ara el mètode de sumació d'Abel.\nLa sèrie 1 − 2 + 3 − 4 + ... es troba relacionada amb la sèrie de Grandi 1 − 1 + 1 − 1 + ... Euler analitzà aquestes dues sèries com a casos especials de (1 − 2n + 3n − 4n + ...) per a valors de n arbitraris, una línia d'investigació que estén la seva contribució al problema de Basilea i condueix a les equacions funcionals del que es coneix actualment com a funció eta de Dirichlet i la funció zeta de Riemann.","url":"https://ca.wikipedia.org/wiki/1_%E2%88%92_2_%2B_3_%E2%88%92_4_%2B_...","thumbnail_url":"https://upload.wikimedia.org/wikipedia/commons/thumb/c/c3/Pm1234_Ground.png/150px-Pm1234_Ground.png"},{"id":"31464","type":"featured","language_code":"ca","title":"Jaguar","summary":"El jaguar (Panthera onca) és una espècie de gran fèlid i l'únic representant vivent del gènere Panthera de les Amèriques. La seva distribució actual va des del sud-oest dels Estats Units i Mèxic, a Nord-amèrica, fins al Paraguai i el nord de l'Argentina, a Sud-amèrica, passant per bona part de Centre-amèrica. Malgrat que encara en queden alguns exemplars a l'oest dels Estats Units, fou pràcticament extirpat d'aquest país a principis del segle xx. Les seves poblacions estan en declivi i apareix com a espècie gairebé amenaçada a la Llista Vermella de la UICN. Les amenaces per a la seva supervivència inclouen la destrucció i la fragmentació del seu hàbitat.\nEl jaguar és el tercer fèlid més gros del món, després del tigre i el lleó, i el més gros i potent del Nou Món. Aquest fèlid tacat s'assembla especialment al lleopard, tot i que sol ser més gros i amb una constitució més robusta i les seves característiques comportamentals i d'hàbitat són més similars a les del tigre. Tot i que el seu hàbitat preferit és la selva pluvial, el jaguar pot habitar a una varietat de terrenys boscosos i oberts. Està fermament associat a la presència d'aigua i destaca, juntament amb el tigre, per ser un fèlid a qui li agrada nedar. El jaguar és un predador majoritàriament solitari, que para emboscades i que és oportunista a l'hora de triar les preses. També és un depredador alfa i clau i té un paper important per estabilitzar ecosistemes i regular-hi les poblacions d'espècies presa. El jaguar té una mossegada excepcionalment potent, fins i tot en comparació amb altres grans fèlids. Això li permet perforar les closques dels rèptils cuirassats i utilitzar un mètode de matar poc habitual: ataca directament el crani de la presa entre les orelles per fer una mossegada fatal al cervell.El jaguar és una espècie gairebé amenaçada i els seus nombres estan en declivi. Les amenaces inclouen la pèrdua i la fragmentació de l'hàbitat. Tot i que el comerç internacional de jaguars o les seves parts està prohibit, aquest fèlid és mort regularment pels humans, especialment en conflictes amb ranxers i grangers de Sud-amèrica. Tot i que ha estat reduïda, la seva distribució geogràfica continua sent gran; gràcies a la seva distribució històrica, el jaguar ha tingut un paper prominent a la mitologia de nombroses cultures indígenes americanes, incloent-hi els maies i els asteques.","url":"https://ca.wikipedia.org/wiki/Jaguar","thumbnail_url":"https://upload.wikimedia.org/wikipedia/commons/thumb/1/11/Jaguar_%28Panthera_onca_palustris%29_male_Three_Brothers_River_2_%28cropped%29.jpg/150px-Jaguar_%28Panthera_onca_palustris%29_male_Three_Brothers_River_2_%28cropped%29.jpg"},{"id":"31578","type":"featured","language_code":"ca","title":"Cetacis","summary":"Els cetacis (Cetacea) són un ordre de mamífers euteris completament adaptats a la vida aquàtica. El nom «cetaci» deriva del grec κῆτος, kētos, que significa 'balena' o 'monstre marí', i fou encunyat per Aristòtil per referir-se als animals aquàtics de respiració pulmonar. El seu cos fusiforme, semblant al dels peixos, és hidrodinàmic. Les potes anteriors s'han transformat en aletes, mentre que les posteriors han desaparegut com a tals, malgrat que en queden alguns ossos vestigials, no units a la pelvis i ocults dins del cos. L'aleta caudal és horitzontal i es divideix en dos lòbuls. Generalment, manquen de pèl i tenen una gruixuda capa de greix que els serveix d'aïllament tèrmic.\nL'ordre dels cetacis conté una norantena d'espècies, gairebé totes marines, excepte cinc espècies de dofins d'aigua dolça. Els cetacis vivents se subdivideixen en dos subordres, el dels misticets i el dels odontocets. Un tercer subordre, els dels arqueocets, només conté espècies extintes. Els misticets inclouen els animals més grossos del món. El rorqual blau, en concret, és l'animal més gros que ha existit mai, més, fins i tot, que els cèlebres dinosaures. En canvi, entre els odontocets hi ha els dofins i les orques, sovint criats i ensinistrats en delfinaris.\nLa branca de la biologia que s'encarrega de l'estudi d'aquests animals és la cetologia.","url":"https://ca.wikipedia.org/wiki/Cetacis","thumbnail_url":"https://upload.wikimedia.org/wikipedia/commons/thumb/9/9a/Cetacea.jpg/150px-Cetacea.jpg"},{"id":"315909","type":"featured","language_code":"ca","title":"Retaule de Sant Esteve Protomàrtir","summary":"«Retaule de Sant Esteve Protomàrtir» té aquests significats:\n\nRetaule de Sant Esteve Protomàrtir (Granollers): Retaule gòtic del taller dels Huguet-Vergós destinat a l'església parroquial de Granollers i avui localitzat parcialment al Museu Nacional d'Art de Catalunya\nRetaule de Sant Esteve Protomàrtir (la Garriga): Probable còpia del Retaule de Sant Esteve Protomàrtir de Granollers realitzat també al taller dels Huguet-Vergós i avui encara al seu emplaçament original, a l'església de la Doma de la Garriga.\nRetaule de Sant Esteve:\nRetaule de Sant Esteve de Gualter, obra de Jaume Serra de 1385, actualment al MNAC.","url":"https://ca.wikipedia.org/wiki/Retaule_de_Sant_Esteve_Protom%C3%A0rtir","thumbnail_url":null},{"id":"315995","type":"featured","language_code":"ca","title":"World Trade Center 7","summary":"El World Trade Center 7, o WTC 7, és un edifici de Nova York situat al complex del World Trade Center, al Lower Manhattan. El nom 7 World Trade Center es refereix a dos edificis: l'estructura original, completada el 1987 i destruïda l'11 de setembre del 2001, i l'estructura actual, inaugurada el 2006. Els dos edificis els va construir Larry Silverstein, llogater del solar, que és propietat de l'Autoritat Portuària de Nova York i Nova Jersey.\nEl WTC 7 original, de planta trapezoidal i amb la façana de granit vermella, tenia una altura de quaranta-set pisos. Un pas elevat de vianants connectava l'edifici amb la plaça del World Trade Center. El WTC 7 es va construir sobre una subestació d'energia de la Consolidated Edison (Con Ed), cosa que va implicar un seguit de restriccions inusuals en el disseny de la seva estructura. Quan finalment es va inaugurar, el 1987, Silverstein va tenir dificultats per atreure-hi llogaters. El 1998 Salomon Brothers va firmar un lloguer a llarg termini, i es va convertir en el principal arrendatari de l'edifici. L'11 de setembre de 2001, l'edifici va quedar danyat per l'esfondrament de les Torres Bessones, i la seva integritat estructural va quedar compromesa pel seguit d'incendis que s'hi van declarar aquella mateixa tarda. El WTC 7 original es va desplomar a les 17.20 de l'11 de setembre a causa de l'efecte combinat de tots dos factors.\nLa construcció del nou WTC 7 va començar l'any 2002 i es va acabar el 2006. Té cinquanta-dues plantes d'altura i continua estant sobre la subestació elèctrica de Con Ed, tot i que ara ocupa menys superfície que l'edifici original per no interrompre el pas de Greenwich Street, que va de TriBeCa («Triangle Below Canal Street») fins a Battery Park travessant la zona del World Trade Center; en l'espai que antigament ocupava el WTC 7 avui també hi ha un petit parc. El nou edifici està limitat pels carrers de Greenwich, Vesey, Washington i Barclay. El disseny actual del WTC 7 posa més èmfasi en la seguretat, amb un nucli de formigó armat, escales més amples i uns suports d'acer més resistents al foc.","url":"https://ca.wikipedia.org/wiki/World_Trade_Center_7","thumbnail_url":"https://upload.wikimedia.org/wikipedia/commons/thumb/a/a3/7_World_Trade_Center_by_David_Shankbone.jpg/150px-7_World_Trade_Center_by_David_Shankbone.jpg"},{"id":"31625","type":"featured","language_code":"ca","title":"Metabolisme","summary":"El metabolisme és el conjunt de reaccions químiques que tenen lloc en un organisme per a mantenir-lo viu. Aquests processos permeten als organismes de créixer i reproduir-se, de mantenir les estructures i respondre al seu medi. El metabolisme se sol subdividir en dues categories: el catabolisme i l'anabolisme.\nEl catabolisme s'encarrega de descompondre la matèria orgànica, com per exemple per a extreure energia en la respiració cel·lular. I l'anabolisme, contràriament, utilitza aquesta energia per a construir components de les cèl·lules, com ara proteïnes i àcids nucleics. Aquesta energia lligada al metabolisme és l'energia endosomàtica.\nLes reaccions químiques del metabolisme s'organitzen en rutes metabòliques, en què una substància química és transformada en una altra per una seqüència d'enzims. Els enzims són crucials en el metabolisme, car permeten que els organismes duguin a terme reaccions desitjables però termodinàmicament desfavorables acoblades a reaccions favorables. Els enzims també permeten la regulació de les rutes metabòliques en resposta a canvis en el medi de la cèl·lula o senyals d'altres cèl·lules.\nEl metabolisme d'un organisme determina quines substàncies li són nutritives i quines li són verinoses. Per exemple, alguns procariotes utilitzen sulfur d'hidrogen com a nutrient, però aquest gas és verinós per als animals. La velocitat del metabolisme, el ritme metabòlic, també influencia la quantitat d'aliment que necessita un organisme.\nUna característica sorprenent del metabolisme és la semblança de les rutes metabòliques bàsiques fins i tot entre espècies molt diferents. Per exemple, el conjunt d'àcid carboxílics coneguts com a intermedis del cicle de Krebs són presents en tots els organismes i existeixen en espècies tan diverses com l'eubacteri unicel·lular Escherichia coli i els organismes pluricel·lulars més grossos com ara els elefants. Aquestes semblances sorprenents en el metabolisme són probablement el resultat de la gran eficiència d'aquestes rutes i -alhora- la seva aparició primerenca en la història evolutiva.","url":"https://ca.wikipedia.org/wiki/Metabolisme","thumbnail_url":"https://upload.wikimedia.org/wikipedia/commons/thumb/2/22/ATP-3D-vdW.png/150px-ATP-3D-vdW.png"},{"id":"317671","type":"featured","language_code":"ca","title":"Els burgesos de Calais","summary":"Els burgesos de Calais (en francès, Les Bourgeois de Calais) és una escultura que representa sis burgesos que el 1347, al principi de la Guerra dels Cent Anys (1337-1453), decidiren d'oferir llur vida per salvar els habitants de la ciutat francesa, assetjada, de Calais. L'escultor Auguste Rodin rebé el 1885 l'encàrrec de realitzar una escultura commemorativa dels burgesos. Després de gairebé quatre anys de disseny conceptual, l'escultura fou creada el 1888, i després d'alguns canvis de situació, el monument fou inaugurat el 1895. Eugeni d'Ors descrigué l'escultura com a «figures gairebé grotesques que [tanmateix] embelleixen l'ànima de la ciutat […]». Actualment, existeixen còpies d'aquesta cèlebre obra arreu del món.","url":"https://ca.wikipedia.org/wiki/Els_burgesos_de_Calais","thumbnail_url":"https://upload.wikimedia.org/wikipedia/commons/thumb/f/f2/Calais_statue_bourgeois.jpg/150px-Calais_statue_bourgeois.jpg"},{"id":"318856","type":"featured","language_code":"ca","title":"Setge","summary":"Un setge és l'acció militar que consisteix a envoltar amb gent armada un lloc per combatre'l, privar-lo de comunicacions i apoderar-se'n. Posar setge implica el bloqueig militar prolongat d'una fortalesa, que sol anar acompanyat de l'assalt d'aquesta, amb l'objectiu de la seva conquesta mitjançant la força o el desgast. Té lloc quan un atacant es troba amb una ciutat o fortalesa que rebutja rendir-se i no pot ser presa fàcilment mitjançant un assalt frontal. Normalment comporta la marrada de l'objectiu i el bloqueig de les línies d'abastament, si cal, ajudats amb maquinària de setge, bombardeig d'artilleria i la construcció de túnels subterranis per reduir les fortificacions. El terme prové del llatí sĕdĭcum, «seient», derivat de sĕdēre, «seure».En la història, els setges probablement sorgeixen paral·lelament al desenvolupament de les ciutats. Les ciutats antigues d'Orient Mitjà, per exemple, ja mostren restes arqueològiques de muralles fortificades. Durant el període dels Regnes Combatents a la Xina, hi ha proves tant textuals com arqueològiques de setges prolongats i de l'ús de màquines de setge contra els defensors de la ciutat.\nDurant el Renaixement i a l'edat moderna, els setges van dominar la forma de guerra a Europa fins al punt que Leonardo da Vinci, per exemple, va guanyar gran part del seu renom amb el disseny de fortificacions en el seu estudi. Les campanyes medievals generalment es dissenyaven mitjançant una successió de setges. Tanmateix, a l'era napoleònica, l'ús cada vegada major de canons molt poderosos va reduir el valor de les fortificacions, de manera que ja en els temps moderns, les trinxeres van substituir les muralles, i els búnquers van substituir els castells. Ja al segle xx la importància del setge clàssic va declinar a causa de l'arribada de la guerra mòbil. Una fortificació concreta va deixar de ser tan decisiva com ho era abans i, per això, tot i que encara es produeixen setges concrets, ja no són tan importants ni tan comuns com ho van ser abans, donats els canvis en els mitjans de guerra, i sobretot per la facilitat amb què avui en dia es poden dirigir grans volums de poder destructiu contra un sol objectiu estàtic.\nSi fracassa l'acció militar directa, els setges sovint poden ser decidits per la manca d'aigua o queviures, o per l'aparició de malalties epidèmiques, que poden afligir tant l'atacant com el defensor.","url":"https://ca.wikipedia.org/wiki/Setge","thumbnail_url":"https://upload.wikimedia.org/wikipedia/commons/thumb/9/99/Siege_of_a_city%2C_medieval_miniature.jpg/150px-Siege_of_a_city%2C_medieval_miniature.jpg"},{"id":"319071","type":"featured","language_code":"ca","title":"Parc Juràssic","summary":"Parc Juràssic (títol original en anglès: Jurassic Park) és una pel·lícula de ciència-ficció dels Estats Units, dirigida per Steven Spielberg, estrenada el 1993 i basada en la novel·la homònima de Michael Crichton. S'ha convertit en una de les pel·lícules amb més èxit de tots els temps -és la desena pel·lícula amb majors guanys de la història- i en una fita respecte a l'ús dels efectes digitals per a la filmació de pel·lícules. Va obtenir tres premis Oscar.\nEl guió va ser adaptat per Crichton, a partir de l'obra literària original, juntament amb David Koepp i Malia Scotch Marmo. El repartiment va estar integrat per Richard Attenborough, Sam Neill, Jeff Goldblum i Laura Dern; els efectes especials van ser creats per Phil Tippett i Industrial Light & Magic.\nLa pel·lícula descriu la clonació de diverses espècies de dinosaures a partir de la manipulació genètica de segments de matèria prehistòrica preservada en un tros d'ambre. La iniciativa la duu a terme una empresa científica denominada InGen que està encapçalada per l'empresari John Hammond, i a partir d'ella pretenen crear un parc de diversions. Els inversors del projecte decideixen realitzar una prova de les instal·lacions, abans de la inauguració del parc. Tanmateix, la sobtada aparició d'un cicló tropical i l'organització d'un sabotatge per part d'un dels empleats del parc causen que els sistemes de seguretat informàtica deixin de funcionar i els dinosaures comencin a fugir de les seves instal·lacions. L'equip del parc intenta restablir els sistemes, però com que és massa tard, comencen a fugir de l'illa.\nEn un principi, va rebre crítiques positives de part de la premsa especialitzada. La majoria va aprovar la pel·lícula per l'ús d'efectes especials innovadors per a la cinematografia predominant en aquell temps, encara que alguns altres es van mostrar decebuts per l'adaptació narrativa de la història, descrita a la novel·la en la qual es va basar. Durant la seva exhibició, va obtenir més de $914 milions i va comptar amb nombroses adaptacions a videojocs, historietes i atraccions mecàniques en els parcs temàtics d'Universal Studios.\nParc Juràssic és la primera pel·lícula de la franquícia del mateix nom, seguida per El Món Perdut de 1997 i Parc Juràssic III de 2001. Una nova continuació, objecte de múltiples especulacions amb el pas del temps, va ser confirmada per Joe Johnston (director de Parc Juràssic III) en una entrevista a principis de 2010, sent el començament d'una segona trilogia basada en Parc Juràssic. En declaracions més recents, Johnston va assegurar que ja s'està treballant en un nou guió i espera que, després d'acabar la seva participació en The First Avenger: Captain America, pugui començar la seva producció juntament amb Steven Spielberg.","url":"https://ca.wikipedia.org/wiki/Parc_Jur%C3%A0ssic","thumbnail_url":null},{"id":"320796","type":"featured","language_code":"ca","title":"Guineu grisa de les illes Santa Bàrbara","summary":"La guineu grisa de les illes Santa Bàrbara (Urocyon littoralis) és una petita guineu endèmica de sis de les vuit illes Santa Bàrbara de Califòrnia. És la segona espècie de guineu més petita dels Estats Units. N'hi ha sis subespècies, cadascuna d'elles única a l'illa on viu, cosa que en reflecteix la història evolutiva.","url":"https://ca.wikipedia.org/wiki/Guineu_grisa_de_les_illes_Santa_B%C3%A0rbara","thumbnail_url":"https://upload.wikimedia.org/wikipedia/commons/thumb/c/c1/Urocyon_littoralis_pair.jpg/150px-Urocyon_littoralis_pair.jpg"},{"id":"322331","type":"featured","language_code":"ca","title":"Aritmètica modular","summary":"En matemàtiques, i més concretament en teoria de nombres algebraics, l'aritmètica modular és un conjunt de mètodes que permeten la resolució de problemes sobre els nombres enters. Aquests mètodes sorgeixen de l'estudi del residu obtingut per una divisió.\nLa idea de base de l'aritmètica modular és de treballar no sobre els nombres mateixos, sinó sobre els residus de la seva divisió per alguna cosa. Quan es fa, per exemple, la prova del nou, s'efectua una operació d'aritmètica modular sense saber-ho: el divisor és el valor 9.\nTot i que els seus orígens es remunten a l'antiguitat, generalment, els historiadors associen el seu naixement l'any 1801, data de la publicació del llibre Disquisitiones arithmeticae de Carl Friedrich Gauss (1777 - 1855). El seu nou enfocament permet elucidar cèlebres conjectures i simplifica les demostracions d'importants resultats gràcies a una major abstracció. Si bé l'àmbit natural d'aquests mètodes és la teoria dels nombres, les conseqüències de les idees de Gauss es troben també en altres camps de les matemàtiques, com l'àlgebra o la geometria.\nEl segle xx modifica l'estatut de l'aritmètica modular. D'una banda, es necessiten altres mètodes per progressar en la teoria dels nombres. D'altra banda, el desenvolupament de nombroses aplicacions industrials imposa la posada a punt d'algorismes procedents de les tècniques modulars. Resolen essencialment qüestions sorgides en la teoria de la informació, una branca considerada actualment, sobretot, com matemàtiques aplicades.","url":"https://ca.wikipedia.org/wiki/Aritm%C3%A8tica_modular","thumbnail_url":"https://upload.wikimedia.org/wikipedia/commons/thumb/e/e3/Disqvisitiones-800.jpg/150px-Disqvisitiones-800.jpg"},{"id":"324","type":"featured","language_code":"ca","title":"Baixa Cerdanya","summary":"La Baixa Cerdanya és una comarca pirinenca que comprèn gran part de la plana de la Cerdanya i que limita amb les comarques de l'Alt Urgell, el Berguedà, el Ripollès, l'Alta Cerdanya i amb el Principat d'Andorra. És un dels dos fragments en què quedà subdividit el territori històric de la Cerdanya a conseqüència del Tractat dels Pirineus (1659).\nOficialment s'anomena simplement Cerdanya, del llatí clàssic Ceretania (país dels ceretans o cerdans) prové el nom de Cerdanya, però sovint és anomenada Baixa Cerdanya per contraposició a l'Alta Cerdanya. L'any 2022 tenia una població de 19.443 habitants i una densitat de 35,6 hab/km². La vila de Puigcerdà n'és el cap de comarca.\nAntigament, el nom de Baixa Cerdanya es reservava només a la subcomarca de La Batllia.","url":"https://ca.wikipedia.org/wiki/Baixa_Cerdanya","thumbnail_url":"https://upload.wikimedia.org/wikipedia/commons/thumb/1/11/Sant_Climent_d%27Estana_DSCN2299.JPG/150px-Sant_Climent_d%27Estana_DSCN2299.JPG"},{"id":"32403","type":"featured","language_code":"ca","title":"Núvol d'Oort","summary":"El núvol d'Oort (pronunciat ['ort] i que porta el nom de l'astrònom neerlandès Jan Oort), també anomenat núvol d'Öpik-Oort, és un hipotètic conjunt en forma esfèrica d'objectes sòlids congelats al límit més exterior del sistema solar. Es creu que es troba a una distància d'uns 50.000 unitats astronòmiques (7,5 bilions de quilòmetres, 7,5 x 1012 anys), aproximadament a un any llum del Sol. Això situa el núvol a gairebé un quart de la distància a Pròxima del Centaure, l'estrella més propera al Sol. El cinturó de Kuiper i el disc dispers, les altres dues reserves d'objectes transneptunians, són a menys d'una mil·lèsima part de la distància al núvol d'Oort. El límit exterior del núvol d'Oort defineix el límit cosmogràfic del sistema solar i la regió de domini gravitatori del Sol. Encara que fins ara no s'ha pogut observar directament, en basar-se en observacions de les òrbites dels cometes coneguts, s'ha estimat que el núvol d'Oort és la font dels cometes de període llarg (els que tenen un període orbital de més de 200 anys). S'ha calculat estadísticament que pot haver-hi entre un i cent bilions (entre 1012 i 10¹⁴) de nuclis de cometes en aquesta regió. La interacció gravitatòria de les estrelles pròximes desvia els protocometes de les seves òrbites i els envia cap al Sol, on el vent solar els converteix en vertaders cometes i crea les seves comes.\nEl núvol d'Oort, presenta dues regions diferenciades: el núvol d'Oort exterior, de forma esfèrica, i el núvol d'Oort interior, també anomenat núvol de Hills, amb forma de disc. Els objectes del núvol són compostos per substàncies com gel, metà i amoníac, entre d'altres, i es van crear molt a prop del Sol quan el sistema solar encara estava en les primeres etapes de formació. Posteriorment, van arribar a la posició actual en el núvol d'Oort a causa dels efectes gravitatoris dels planetes gegants.Malgrat que el núvol d'Oort no s'ha observat directament (un cometa en aquestes distàncies és impossible de detectar fins i tot amb els raigs X), els astrònoms creuen que és la font de tots els cometes de període llarg i de tipus Halley, i d'alguns centaures i cometes de Júpiter. Els cometes del núvol d'Oort exterior es troben molt poc lligats gravitatòriament al Sol. Això fa que altres cometes, i fins i tot la mateixa Via Làctia, puguin afectar els cometes i provocar que surtin projectats cap al sistema solar interior. La majoria dels cometes de període curt es van originar en el disc dispers. Es creu que, així i tot, n'hi ha un gran nombre que tenen l'origen en el núvol d'Oort. Tot i que tant el cinturó de Kuiper com el disc dispers s'han observat, estudiat, i també s'han classificat molts dels seus components, en el núvol d'Oort, a causa de la gran distància, només hi ha evidència de quatre possibles membres: (90377) Sedna, 2000 CR105, 2006 SQ372, i 2008 KV42, tots aquests en el núvol d'Oort interior.\nEl 26 de març del 2014 es va anunciar el descobriment d'un nou objecte, que seria el segon més gran del núvol després de Sedna, identificat com a 2012 VP113.","url":"https://ca.wikipedia.org/wiki/N%C3%BAvol_d%27Oort","thumbnail_url":"https://upload.wikimedia.org/wikipedia/commons/thumb/7/7a/Kuiper_belt_-_Oort_cloud-ca.svg/150px-Kuiper_belt_-_Oort_cloud-ca.svg.png"},{"id":"32488","type":"featured","language_code":"ca","title":"Tenerife","summary":"Tenerife és l'illa més extensa de l'arxipèlag de les Canàries, on ocupa una posició central respecte de les illes de Gran Canària, La Gomera i La Palma. La capital és Santa Cruz de Tenerife, i la segona ciutat més poblada de l'illa és San Cristóbal de La Laguna, ciutat que a més és Patrimoni de la Humanitat des de l'any 1999. A més, Tenerife és també l'illa més extensa i poblada de la Macaronèsia.L'illa és a l'oceà Atlàntic, a poc més de 300 km del continent africà i a uns 1.300 km de la península Ibèrica. Té 2.034 km² de superfície i una curiosa forma triangular. Al centre de l'illa s'alça el pic del Teide, un volcà que, amb els seus 3.718 m d'altura, és el punt més alt de l'Estat espanyol. És l'illa més poblada de Canàries i d'Espanya. A l'illa es troba el Parc Nacional del Teide que va ser declarat Patrimoni de la Humanitat. També compta amb el massís d'Anaga que des de 2015 és Reserva de la Biosfera.\nEl Cabildo de Tenerife és l'òrgan de govern de l'illa. Es va constituir el 16 de març de 1913 a Santa Cruz de Tenerife, en una sessió celebrada a l'Ajuntament de la ciutat en la qual també es va escollir la primera corporació.De gran importància és el Carnaval de Santa Cruz de Tenerife, declarat Festa d'Interès Turístic Internacional i considerat com un dels de més rellevància a nivell mundial. A més, l'illa posseeix una variada arquitectura, destacant entre ella la colonial i la contemporània, el màxim exponent és el modern edifici de l'Auditori de Tenerife, situat a Santa Cruz de Tenerife. L'illa també és coneguda per ser una gran destinació turística, ja que rep a més de cinc milions de turistes cada any , sent, per tant, la principal destinació turística de l'arxipèlag canari, així com un dels més importants d'Espanya i del món. L'illa té l'economia més gran de Canàries, liderant el PIB (Producte interior brut) a l'arxipèlag.","url":"https://ca.wikipedia.org/wiki/Tenerife","thumbnail_url":"https://upload.wikimedia.org/wikipedia/commons/thumb/b/b6/Tenerife%2C_Canary_Islands_ESA23970088.jpeg/150px-Tenerife%2C_Canary_Islands_ESA23970088.jpeg"},{"id":"326456","type":"featured","language_code":"ca","title":"Cranc dels cocoters","summary":"El cranc dels cocoters (Birgus latro) és una espècie de crustaci decàpode terrestre de la família dels cenobítids. Es tracta de l'artròpode terrestre més gros del món, amb una llargada de fins a 1 m entre punta i punta de les potes i un pes de fins a 4,1 kg. Viu en illes de tot l'oceà Índic i part de l'oceà Pacífic, on la seva distribució s'estén a l'est fins a les Illes Gambier i les Illes Pitcairn, seguint la distribució dels cocoters. Ha desaparegut de la majoria de zones amb poblacions humanes significatives, incloent-hi el continent australià i Madagascar.\nÉs l'única espècie del gènere Birgus i un parent proper dels bernats ermitans terrestres del gènere Coenobita. Presenta tota una sèrie d'adaptacions a la vida a terra. Igual que altres bernats ermitans, els individus joves empren closques de gastròpode buides com a refugi, però els adults desenvolupen un exoesquelet robust a l'abdomen i prescindeixen de les closques. Els crancs dels cocoters respiren a través dels seus pulmons branquioestegals en lloc de les seves brànquies vestigials, per la qual cosa els adults poden arribar a ofegar-se si passen massa temps sota l'aigua.\nEn algunes llengües se'l coneix també amb el nom de «cranc lladre» o «lladre de les palmeres», perquè es rumoreja que alguns crancs dels cocoters han robat objectes brillants com ara cassoles i coberts de cases i tendes de campanya. El cranc dels cocoters també té altres noms locals com ayuyu a Guam, o unga o kaveu a les illes Cook. A Guam, a vegades se'l denomina «cranc dels cocoters taotaomo'na» per la creença tradicional que els esperits dels avantpassats poden tornar en forma d'animals com l'ayuyu.","url":"https://ca.wikipedia.org/wiki/Cranc_dels_cocoters","thumbnail_url":"https://upload.wikimedia.org/wikipedia/commons/thumb/0/0a/Coconut_Crab_Birgus_latro.jpg/150px-Coconut_Crab_Birgus_latro.jpg"},{"id":"326752","type":"featured","language_code":"ca","title":"Xatrac àrtic","summary":"El xatrac àrtic (Sterna paradisaea) és una au marina de la família dels estèrnids. Aquest ocell té una difusió circumpolar; cria en colònies a l'Àrtic i a regions subàrtiques d'Europa, Àsia i Nord-amèrica (arribant tan al sud com la Bretanya o Massachusetts). Aquesta espècie migra grans distàncies i veu dos estius a l'any en viatjar dels seus terrenys de cria boreals fins als oceans del voltant de l'Antàrtida, i de tornada (uns 38.600 km) cada any. Es tracta de la migració regular més llarga de tots els animals coneguts.Els xatracs àrtics són ocells de mida mitjana. Mesuren 33-39 centímetres de llarg i tenen una envergadura de 76-85 cm. Les seves plomes són principalment grises i blanques, amb unes potes vermelles i un bec també vermell, tan llarg com el cap, recte, amb una unió pronunciada de les branques mandibulars; té un front blanc, un clatell i coroneta negres amb ratlles blanques, i unes galtes blanques. El mantell gris és de 305 mm, i les escapulars són marrons, amb algunes puntes blanques. La part superior de les ales és grisa amb una vora d'atac blanca, i el coll és completament blanc, tal com el tronc. La cua, notablement bifurcada, és blanquinosa amb algunes plomes grises a la part exterior. La part posterior de la coroneta fins als orificis auditius és negra.\nEls xatracs àrtics són aus de gran longevitat, i molts arriben als vint anys. S'alimenten principalment de peixos i petits invertebrats marins. Aquesta espècie és abundant, i s'estima que n'existeix un milió d'exemplars. Tot i que, en general, no es coneix l'evolució de les poblacions d'aquesta espècie, l'explotació que va patir en el passat ha reduït l'abundància d'aquest ocell especialment pel que fa a la seva distribució en les zones més meridionals.","url":"https://ca.wikipedia.org/wiki/Xatrac_%C3%A0rtic","thumbnail_url":"https://upload.wikimedia.org/wikipedia/commons/thumb/2/29/2009_07_02_-_Arctic_tern_on_Farne_Islands_-_The_blue_rope_demarcates_the_visitors%27_path.JPG/150px-2009_07_02_-_Arctic_tern_on_Farne_Islands_-_The_blue_rope_demarcates_the_visitors%27_path.JPG"},{"id":"326929","type":"featured","language_code":"ca","title":"England expects that every man will do his duty","summary":"England expects that every man will do his duty ('Anglaterra espera que cada home compleixi el seu deure') fou un senyal enviat per Horatio Nelson, 1r Baró Nelson, vicealmirall de la Royal Navy, des del seu vaixell insígnia HMS Victory just abans del començament de la batalla de Trafalgar el 21 d'octubre del 1805. A Trafalgar, l'enfrontament naval decisiu de les Guerres Napoleòniques, el Regne Unit confirmà la seva supremacia naval i esvaí tota possibilitat d'una invasió francesa de Gran Bretanya. Malgrat que després de la batalla hi hagué una gran confusió quant a les paraules exactes del senyal, la importància de la victòria i la mort de Nelson a Trafalgar feren que la frase quedés gravada en la consciència nacional anglesa i que hagi estat citada, parafrasejada i referenciada moltes vegades fins a l'actualitat. És considerat el missatge més cèlebre de la història naval.","url":"https://ca.wikipedia.org/wiki/England_expects_that_every_man_will_do_his_duty","thumbnail_url":"https://upload.wikimedia.org/wikipedia/commons/thumb/2/29/Turner%2C_The_Battle_of_Trafalgar_%281822%29.jpg/150px-Turner%2C_The_Battle_of_Trafalgar_%281822%29.jpg"},{"id":"32985","type":"featured","language_code":"ca","title":"Hospital de la Santa Creu i Sant Pau","summary":"L'Hospital de la Santa Creu i Sant Pau és un conjunt modernista situat a la ciutat de Barcelona que fou projectat per l'arquitecte Lluís Domènech i Montaner. Va ser construït entre 1902 i 1930 en dues fases: la primera, duta a terme per ell mateix entre 1902 i 1913, que consta de tretze edificis modernistes; i la segona, realitzada pel seu fill Pere Domènech i Roura a partir de 1920, que inclou sis edificis més d'un modernisme moderat, així com altres construccions posteriors. Tot i que no s'ha desenvolupat tot el projecte original, la seva notorietat ha estat reconeguda amb diversos premis i amb el reconeixement com a Patrimoni de la Humanitat per la UNESCO l'any 1997.\nEdificat com un centre hospitalari modern i innovador, cent anys després ha deixat de fer aquestes funcions, que van ser traslladades, a partir del 2009, a un nou hospital dins del mateix recinte, en sintonia amb les necessitats del segle xxi. Després de quatre anys d'obres de restauració, el recinte modernista es va inaugurar el 24 de febrer del 2014 per acollir, entre altres, centres de les Nacions Unides i de l'OMS.Construït amb els materials i la decoració propis d'un modernisme amb inspiració neogòtica, en destaca la profusió de ceràmica, amb funcions profilàctiques i decoratives, maó vist i escultures que incorporen una àmplia iconografia on es mostra la visió religiosa i historicista de l'autor.\nPer la gran quantitat d'edificis, la riquesa ornamental i el nivell de conservació, l'Hospital de Sant Pau és el conjunt més gran de l'arquitectura modernista catalana.","url":"https://ca.wikipedia.org/wiki/Hospital_de_la_Santa_Creu_i_Sant_Pau","thumbnail_url":"https://upload.wikimedia.org/wikipedia/commons/thumb/b/b7/Hospital_Sant_Pau%2C_main_facade.jpg/150px-Hospital_Sant_Pau%2C_main_facade.jpg"},{"id":"330626","type":"featured","language_code":"ca","title":"Uapití","summary":"El uapití (Cervus canadensis) és un mamífer artiodàctil de la família dels cèrvids. Es tracta d'una de les espècies més grosses d'aquest grup i un dels mamífers terrestres més grossos de Nord-amèrica, l'Àsia Central i l'est d'Àsia. De la seva família, només l'ant, Alces alces, és més gran, i el sambar (Cervus unicolor) pot comparar-se amb C. canadensis en mida. Els uapitís són gairebé idèntics al cérvol comú d'Europa, del qual es pensà que era una subespècie durant molt de temps; tanmateix, proves d'ADN mitocondrial del 2004 suggereixen clarament que són espècies diferents.Els uapitís viuen als boscos i el seu entorn, on s'alimenten d'herbes, plantes, fulles i escorça. Tot i ser originaris de Nord-amèrica i l'est d'Àsia, s'han adaptat bé als països on han estat introduïts, incloent-hi Nova Zelanda, Austràlia i l'Argentina. La seva gran adaptabilitat pot amenaçar les espècies endèmiques i els ecosistemes en què se'ls ha introduït.\nEls mascles tenen banyes grans que muden cada any. Els mascles adopten comportaments ritualitzats d'aparellament durant l'estre, incloent-hi postures, combats amb les banyes (espàrring) i «sons de corneta», una sèrie de vocalitzacions fortes que estableixen dominància sobre els altres mascles i atreu les femelles.\nEls uapitís són vulnerables a una varietat de malalties infeccioses, algunes de les quals es poden transmetre al bestiar. Els esforços per eliminar malalties infeccioses de les poblacions de uapitís, principalment per mitjà de vacunacions, han tingut diferents graus d'èxit.\nAlgunes cultures reverencien el uapití com a força espiritual. En parts d'Àsia, se'n fan servir les banyes i el vellut per la medicina tradicional. El uapití és objecte de caça; la seva carn és més magra i rica en proteïna que la carn de bou o pollastre.","url":"https://ca.wikipedia.org/wiki/Uapit%C3%AD","thumbnail_url":"https://upload.wikimedia.org/wikipedia/commons/thumb/7/73/Jasper.Wapiti-Hirsch.P1033401.jpg/150px-Jasper.Wapiti-Hirsch.P1033401.jpg"},{"id":"330945","type":"featured","language_code":"ca","title":"Las Meninas","summary":"Las Meninas (també anomenat La familia de Felipe IV) és un quadre del pintor espanyol Diego Velázquez pintat l'any 1656, i exposat actualment al Museu del Prado a Madrid. És una de les obres pictòriques més analitzades i comentades. Encara que va ser descrit amb un cert detall per Antonio Palomino i esmentat elogiosament per alguns artistes i viatgers que van tenir l'oportunitat de veure'l al palau, no va assolir autèntica reputació internacional fins a 1819, quan després de l'obertura del Museu del Prado va poder ser copiat i contemplat per un públic més ampli. Des d'aleshores se n'han ofert diverses interpretacions, sintetitzades per Jonathan Brown en tres grans corrents. La realista, cronològicament la primera, defensada per Stirling-Maxwell i Carl Justi, posava l'accent en la fidelitat del «moment captat» amb la que el pintor s'anticipava al realisme de la fotografia, valorant amb Édouard Manet i Aureliano de Beruete els mitjans tècnics emprats. La publicació el 1925 de l'article dedicat a La librería de Velázquez per Sánchez Cantón, amb l'inventari de la biblioteca que posseïa Velázquez, va obrir el camí a noves interpretacions de caràcter històric-empíric basades en el reconeixement dels interessos literaris i científics del pintor. La presència a la biblioteca del pintor de llibres com els Emblemas d'Andrea Alciato o la Iconología de Cesare Ripa va estimular la recerca de variats significats ocults i continguts simbòlics a Las Meninas. Amb Michel Foucault i el postestructuralisme neix l'últim corrent interpretatiu, de caràcter filosòfic. Foucault descarta la iconografia i la seva significació i prescindeix de les dades històriques per explicar aquesta obra com una estructura de coneixement en la que l'espectador es fa partícip dinàmic de la seva representació.Com a tema central, mostra la infanta Margarida, tot i que la pintura presenta altres personatges, inclòs un autoretrat del mateix Velázquez. L'artista va resoldre amb gran habilitat tots els problemes de composició de l'espai, la perspectiva i la llum, gràcies al domini que tenia del tractament dels colors i els tons, i la gran facilitat per caracteritzar els personatges. Un mirall col·locat a la part del fons de la pintura reflecteix les imatges del rei Felip IV de Castella i la seva dona. Segons uns historiadors, estan entrant a la sessió de pintura, i segons d'altres, posant per ser retratats per Velázquez, sent la infanta Margarida i els seus acompanyants els que venen de visita per veure la pintura dels reis.","url":"https://ca.wikipedia.org/wiki/Las_Meninas","thumbnail_url":"https://upload.wikimedia.org/wikipedia/commons/thumb/3/31/Las_Meninas%2C_by_Diego_Vel%C3%A1zquez%2C_from_Prado_in_Google_Earth.jpg/150px-Las_Meninas%2C_by_Diego_Vel%C3%A1zquez%2C_from_Prado_in_Google_Earth.jpg"},{"id":"33429","type":"featured","language_code":"ca","title":"James Cook","summary":"James Cook (Marton, Middlesbrough, Anglaterra, 27 o 28 d'octubre de 1728 - Badia de Kealakekua, Hawaii, 14 de febrer de 1779) fou un explorador i cartògraf anglès; va assolir el rang de capità de la Royal Navy, l'Armada Reial britànica. Cook va ser el primer a traçar Terranova abans de fer tres viatges a l'oceà Pacífic en els quals va aconseguir explorar les principals illes d'aquesta regió. Entre d'altres, va ser el primer europeu a explorar la costa oriental d'Austràlia i les illes Hawaii i va fer la primera circumnavegació de Nova Zelanda. Va obrir el camí de les exploracions científiques i antropològiques, i dels grans viatges de navegació, combatent l'escorbut. Va morir a l'illa de Hawaii durant un atac dels nadius durant el seu tercer viatge d'exploració al Pacífic.\nCook va treballar a la marina mercant britànica quan era un adolescent, i va allistar-se a la Royal Navy el 1755. Va entrar en acció en la guerra dels Set Anys, i posteriorment cartografià gran part de l'entrada del riu Sant Llorenç, durant el setge de Quebec. Això va permetre que el general Wolfe pogués executar amb èxit el seu atac a les planes d'Abraham, i va fer parar l'atenció de l'Almirallat i la Reial Societat vers Cook. Aquest avís es va produir en un moment crucial, tant en la seva carrera personal com en la direcció de l'exploració britànica d'ultramar. D'aquesta manera, el 1766 partí com comandant de l'Endeavour per al primer de tres viatges per l'oceà Pacífic.\nCook explorà i cartografià moltes illes i costes. Els seus èxits poden atribuir a una combinació de la nàutica, la topografia superior i les habilitats cartogràfiques, el valor en l'exploració de llocs perillosos per confirmar els fets com, per exemple, la incursió en el cercle polar antàrtic i les exploracions al voltant de la Gran Barrera de Corall; també cal destacar la capacitat de conduir els homes en les condicions adverses, i l'audàcia, tant pel que fa a les seves exploracions com la seva voluntat de superar les instruccions donades per l'Almirallat.Un fet de summa importància en el primer viatge va ser que cap home de la seva tripulació va morir d'escorbut, afecció que havia delmat moltes expedicions marítimes anteriors. Això es va deure a una especial preocupació de Cook per millorar les condicions d'higiene i la dieta dels seus subordinats durant el viatge, en què va incloure els cítrics com a preventius de la malaltia, segons un descobriment del metge anglès James Lind.","url":"https://ca.wikipedia.org/wiki/James_Cook","thumbnail_url":"https://upload.wikimedia.org/wikipedia/commons/thumb/7/76/Captainjamescookportrait.jpg/150px-Captainjamescookportrait.jpg"},{"id":"334433","type":"featured","language_code":"ca","title":"Expedició Discovery","summary":"L'Expedició Discovery és el nom amb què es coneix l'Expedició Britànica Antàrtica realitzada entre 1901 i 1904. Fou la primera expedició oficial britànica a les regions de l'Antàrtida del segle xx, després de les expedicions de James Clark Ross realitzades el segle anterior entre 1839 i 1843. Organitzada per un comitè representatiu de la Royal Society i la Royal Geographical Society, la nova expedició va ser realitzada amb l'objectiu de dur a terme investigacions científiques i exploracions geogràfiques en el que es considerava, durant aquella època, un continent inexplorat. A més, va ser el punt d'inici de la carrera antàrtica de molts que van esdevenir personatges importants durant l'Edat heroica de l'exploració de l'Antàrtida: entre ells es troben Robert Falcon Scott, qui va encapçalar l'expedició, Ernest Shackleton, Edward Wilson, Frank Wild, Tom Crean i William Lashly.\nLes seves troballes científiques van tenir una gran repercussió en la biologia, zoologia, geologia, meteorologia i magnetisme, principalment a partir dels importants descobriments geològics i zoològics concretats. Quant a exploracions geogràfiques, va ser descoberta la península d'Eduard VII, seguint la ruta d'exploració a través de les Muntanyes Transantàrtiques. L'expedició, tanmateix, no va aconseguir acostar-se gaire al Pol Sud, cosa que era una de les seves principals intencions, assolint una cota màxima en les coordenades 82° 17′ S.A més d'inspirar a futures expedicions, va passar a ser una fita en la història britànica de les exploracions antàrtiques. Va ser rebuda i celebrada com tot un esdeveniment, malgrat haver requerit una costosa missió per alliberar el Discovery i la seva tripulació del gel, i malgrat les disputes sorgides entorn de la veracitat d'alguns dels seus registres científics. S'ha arribat a la conclusió que la principal falla de l'expedició va ser la seva incapacitat per dominar les tècniques de desplaçament per les zones polars de manera eficient, usant esquís i gossos, problema que persistiria en la resta de les expedicions britàniques a l'Antàrtida de l'Època Heroica.","url":"https://ca.wikipedia.org/wiki/Expedici%C3%B3_Discovery","thumbnail_url":"https://upload.wikimedia.org/wikipedia/commons/thumb/b/b6/Discovery_alongside_Barrier.jpg/150px-Discovery_alongside_Barrier.jpg"},{"id":"33476","type":"featured","language_code":"ca","title":"Climent I","summary":"Climent I (Roma, mort ca. 99/101), també conegut com a Climent de Roma o Climent Romà, va ser el quart bisbe de Roma i el tercer successor de sant Pere. A diferència dels seus dos predecessors, Climent és el primer bisbe romà del qual es tenen notícies històriques fiables. Com els altres primers bisbes romans, la seva cronologia és confusa: el seu pontificat va tenir lloc aproximadament entre el 88/91 i el 99/101; també és confusa la seva situació en l'ordre successori romà, si bé actualment se'l considera el tercer successor de sant Pere.\nTant el seu origen com el seu pontificat són bastant desconeguts. Són diverses les teories que hi ha hagut, però un dels fets més destacables és un escrit que és considerat autèntic de Climent: la «Primera Epístola de Climent», on escriu als cristians de l'església coríntia. Per aquest escrit se l'ha considerat el primer «Pare apostòlic» de l'Església. També se li atribueixen moltes altres obres escrites sense ser veritablement seves, car van ser escrites posteriorment a la seva mort.\nCom a bisbe de Roma, l'Església Catòlica el considera papa per, segons s'exposa en el catàleg oficial de la Santa Seu, l'Annuario Pontificio. No obstant això, cal tenir en compte que en una etapa tan matinera de la història de l'Església encara no existia el títol de papa, i encara menys com la màxima figura jeràrquica eclesiàstica.\nCom a pare apostòlic, és venerat com a sant per totes les confessions cristianes, a més que se'l considera màrtir. La seva festa se celebra el 23 de novembre en l'àmbit catòlic i protestant, el 25 de novembre en l'àmbit ortodox oriental, i el 8 de novembre en l'Església copta.","url":"https://ca.wikipedia.org/wiki/Climent_I","thumbnail_url":"https://upload.wikimedia.org/wikipedia/commons/thumb/c/c2/StClement1.jpg/150px-StClement1.jpg"},{"id":"337281","type":"featured","language_code":"ca","title":"Introducció a l'evolució","summary":"Aquest article és una introducció accessible al tema del qual tracta. L'article principal és Evolució.L'evolució és el procés de canvi en totes les formes de vida al llarg de les generacions, i la biologia evolutiva és l'estudi de com i per què té lloc l'evolució. Un organisme hereta caràcters dels seus pares a través dels gens. Canvis (anomenats mutacions) en aquests gens poden produir un nou caràcter en el descendent d'un organisme. Si el nou caràcter fa que aquest descendent s'adapti millor al seu ambient, tindrà més èxit a l'hora de sobreviure i reproduir-se. Aquest procés rep el nom de selecció natural, i fa que els caràcters útils esdevinguin més comuns. Després de moltes generacions, una població pot adquirir tants caràcters nous que es converteix en una nova espècie.La comprensió de la biologia evolutiva comença amb la publicació l'any 1859 de l'obra de Charles Darwin L'origen de les espècies. A més, el treball de Gregor Mendel amb les plantes contribuí a entendre els patrons hereditaris de la genètica. Això portà a una comprensió dels mecanismes de l'herència. Descobriments posteriors sobre la manera en què muten els gens, així com avenços en la genètica de poblacions, revelaren més detalls de com té lloc l'evolució. Els científics tenen actualment una bona comprensió de l'origen d'espècies noves, procés anomenat especiació; han observat aquest procés tant al laboratori com en el camp. Aquesta visió moderna de l'evolució és la teoria principal que utilitzen els científics per comprendre la vida.","url":"https://ca.wikipedia.org/wiki/Introducci%C3%B3_a_l%27evoluci%C3%B3","thumbnail_url":"https://upload.wikimedia.org/wikipedia/commons/thumb/a/ae/Darwin%27s_finches_by_Gould.jpg/150px-Darwin%27s_finches_by_Gould.jpg"},{"id":"338353","type":"featured","language_code":"ca","title":"Expedició Endurance","summary":"L'expedició imperial transantàrtica (1914–1917), més coneguda com a expedició Endurance, va ser l'última expedició important de l'edat heroica de l'exploració de l'Antàrtida. Dissenyada per Sir Ernest Shackleton, aspirava a ser la primera a travessar per terra el continent antàrtic. Després que el 1911 l'expedició Amundsen arribés al Pol Sud, Shackleton va dir que la travessia del continent era l'\"únic gran objectiu principal dels viatges antàrtics\". L'expedició no va aconseguir complir aquest propòsit, però és recordada com una història èpica d'heroisme i supervivència.\nShackleton havia estat a l'Antàrtic entre el 1901 i el 1904 formant part de l'expedició Discovery del Capità Scott, i havia liderat l'expedició Nimrod entre 1907 i 1909. La nova expedició requeria, d'una banda, una tripulació principal que navegaria pel mar de Weddell i que desembarcaria a la costa aproximadament a la latitud 78°S, prop de la badia Vahsel, com a preparació per una marxa transcontinental en direcció al mar de Ross, tot travessant el Pol Sud. Paral·lelament, un grup de suport, l'equip del mar de Ross, viatjaria al costat oposat del continent, establiria un campament a l'estret McMurdo, i des d'allà prepararia una sèrie de dipòsits de subministrament al llarg de la barrera de gel de Ross, al peu de la glacera Beardmore. Aquests magatzems havien de ser essencials per a la supervivència de l'equip transcontinental, ja que no portarien prou provisions per fer tota la travessia. L'expedició disposava de dos vaixells: l'Endurance, que portaria l'equip de Shackleton pel mar de Weddell, i l'Aurora, a les ordres del capità Aeneas Mackintosh, que portaria l'equip del mar de Ross fins a l'estret McMurdo.\nL'Endurance va quedar atrapat al gel del mar de Weddell abans d'arribar a la badia Vahsel, i malgrat els esforços per alliberar el vaixell, se'n va anar a la deriva cap al nord en un bloc de gel durant l'hivern antàrtic de 1915. Finalment, el gel va esclafar i enfonsar el vaixell, i va deixar sobre el gel els 28 homes de la tripulació, que es van veure sotmesos a una sèrie de dures proves: mesos d'espera en campaments improvisats sobre el gel, un viatge en bots salvavides a l'illa Elephant, una segona travessia de 1.300 km en un bot obert, el James Caird, i haver de travessar les muntanyes de Geòrgia del Sud, per, finalment, ser tots rescatats sense ni una sola baixa. Mentrestant, l'equip del mar de Ross va haver de vèncer grans dificultats per acomplir la seva missió, després que l'Aurora fos arrancat de les seves amarres durant un vendaval i no poder retornar. Els dipòsits es van instal·lar com estava previst, però l'operació va costar tres vides.","url":"https://ca.wikipedia.org/wiki/Expedici%C3%B3_Endurance","thumbnail_url":"https://upload.wikimedia.org/wikipedia/commons/thumb/a/a6/Endurance_under_full_sail_Frank_Hurley_State_Library_NSW_a090012h.jpg/150px-Endurance_under_full_sail_Frank_Hurley_State_Library_NSW_a090012h.jpg"},{"id":"34034","type":"featured","language_code":"ca","title":"(90377) Sedna","summary":"Sedna (designació de planeta menor: (90377) Sedna; símbol: ) és un planeta nan o planetoide de grans dimensions de les regions exteriors del sistema solar que actualment es troba a la part més propera al Sol de la seva òrbita; el 2021 era a 84 unitats astronòmiques (1,26×1010 km o 0,00041 pc) del Sol, gairebé tres vegades més lluny que Neptú. L'espectroscòpia indica que la seva superfície es compon de material semblant al d'altres objectes transneptunians, és a dir, una barreja d'aigua, metà i gels de nitrogen amb tolins. És un dels objectes més vermells del sistema solar. Fins on permet apreciar-ho la incertesa relativa a la seva mida, Sedna empata amb Ceres com el planetoide més gros sense satèl·lits coneguts.\nEl seu diàmetre és inferior als 1.800 km i probablement és igual a unes dues terceres parts del de Plutó. Podria ser el primer membre conegut del núvol d'Oort. Va ser descobert des de l'Observatori del Mont Palomar per Mike Brown (Institut de Tecnologia de Califòrnia), Chad Trujillo (Observatori Gemini) i David Rabinowitz (Universitat Yale) el 14 de novembre de 2003.\nA causa de la seva gran distància del Sol, Sedna ha de ser un món molt fred. Per això, els seus descobridors el van batejar, de manera no oficial, amb el nom de la deessa del mar i dels animals marins en la mitologia inuit, que es creia que vivia a les frígides profunditats de l'oceà Àrtic. Aquest nom va ser acceptat oficialment per la Unió Astronòmica Internacional el 28 de setembre de 2004.","url":"https://ca.wikipedia.org/wiki/(90377)_Sedna","thumbnail_url":"https://upload.wikimedia.org/wikipedia/commons/thumb/0/02/Sedna_PRC2004-14d.jpg/150px-Sedna_PRC2004-14d.jpg"},{"id":"34035","type":"featured","language_code":"ca","title":"Fiódor Dostoievski","summary":"Fiódor Mikhàilovitx Dostoievski (en rus: Фёдор Миха́йлович Достое́вский, Moscou, 11 de novembre de 1821 – Sant Petersburg, 9 de febrer de 1881) fou un dels escriptors més grans de la literatura russa.El seu pare, un home cruel i tirànic, l'obligà a estudiar la carrera d'enginyer militar (1838-1843) malgrat la vocació literària que Fiódor tenia des de l'adolescència. La seva literatura explora la psicologia humana en el complicat context polític, social i espiritual de la societat russa del segle xix, i les seves idees han influenciat la literatura moderna i diverses escoles de teologia i psicologia. Walter Kaufmann va citar els Apunts del subsol (Zapiski iz pódpolia) (1864), escrits en l'amarga veu de l'anònim «home subterrani», com «la millor obertura per a l'existencialisme que s'ha escrit mai». Crim i càstig és considerada una de les obres més conegudes de la literatura occidental.Màxim representant, segons el tòpic, de la «novel·la d'idees», a les seves obres apareixen evidents trets de modernitat, sobretot en el tractament del detall i de la quotidianitat, en el to vívid i real dels diàlegs i en el sentit irònic que esbossa, a vegades, juntament amb la tragèdia moral dels seus personatges. Alguns erudits, com Bakhtín, han caracteritzat la seva obra com a polifònica, pel fet d'incloure una diversitat de punts de vista i veus, que recorden l'entramat de la polifonia musical.\nDostoievski, que havia patit molt (i deia que per ésser poeta –escriptor– cal patir molt), fou un gran coneixedor de l'ànima humana i dels impulsos contradictoris que sorgeixen de l'inconscient. També comprengué, amb lucidesa genial, les contradiccions de la societat capitalista. Per ell no hi havia imaginació més rica que la mateixa vida, a la qual l'artista sempre ha d'ésser fidel. Ell sabé ésser-ho com pocs escriptors; cadascun dels seus personatges parla amb la seva pròpia veu. La seva obra, tot i ser escrita al segle xix, reflecteix l'home i la societat d'avui.La major part dels crítics coincideixen a afirmar que Dostoievski, Dante Alighieri, William Shakespeare, Miguel de Cervantes, Victor Hugo i uns pocs elegits més són els escriptors que han influït decisivament en la literatura del segle xx, especialment pel que fa a l'existencialisme i l'expressionisme.","url":"https://ca.wikipedia.org/wiki/Fi%C3%B3dor_Dostoievski","thumbnail_url":"https://upload.wikimedia.org/wikipedia/commons/thumb/7/78/Vasily_Perov_-_%D0%9F%D0%BE%D1%80%D1%82%D1%80%D0%B5%D1%82_%D0%A4.%D0%9C.%D0%94%D0%BE%D1%81%D1%82%D0%BE%D0%B5%D0%B2%D1%81%D0%BA%D0%BE%D0%B3%D0%BE_-_Google_Art_Project.jpg/150px-Vasily_Perov_-_%D0%9F%D0%BE%D1%80%D1%82%D1%80%D0%B5%D1%82_%D0%A4.%D0%9C.%D0%94%D0%BE%D1%81%D1%82%D0%BE%D0%B5%D0%B2%D1%81%D0%BA%D0%BE%D0%B3%D0%BE_-_Google_Art_Project.jpg"},{"id":"341","type":"featured","language_code":"ca","title":"Big Bang","summary":"El big bang ('gran explosió' o explosió original o originària) és el model cosmològic de l'Univers que considera que aquest s'ha expandit fins al seu estat actual a partir d'una condició primigènia en la qual existien unes condicions d'una infinita densitat i temperatura.\n\nAquesta paraula que designa el principi de la dilatació i l'expansió de l'Univers, comparada abusivament amb una explosió, fou proposada per primera vegada, de manera bastant desdenyosa, pel físic anglès Fred Hoyle en un programa de ràdio de la BBC, The Nature of Things ('La natura de les coses'), el text del qual fou publicat el 1950. Hoyle no explicava la teoria, sinó que se'n reia del concepte, car ell en proposava una altra, avui abandonada, la teoria de l'estat estacionari, segons la qual l'Univers no hauria conegut una etapa densa i calenta. Malgrat el menyspreu original, aquesta expressió ha perdut la seva connotació pejorativa i irònica i ha esdevingut un nom científic i vulgaritzat de l'època en què va aparèixer l'Univers que coneixem. És un model dins de la teoria de la relativitat general que descriu el desenvolupament de l'Univers primerenc. També es parla de big bang en un sentit més concret, per descriure la bola de foc gegant que va esclatar, en una explosió gegantina, a l'inici de la història del nostre espaitemps. Per tant, el terme big bang s'utilitza tant per a referir-se específicament al moment en què es va encetar l'expansió observable de l'Univers, quantificada en la llei de Hubble-Lemaître, com en un significat més general per a referir-se al paradigma cosmològic que explica l'origen i l'evolució del mateix univers.\nEl suport teòric per al big bang prové d'uns models matemàtics, l'anomenada mètrica FLRW o models de Friedmann, que mostren que un fenomen com el big bang és coherent amb la teoria general de la relativitat i amb el principi cosmològic, que manifesta que les propietats de l'Univers haurien de ser independents de la posició o de l'orientació.\nLes proves observades que confirmen la teoria inclouen l'anàlisi de l'espectre de llum de les galàxies, que mostren un desplaçament cap a longituds d'ona més llargues en proporció a la distància de cada galàxia i en una relació descrita per la llei de Hubble-Lemaître.\nSi aquestes proves s'afegeixen a la que es desprèn del principi de Copèrnic, que considera que observadors situats en qualsevol lloc de l'Univers poden fer observacions similars, permet afirmar que l'espai s'està expandint. Una altra prova encara més important prové del descobriment, l'any 1964, de la radiació còsmica de fons o fons còsmic de microones.\nAquest fenomen s'havia pronosticat com una relíquia del procés en què el plasma ionitzat calent de l'Univers primigeni es refredava de manera suficient per a formar hidrogen neutre i fer possible que l'espai fos transparent a la llum, i aquesta descoberta ha afavorit que entre els físics s'accepti de manera general que el big bang és el millor model per a explicar l'origen i l'evolució de l'Univers. Altres dades que també en donen suport provenen de la proporció relativa d'elements químics lleugers existents a l'Univers; la sorprenent coincidència entre els valors predits i les abundàncies d'aquests elements inferides a partir de les observacions es pot considerar un complet èxit de la teoria de la nucleosíntesi del big bang.","url":"https://ca.wikipedia.org/wiki/Big_Bang","thumbnail_url":"https://upload.wikimedia.org/wikipedia/commons/thumb/2/20/Univers_expansio.png/150px-Univers_expansio.png"},{"id":"342599","type":"featured","language_code":"ca","title":"Expedició Nimrod","summary":"L'Expedició Nimrod, oficialment anomenada Expedició britànica a l'Antàrtida de 1907-1909, va ser la primera de les tres expedicions a l'Antàrtic comandada per Ernest Shackleton.\nEl seu objectiu principal, a més d'un seguit d'objectius geogràfics i científics, era ser els primers a arribar al Pol Sud. Si bé aquest objectiu no es va assolir, la marxa cap al sud de l'expedició arribaria a la latitud 88° 23′ S, a només 97,5 milles marines del pol, una fita molt millor que les aconseguides pels altres viatges al sud fins a la data i un rècord d'ambdós pols. Un grup separat dirigit pel professor de geologia Edgeworth David va arribar a la localització aproximada del Pol Sud Magnètic i també va aconseguir la primera ascensió al Mont Erebus, el segon volcà més alt de l'Antàrtida.\nVa ser finançada sense cap suport governamental ni institucional, i els recursos econòmics provenien de préstecs privats i contribucions individuals. El seu vaixell, el Nimrod, era la meitat de la mida del vaixell de l'expedició de Robert Falcon Scott el 1901-1904, el Discovery, i a la tripulació de Shackleton li faltava l'experiència pertinent. La decisió de Shackleton de situar la base de l'expedició a l'Estret McMurdo, a la vora de l'antiga base de Scott, contravenia la promesa feta a Scott que no treballaria allí. No obstant això, tot i que el nivell de l'expedició era en principi inferior al de la de Scott sis anys abans, les seves consecucions varen tenir una atracció a escala nacional i varen convertir Shackleton en un heroi públic. L'equip científic, que comptava amb el líder de la futura Expedició Terra Nova, Douglas Mawson, va fer amplis treballs geològics, zoològics i meteorològics. Els sistemes de transport de Shackleton, basats en ponis de Manxúria, tracció a motor i gossos de trineu, varen ser innovacions que, malgrat l'èxit limitat, serien copiades posteriorment per Scott per a la seva desafortunada Expedició Terra Nova.\nAl seu retorn, Shackleton va superar l'escepticisme inicial de la Royal Geographical Society sobre les seves consecucions i va rebre molts honors públics, incloent-hi l'orde de cavaller del rei Eduard VII. Va aconseguir pocs guanys financers de l'expedició i finalment va dependre d'una subvenció governamental per cobrir les seves despeses. En tres anys el seu record de punt més meridional va ser superat, primer per Amundsen i posteriorment per Scott, quan varen arribar al Pol Sud en les expedicions Amundsen i Terra Nova respectivament. En el seu moment d'èxit, Amundsen va observar: \"El nom de sir Ernest Shackleton sempre s'escriurà en lletres de foc als annals de l'exploració Antàrtica\".El seu vaixell, el Nimrod, era un \"sealer\" de fusta petit de 40 anys i 300 tones, i als membres de l'expedició, en general, els faltava l'experiència pertinent. El Nimrod marxà de les aigües britàniques el 7 d'agost, menys de sis mesos després que Shackleton fes el primer anunci públic dels seus plans.","url":"https://ca.wikipedia.org/wiki/Expedici%C3%B3_Nimrod","thumbnail_url":"https://upload.wikimedia.org/wikipedia/commons/thumb/d/d2/Shackleton_nimrod_42.jpg/150px-Shackleton_nimrod_42.jpg"},{"id":"345646","type":"featured","language_code":"ca","title":"Introducció als virus","summary":"Aquest article és una introducció accessible al tema del qual tracta. L'article principal és Virus.Un virus és un agent infecciós extremament petit que es reprodueix a l'interior de les cèl·lules d'hostes vivents. Les cèl·lules infectades es veuen obligades a fabricar milers de còpies del virus a un ritme molt alt. A diferència de la majoria dels éssers vius, els virus no tenen cèl·lules, així que depenen de les que infecten per replicar-se. Al mateix temps, es distingeixen d'agents infecciosos més simples, com ara els prions, pel fet de tenir gens, que els permeten mutar i evolucionar. Es calcula que hi ha milions d'espècies de virus, de les quals s'han descrit més de 4.800.Els virus són presents en qualsevol ecosistema. Per exemple, representen el 95% de la biomassa marina: en una gota d'aigua de mar n'hi ha uns 10 milions. La majoria no provoquen malalties als animals grossos sinó que són fags que ataquen bacteris. Resulten essencials per l'ecosistema marí.Un virus es compon de dues o tres parts: tots els virus tenen gens fets o bé d'ADN o bé d'ARN, molècules llargues portadores d'informació genètica; tots tenen una capa proteica que protegeix aquests gens i alguns tenen un embolcall de greix que els envolta quan no es troben dins d'una cèl·lula. Els virus varien en forma, des d'una forma helicoidal o icosaèdrica fins a estructures més complexes. Els virus són unes cent vegades més petits que els bacteris, i caldria posar-ne entre 30.000 i 750.000 (depenent de la mida) un al costat de l'altre per tal de cobrir un centímetre.\nEls virus s'escampen de moltes maneres diferents. Els virus que afecten les plantes són sovint escampats per insectes i altres organismes, coneguts com a vectors. Alguns virus són escampats per insectes xucladors de sang. Cada tipus de virus té un mètode diferent. Mentre que virus com ara la grip s'escampen per l'aire a través dels esternuts i les tossos, d'altres com ara els norovirus són transmesos per via fecal-oral, o mans, aliments i aigua contaminats. Els rotavirus s'escampen sovint per contacte directe amb nens infectats. El VIH és un de diversos virus importants que es transmeten durant l'acte sexual. L'origen dels virus encara és incert; alguns podrien haver evolucionat a partir de plasmidis (fragments d'ADN que es mouen entre cèl·lules), mentre que d'altres podrien haver evolucionat de bacteris.\nLes infeccions víriques causen sovint malalties en els humans i els animals; solen ser completament eliminats pel sistema immunitari, cosa que confereix immunitat davant aquest virus a l'hoste. Els antibiòtics no tenen efecte sobre els virus, però s'han desenvolupat medicaments antivírics per combatre infeccions potencialment letals. Les vacunes que ofereixen una immunitat permanent poden prevenir algunes infeccions víriques.","url":"https://ca.wikipedia.org/wiki/Introducci%C3%B3_als_virus","thumbnail_url":"https://upload.wikimedia.org/wikipedia/commons/thumb/c/cb/Rotavirus_%21.jpg/150px-Rotavirus_%21.jpg"},{"id":"34566","type":"featured","language_code":"ca","title":"Carl von Linné","summary":"Aquest autor és citat en taxonomia animal amb el nom «Linnaeus».\nCarl Nilsson o Carl Linnaeus, llatinitzat com a Carolus Linnaeus i també conegut després del seu ennobliment com a Carl von Linné (Råshult, Småland, Suècia, 23 de maig del 1707-Uppsala, Suècia, 10 de gener de 1778 als 71 anys), fou un botànic, científic, metge i zoòleg suec que establí els fonaments del sistema modern de la nomenclatura binomial. És considerat el pare de la taxonomia moderna i conegut com un dels pares de l'ecologia moderna.\nLinné nasqué a la regió rural de Småland, al sud de Suècia. Realitzà gran part dels estudis superiors a la Universitat d'Uppsala i, cap al 1730, començà a impartir conferències sobre botànica. Visqué a l'estranger entre el 1735 i el 1738, i als Països Baixos estudià i publicà una primera edició del seu Systema Naturae; en tornar a Suècia, es convertí en professor de botànica a Uppsala. Durant la dècada del 1740, dugué a terme diverses expedicions a través de Suècia per trobar i classificar plantes i animals. A les dècades del 1750 i del 1760, continuà recollint i classificant animals, plantes i minerals, i publicà diversos volums sobre el tema.\nCom tots els científics contemporanis d'ell, Linné va ser creacionista. Tot i així, va introduir els criteris de classificació dels éssers vius que avui són universals, sense per això establir relacions evolutives entre les diverses espècies.Al moment de la seva mort, era reconegut com un dels científics més importants de tot Europa. El filòsof suís Jean-Jacques Rousseau li envià el missatge: «Digueu-li que no conec cap home més gran sobre la faç de la Terra». L'escriptor alemany Goethe escrigué: «Amb l'excepció de Shakespeare i Spinoza, no conec ningú, entre els que ja no viuen, que m'hagi influït més intensament». L'autor suec Strindberg escrigué: «Linné era en realitat un poeta que acabà esdevenint naturalista». Entre altres reconeixements, Linné ha estat anomenat Princeps Botanicorum ('príncep dels botànics'), «El Plini del Nord» i «El segon Adam».El 1959, Linné fou designat lectotip d'Homo sapiens, cosa que significa que, segons les regles de nomenclatura, Homo sapiens fou definit de manera vàlida com l'espècie d'animal a la qual pertanyia Linné.","url":"https://ca.wikipedia.org/wiki/Carl_von_Linn%C3%A9","thumbnail_url":"https://upload.wikimedia.org/wikipedia/commons/thumb/6/68/Carl_von_Linn%C3%A9.jpg/150px-Carl_von_Linn%C3%A9.jpg"},{"id":"348789","type":"featured","language_code":"ca","title":"El jurament dels Horacis","summary":"El jurament dels Horacis (en francès Le Serment des Horaces) és una obra de Jacques-Louis David realitzada el 1784, uns anys abans de la Revolució Francesa. El quadre fa 330 × 425 cm i es conserva al Museu del Louvre. Se'l considera el paradigma de la pintura neoclàssica.La pintura representa la «salutació romana», amb el braç estès i el palmell cap avall. El tema de la pintura està basat en la llegenda del combat dels Horacis i Curiacis, llegenda relatada per Tit Livi a la seva obra Ab Urbe Condita, i té una perspectiva patriòtica i neoclàssica; més tard es va convertir en un model a seguir per pintors posteriors. L'èxit de l'obra va incrementar la fama del seu autor, i li va permetre mantenir els seus propis estudiants.\n\n","url":"https://ca.wikipedia.org/wiki/El_jurament_dels_Horacis","thumbnail_url":"https://upload.wikimedia.org/wikipedia/commons/thumb/3/35/Jacques-Louis_David%2C_Le_Serment_des_Horaces.jpg/150px-Jacques-Louis_David%2C_Le_Serment_des_Horaces.jpg"},{"id":"349538","type":"featured","language_code":"ca","title":"Catedral de Roda d'Isàvena","summary":"La Catedral de Sant Vicent màrtir de Roda d'Isàvena (Ribagorça) és una catedral romànica que fou seu del bisbat de Roda-Barbastre entre el 887 i el 1149, en què va ser traslladada al bisbat de Lleida. Roda és la localitat espanyola més petita amb una seu catedralícia, si bé deixà de ser seu episcopal l'any 1851 i actualment només és el centre parroquial obert al culte.\nL'edifici romànic data dels segles xi i xii. Va ser objecte d'importants reformes en el segle xviii, en què es va construir el pòrtic i la torre de la façana sud en estil barroc.\nS'hi conserva el sepulcre de Sant Ramon de Roda, qui fou bisbe de Roda-Barbastre, i l'urna funerària de Sant Valeri, bisbe de Saragossa.\nFou declarada Monument Nacional el 1924. El seu valor històric i cultural l'ha fet esdevenir un punt d'atracció turística.","url":"https://ca.wikipedia.org/wiki/Catedral_de_Roda_d%27Is%C3%A0vena","thumbnail_url":"https://upload.wikimedia.org/wikipedia/commons/thumb/b/b1/RodaIsavena-catedralRoda-3346FUL.jpg/150px-RodaIsavena-catedralRoda-3346FUL.jpg"},{"id":"349929","type":"featured","language_code":"ca","title":"Línia evolutiva de Ponyta","summary":"Ponyta (ポニータ, , Ponīta?) i Rapidash (ギャロップ, , Gyaroppu?) són dues espècies de Pokémon que apareixen a la franquícia Pokémon, una sèrie de videojocs, anime, mangues, llibres, cartes col·leccionables i altres mitjans que fou inventada per Satoshi Tajiri i ha generat milers de milions de dòlars en beneficis per a Nintendo i Game Freak. Aparegueren per primera vegada als videojocs Pokémon Red i Pokémon Green, llançats al Japó el 1996.\nPonyta, que recorda un poni, i Rapidash, que sembla un unicorn, són cavalls amb la crinera i la cua en flames. Tots dos foren concebuts per l'equip de Game Freak i dibuixats per Ken Sugimori. Són de tipus foc (amb formes regionals de tipus psíquic i fada) i ocupen els números 77 i 78 de la Pokédex Nacional, una enciclopèdia que descriu les diferents espècies de Pokémon.\nGaudeixen d'una certa popularitat, especialment entre les nenes, per la seva bellesa. Rapidash ha estat reconegut per IGN i MTV Multiplayer com un dels cavalls de videojocs més famosos.","url":"https://ca.wikipedia.org/wiki/L%C3%ADnia_evolutiva_de_Ponyta","thumbnail_url":null},{"id":"349974","type":"featured","language_code":"ca","title":"Concurs anual d'edificis artístics","summary":"El Concurs anual d'edificis artístics de la ciutat de Barcelona va ser instaurat per l'Ajuntament de Barcelona el 23 de juny de 1899 per premiar el millor edifici construït anualment a la ciutat. A partir del 1902 es va fer una categoria per a premiar el millor establiment comercial i, el 1921, es va acordar crear una nova categoria per a jardins, tot i que no consta que s'arribés a fer efectiva. El premi es va concedir, amb algunes interrupcions, fins a l'any 1930. El 1916 es varen atorgar els premis de 1913, 1914 i 1915 simultàniament, a causa del fet que el jurat no s'havia reunit en aquest període.A partir del 1917 es reformulà el nombre de mencions per poder acollir millor la proliferació d'obres de qualitat presentades. Una seixantena d'immobles i locals van ser premiats, bona part d'ells coincidint amb el període àlgid del modernisme, que és quan aquesta distinció tingué més prestigi.\nEl primer edifici premiat va ser la casa Calvet, d'Antoni Gaudí, però aquest arquitecte no tornà a ser premiat. En canvi, Lluís Domènech i Montaner i Enric Sagnier van ser premiats en diverses ocasions accedint a la categoria especial de Medalla d'Or, prevista per als arquitectes premiats tres cops en el certamen. La Medalla d'Or va ser dissenyada per Eusebi Arnau.\nEn alguna ocasió les obres no eren acabades dins de l'any del concurs; en aquest cas quedaven fora de la consideració del jurat. Tot i que podien presentar-se al següent, l'efecte de ser una «nova construcció» no causava el mateix efecte: aquest fou el cas de la casa Milà el 1910 i el de la casa Fuster el 1915.","url":"https://ca.wikipedia.org/wiki/Concurs_anual_d%27edificis_art%C3%ADstics","thumbnail_url":"https://upload.wikimedia.org/wikipedia/commons/thumb/5/54/PlacaPremiAjuntamentBCN_6335.jpg/150px-PlacaPremiAjuntamentBCN_6335.jpg"},{"id":"350","type":"featured","language_code":"ca","title":"Badalona","summary":"Badalona és una ciutat i municipi de la comarca del Barcelonès. El seu terme està situat entre la serralada de Marina i la costa marítima, a la riba esquerra del riu Besòs, i limita amb la comarca del Maresme i els dos vallesos. Forma part de l'Àrea Metropolitana de Barcelona, i és el municipi més gran i poblat de la regió anomenada Barcelonès Nord o Baix Besòs. Amb aproximadament uns 220.000 habitants, actualment és la quarta ciutat de Catalunya en població.Les restes més antigues de poblament al terme es remunten al neolític, i després a un poblat ibèric, però s'acostuma a datar la fundació de Badalona cap a l'any 100 aC, quan els romans van fundar la població de Baetulo, nom del qual deriva l'actual topònim. El declivi de l'imperi va convertir la ciutat en un poble durant segles. A partir del segle xviii i, especialment al segle xix, amb l'arribada del ferrocarril i amb la ràpida i intensiva industrialització, la població va créixer exponencialment; al segle xx el creixement continuà amb les grans onades migratòries de la resta d'Espanya, que van generar un urbanisme caòtic vers la perifèria.\nLa seva tradició pesquera i industrial ha minvat progressivament al llarg del segle xx. Actualment, Badalona és principalment una ciutat de serveis i disposa de diversos carrers i centres comercials, així com de diversos mercats. També ofereix diferents recursos tant en l'àmbit educatiu com sanitari, amb la presència de centres com l'Escola d'Art Pau Gargallo o l'Hospital Universitari Germans Trias i Pujol.\nCulturalment, Badalona compta amb un museu municipal, tres teatres i diverses biblioteques. Celebra dues festes majors en honor dels seus dos patrons. Les més populars són les Festes de Maig, en honor de sant Anastasi, sent l'acte central de la festa la Cremada del Dimoni, en la vigília del dia 11. L'altra festa major, la tradicional, és la Mare de Déu d'Agost, que va en detriment a causa de ser època estival.\nSocialment, Badalona és una ciutat activa amb diverses entitats veïnals, culturals i esportives. En esports, probablement, el més popular sigui el bàsquet, màxim exponent del qual és el Club Joventut Badalona, però també té clubs i equips d'altres esports com el futbol, el futbol americà amb els Dracs, el tennis o el tennis de taula amb el CTT Badalona, i relacionats amb l'aigua com la natació o el patí de vela.","url":"https://ca.wikipedia.org/wiki/Badalona","thumbnail_url":"https://upload.wikimedia.org/wikipedia/commons/thumb/0/07/Badalona_-_La_Rambla.jpg/150px-Badalona_-_La_Rambla.jpg"},{"id":"350125","type":"featured","language_code":"ca","title":"Reparació de l'ADN","summary":"La reparació de l'ADN és el conjunt de processos mitjançant els quals les cèl·lules detecten i reparen els danys soferts per les molècules d'ADN que en codifiquen el genoma. En els éssers humans, tant l'activitat metabòlica normal com els factors ambientals (com ara la radiació) poden causar danys a l'ADN i infligir fins a un milió de lesions moleculars al dia a cada cèl·lula. Moltes d'aquestes lesions causen danys estructurals a la molècula d'ADN i tenen el potencial d'alterar o destruir la capacitat de les cèl·lules de transcriure els gens codificats per l'ADN afectat. Altres lesions produeixen mutacions potencialment nocives en el genoma de la cèl·lula, cosa que afecta la supervivència de les cèl·lules filles després de la mitosi. Així doncs, els mecanismes de reparació de l'ADN responen constantment als danys a l'estructura de l'ADN. Quan fallen els processos normals de reparació de l'ADN i les cèl·lules no moren per apoptosi, es poden produir danys irreparables a l'ADN, incloent-hi trencaments bicatenaris i entrecreuaments de l'ADN, que poden conduir al desenvolupament de tumors malignes (càncer) d'acord amb la hipòtesi del doble impacte.\nEl ritme de reparació de l'ADN depèn de molts factors, com ara el tipus de cèl·lula, la seva edat i el medi extracel·lular. Una cèl·lula que hagi acumulat molts danys a l'ADN o no pugui reparar-los de manera eficaç pot entrar en un de tres estats possibles:\n\nun estat de repòs irreversible, conegut com a envelliment\nautodestrucció cel·lular, conegut també com a apoptosi o mort cel·lular programada\nuna divisió cel·lular no regulada, que pot desembocar en la formació d'un tumor maligneLa capacitat de reparació de l'ADN és vital per la integritat del seu genoma, i per tant, del seu funcionament normal i el de l'organisme. En el cas de molts dels gens que s'havia demostrat que influïen en la longevitat, més tard s'ha revelat que tenen un paper en la reparació i protecció de l'ADN. La incapacitat de corregir lesions moleculars en les cèl·lules que formen gàmetes poden introduir mutacions en el genoma dels seus descendents, influint en el ritme de l'evolució.","url":"https://ca.wikipedia.org/wiki/Reparaci%C3%B3_de_l%27ADN","thumbnail_url":"https://upload.wikimedia.org/wikipedia/commons/thumb/b/b2/Brokechromo.jpg/150px-Brokechromo.jpg"},{"id":"35164","type":"featured","language_code":"ca","title":"Pink Floyd","summary":"Pink Floyd és un grup de música britànic, considerat com un dels més influents de la història del rock. Els seus membres fundadors foren Syd Barrett (guitarra i veu), Roger Waters (baix i veu), Richard Wright (orgue, teclats i veu) i Nick Mason (bateria). El grup es donà a conèixer, a la fi de l'any 1966, en clubs underground de Londres. Enregistraren el seu primer single pel gener del 1967 («Arnold Layne»), i el mateix any publicaren el primer disc de llarga durada, The Piper at the Gates of Dawn.\nDavid Gilmour es va unir al grup Pink Floyd el generde 1968 per tal de donar suport a l'escenari el cantant i guitarrista Syd Barrett, que cada vegada tenia un comportament més erràtic. Finalment, l'abril de 1968 va substituir definitivament Barrett, que víctima de problemes mentals va haver de deixar definitivament el grup.\nA partir d'aquell moment el grup, liderat per Waters i Gilmour, va anar deixant de banda el psicodelisme underground dels primers temps i va començar a crear un estil sonor molt propi, basat en el virtuosisme instrumental, l'experimentació amb l'electrònica, la inclusió d'efectes sonors d'estudi i la utilització de cors i recursos simfònics. Així, les seves obres, resultat d'un perfeccionisme obsessiu inèdit fins llavors en els grups de rock, esdevenen llargues, denses i de gran riquesa musical i emotiva. Els discs més representatius d'aquesta època, que tingueren un gran èxit comercial i que fonamentaren el seu prestigi artístic, són The Dark Side of the Moon (1973), Wish You Were Here (1975) i Animals (1977). Malgrat el seu èxit comercial, el grup va gaudir de llibertat artística i fins i tot es va permetre excentricitats com ara rodar una pel·lícula a les ruïnes de Pompeia (Live at Pompeii), fer música per a espectacles teatrals i de ballet o estar-se dos anys per gravar un disc.\nMés endavant, Waters intentà assolir el lideratge tot sol, i els treballs del grup, sense perdre la seva particular personalitat sonora, derivaren cap a temes més obscurs i propers a la cantoutoria, essent The Wall (1979) el disc representatiu d'aquella època i alhora l'èxit comercial més gran del grup. El següent disc, The Final Cut (1983), és un treball pràcticament en solitari de Waters, on la resta del grup, excepte Wright -que va ser acomiadat-, fan de músics d'acompanyament.\nDesprés de greus dissensions, el 1983 Waters va abandonar la formació per iniciar una carrera en solitari i, a més, va iniciar un litigi amb els seus excompanys, que finalment va perdre el 1987, per tal que aquests no poguessin utilitzar el nom del grup. Així, el 1987, el grup format per Gilmour, Wright i Mason, va tornar a l'activitat. Entre aquell moment i els anys 90 enregistraren només dos discs d'estudi amb material nou, A Momentary Lapse of Reason (1987) i The Division Bell (1994), i realitzaren nombroses gires.\nDesprés de més de 20 anys de dissensions, el juliol de 2005 Waters, Gilmour, Mason i Wright van tornar a tocar junts com Pink Floyd en el concert benèfic Live 8, organitzat per Bob Geldof. Malgrat això, els rumors sobre una possible reunificació del grup van ser desmentits de seguida.\nEl 5 de juliol de 2014 es va saber, a través de diverses persones, entre elles la dona de David Gilmour, Polly Samson, que el mes d'octubre del mateix any, Pink Floyd editaria un nou àlbum d'estudi anomenat The Endless River, basat en les sessions de 1993 i 1994 que van realitzar per a The Division Bell, així com en l'última actuació de Rick Wright. El llançament va tenir lloc el 10 de novembre.Al març de 2022, Gilmour i Mason es van tornar a reunir com a Pink Floyd, juntament amb el baixista Guy Pratt i el teclista Nitin Sawhney, per gravar el senzill «Hey, Hey, Rise Up!» en suport d'Ucraïna després de la invasió russa.","url":"https://ca.wikipedia.org/wiki/Pink_Floyd","thumbnail_url":"https://upload.wikimedia.org/wikipedia/commons/thumb/5/56/Pink_Floyd_logo_since_1994.svg/150px-Pink_Floyd_logo_since_1994.svg.png"},{"id":"352524","type":"featured","language_code":"ca","title":"Museu Diocesà de Barcelona","summary":"El Museu Diocesà de Barcelona és al pla de la Seu, a l'edifici de la Pia Almoina de Barcelona. Es va inaugurar com a Museu Arqueològic Diocesà de Barcelona el 22 d'octubre de 1916, instal·lant-se a l'espai de la planta baixa del Seminari Conciliar, essent el seu primer director Manuel Trens i Ribas. Es va traslladar i va obrir al públic al nou espai l'any 1991. El museu recull una extensa col·lecció d'obres d'art d'esglésies del Bisbat de Barcelona des del seu inici fins als nostres dies.","url":"https://ca.wikipedia.org/wiki/Museu_Dioces%C3%A0_de_Barcelona","thumbnail_url":"https://upload.wikimedia.org/wikipedia/commons/thumb/b/b8/Museo_Diocesano_de_Barcelona_-_001.jpg/150px-Museo_Diocesano_de_Barcelona_-_001.jpg"},{"id":"353046","type":"featured","language_code":"ca","title":"Història del metro de Barcelona","summary":"La història del metro de Barcelona té el seu origen en la inauguració del Ferrocarril de Barcelona a Sarrià (actual línia Barcelona-Vallès) l'any 1863, que l'any 1929 es va soterrar, els projectes del Ferrocarril Metropolità Nord-Sud i del Ferrocarril Subterrani SO-NE, que van ser l'embrió del Gran Metro i del Metro Transversal, inaugurats respectivament els anys 1924 i 1926 per les companyies Gran Metropolità de Barcelona i Ferrocarril Metropolità de Barcelona.El creixement de la xarxa ha estat progressiu amb l'augment del nombre de línies de dues a onze i el perllongament d'aquestes. Durant l'etapa compresa pels anys 1935 i 1950, el creixement del metro es va paralitzar a causa de la Guerra Civil i la Postguerra. A mitjans de l'última dècada, els projectes van ser endarrerits i revisats a causa de l'Esfondrament del Carmel l'any 2005.\nAlgunes de les millores més importants dels darrers anys són la millora de l'accessibilitat del metropolità arran de les lleis i els codis aprovats per la Generalitat de Catalunya i l'automatització d'algunes línies.","url":"https://ca.wikipedia.org/wiki/Hist%C3%B2ria_del_metro_de_Barcelona","thumbnail_url":"https://upload.wikimedia.org/wikipedia/commons/thumb/1/1b/Barcelona_Metro_Map.svg/150px-Barcelona_Metro_Map.svg.png"},{"id":"353634","type":"featured","language_code":"ca","title":"Acrocantosaure","summary":"L'acrocantosaure (Acrocanthosaurus atokensis) és una espècie de dinosaure teròpode que visqué a Nord-amèrica durant els estatges Aptià i Albià (Cretaci inferior). Es tracta de l'única espècie coneguda del gènere Acrocanthosaurus. Se n'han descobert restes fòssils principalment als estats d'Oklahoma, Texas i Wyoming (Estats Units), encara que se li han atribuït dents trobades a Maryland, a la costa est, cosa que suggereix que la seva distribució cobria gran part del continent.\nEs tractava d'un predador bípede. Com ho suggereix el seu nom, és especialment conegut per les altes apòfisis espinoses que hi havia a una gran part de les seves vèrtebres, que probablement suportaven un pont de músculs que passaven per sobre el coll, l'esquena i el maluc de l'animal. L'acrocantosaure era un dels teròpodes més grossos, assolia una mida de 12 metres de llargada, i un pes de vora 2.400 kg. Unes grans petjades de teròpode descobertes a Texas podrien haver estat produïdes per acrocantosaures, a desgrat que no hi ha una associació directa amb restes esquelètiques.\nEls descobriments recents han aclarit molts detalls de la seva anatomia, la qual cosa ha permès estudis especialitzats concentrats en la seva estructura cerebral i en el funcionament de les seves potes anteriors. Tanmateix, hi hagué un llarg debat sobre les seves relacions evolutives; alguns científics el classificaven com a al·losàurid, i altres com a carcarodontosàurid. L'acrocantosaure era el teròpode més gros del seu ecosistema, i era probablement un depredador alfa que potser s'alimentava de sauròpodes i ornitòpodes grossos.","url":"https://ca.wikipedia.org/wiki/Acrocantosaure","thumbnail_url":"https://upload.wikimedia.org/wikipedia/commons/thumb/9/91/Acrocanthosaurus_skeleton_%281%29.jpg/150px-Acrocanthosaurus_skeleton_%281%29.jpg"},{"id":"35397","type":"featured","language_code":"ca","title":"Josep Tapiró i Baró","summary":"Josep Tapiró i Baró (Reus, el Baix Camp, 7 de febrer de 1836 - Tànger, el Marroc, 4 d'octubre de 1913) fou un pintor català, conegut per les aquarel·les amb què retratà persones de Tànger.Es va formar a Reus i Barcelona coincidint amb el també reusenc Marià Fortuny. Gràcies a nombrosos viatges a través d'Europa entre 1863 i 1870, consolidà el seu estil, compartint temàtica amb el seu amic. Van viatjar junts al Marroc per primera vegada el 1871, un fet decisiu en la vida dels dos artistes. Quan Fortuny va morir, Tapiró va decidir instal·lar-se a Tànger el 1877, on va romandre més de trenta anys, fins a la seva mort el 1913. A Tànger on s'especialitzà definitivament en la tècnica de l'aquarel·la, especialment retrats i escenes d'interior de la vida marroquina.\nLa seva pintura va evolucionar per tres períodes estilístics diferents. Una pintura de joventut vinculada a la seva formació bàsica a Reus i Barcelona; una fase de consolidació amb pintura romàntica durant la seva estada a Roma on va començar a adquirir un cert reconeixement. Per últim, després de la mort d'aquest i el seu trasllat definitiu a Àfrica, començà la fase més madura i de major transcendència internacional, amb el seu orientalisme. Fou una figura cabdal en conformar una aproximació real al món marroquí, ja que va viure quasi tota la seva vida professional a Tànger.","url":"https://ca.wikipedia.org/wiki/Josep_Tapir%C3%B3_i_Bar%C3%B3","thumbnail_url":"https://upload.wikimedia.org/wikipedia/commons/thumb/6/6d/Josep_Tapir%C3%B3_i_Bar%C3%B3_%281836-1913%29%2C_fotografiat_el_1864_a_Roma_per_Gioacchino_Altobelli_2014-04-05_13-09.jpg/150px-Josep_Tapir%C3%B3_i_Bar%C3%B3_%281836-1913%29%2C_fotografiat_el_1864_a_Roma_per_Gioacchino_Altobelli_2014-04-05_13-09.jpg"},{"id":"354694","type":"featured","language_code":"ca","title":"Museus Vaticans","summary":"Els Museus Vaticans (en italià Musei Vaticani) són a la Ciutat del Vaticà, a Roma. Situats tocant a la basílica de Sant Pere, els componen diferents edificis de museus, edificis pontificis, galeries, monuments i jardins. La base de les seves obres va ser la col·lecció privada de Juli II, que va ser escollit papa el 1503; més tard altres papes han anat augmentant les extenses col·leccions de què consten aquests museus. A aquest conjunt d'edificis també pertany la Biblioteca Vaticana, una de les millors del món.Els Museus Vaticans foren visitats per 4.310.083 persones l'any 2007.","url":"https://ca.wikipedia.org/wiki/Museus_Vaticans","thumbnail_url":"https://upload.wikimedia.org/wikipedia/commons/thumb/5/54/Musei_vaticani_Coat_of_Arms.svg/150px-Musei_vaticani_Coat_of_Arms.svg.png"},{"id":"35733","type":"featured","language_code":"ca","title":"Abraham Lincoln","summary":"Abraham Lincoln (Comtat de Hardin, Kentucky, 12 de febrer de 1809 - Washington DC, 15 d'abril de 1865) fou el 16è president dels Estats Units d'Amèrica, el primer dels quals del Partit Republicà. Va servir en el càrrec des del març de 1861 fins que fou assassinat l'abril de 1865. Lincoln va liderar als Estats Units a la Guerra Civil, la guerra més violenta i la major crisi moral, constitucional i política de la història del país. A través d'aquesta guerra, preservà la Unió, abolí l'esclavitud, enfortí el govern federal i va modernitzar l'economia.\nCriat a una família pobra del Far West, Lincoln estudià d'advocat pel seu compte i exercí com a tal a Illinois, fou líder del Partit Whig, fou elegit legislador estatal de la Cambra de Representants d'Illinois als anys 30 i membre del Congrés per un terme als anys 40. Promogué la ràpida modernització de l'economia a través de bancs, canals, línies de ferrocarril i aranzels per encoratjar la construcció de fàbriques; s'oposà a la guerra amb Mèxic el 1846. El 1858, després d'un seguit de debats molt divulgats en els quals ell es posicionà en contra de l'expansió de l'esclavitud, Lincoln perdé el Senat contra el seu gran rival, el demòcrata Stephen A. Douglas. Lincoln, un moderat d'un estat indecís, s'assegurà el nomenament presidencial del 1860. Tot i el seu escàs suport als estats esclavistes, Lincoln arrasà al Nord i fou elegit president el 1860. La seva victòria inspirà set estats del sud a escindir-se dels Estats Units i formar la Confederació abans que prengués el càrrec. Era impossible arribar a cap acord pel que feia a l'esclavitud.\nQuan el Nord es replegà darrere de la bandera nacional després de l'atac de la Confederació a Fort Sumter el 12 d'abril de 1861, Lincoln centrà els seus esforços militars i polítics en la guerra. El seu principal objectiu era reunir la nació. Suspengué l'habeas corpus, arrestant i detenint sense judici milers de suposats secessionistes als estats fronterers. Lincoln evità una intervenció britànica en distendre l'Afer Trent, la crisi que va tenir lloc de novembre a desembre de 1861. Els seus nombrosos i complexos moviments per acabar amb l'esclavitud se centraren en la Proclamació d'Emancipació el 1863. Va utilitzar l'Exèrcit per protegir els esclaus escapats, encoratjar els estats fronterers de prohibir l'esclavitud i ajudar a passar la tretzena esmena de la Constitució dels Estats Units, que abolí l'esclavitud de manera permanent. Lincoln supervisà de prop les tàctiques de guerra, en especial la selecció de generals, inclòs el general en cap Ulysses S. Grant. Prengué les decisions crucials de l'estratègia militar de la Unió. La Marina de Lincoln efectuà un bloqueig naval que entorpí l'intercanvi del Sud, ajudà a prendre el control de Kentucky i Tennessee i guanyà el control del sistema fluvial meridional amb l'ús de canoneres. Lincoln intentà múltiples vegades la captura de Richmond, capital de la Confederació; cada cop que un general fracassava, Lincoln el substituïa per un altre, fins que Grant ho aconseguí finalment el 1865.\nUn polític excepcionalment astut profundament involucrat en els assumptes de cada estat, Lincoln rebé el suport dels \"War Democrats\" (Demòcrates que donaven suport al Nord i no pas al Sud) i aconseguí la seva reelecció el 1864. Com a líder de la facció moderada del Partit Republicà, Lincoln s'enfrontà als Republicans radicals que exigien un tracte més sever amb el Sud, als War Democrats que demanaven més compromís, als Demòcrates antiguerra anomenats Copperheads que el menyspreaven i als secessionistes irreconciliables que planificaven la seva mort. Políticament, Lincoln contraatacà enemistant els seus opositors entre si, atraient el poble americà amb els seus poders d'oratòria i amb un cautelosament planificat clientelisme polític. El seu famós discurs de Gettysburg de 1863 es convertí en una declaració icònica de la dedicació americana als principis de nacionalisme, republicanisme, igualitarisme, llibertat i democràcia. Lincoln tenia una visió moderada de la Reconstrucció, pretenent reunir la nació ràpidament a través d'una política de reconciliació generosa davant la divergència persistent i amarga del país. Sis dies després de la rendició del general a càrrec de la Confederació, Robert Lee, Lincoln fou assassinat per John Wilkes Booth, un actor reconegut i simpatitzant dels Estats Confederats.\nConsistentment Lincoln és enumerat com un dels millors presidents de la història dels Estats Units, tant pels estudiosos com pel públic general.","url":"https://ca.wikipedia.org/wiki/Abraham_Lincoln","thumbnail_url":"https://upload.wikimedia.org/wikipedia/commons/thumb/a/ab/Abraham_Lincoln_O-77_matte_collodion_print.jpg/150px-Abraham_Lincoln_O-77_matte_collodion_print.jpg"},{"id":"360819","type":"featured","language_code":"ca","title":"Volta de la Capella Sixtina","summary":"La volta de la capella Sixtina és coneguda per la decoració pictòrica que el papa Juli II va encarregar a Miquel Àngel l'any 1508. Havia de substituir la pintura que ja hi havia a la part de la volta de la capella Sixtina, a la Ciutat del Vaticà, que consistia en un fons blau amb estrelles daurades, obra realitzada per Piero Matteo d'Amelia, que seguia la tradició dels temples paleocristians.A la volta de canó rebaixada, l'artista va dissenyar una complicada arquitectura, on va incloure el desenvolupament d'històries del Gènesi narrades des de l'extrem de l'altar fins a la porta d'entrada de la capella, en una superfície de més de cinc-cents metres quadrats. Miquel Àngel hi va estar treballant des del 1508 fins a la tardor del 1512, i ho va fer tot sol, sense ajudants. L'1 de novembre del 1512, amb la volta acabada, s'hi va celebrar la primera missa.","url":"https://ca.wikipedia.org/wiki/Volta_de_la_Capella_Sixtina","thumbnail_url":"https://upload.wikimedia.org/wikipedia/commons/thumb/0/07/CAPPELLA_SISTINA_Ceiling.jpg/150px-CAPPELLA_SISTINA_Ceiling.jpg"},{"id":"362884","type":"featured","language_code":"ca","title":"Aïllament reproductiu","summary":"En biologia, l'aïllament reproductiu o les barreres a la hibridació són el conjunt de característiques, comportaments i processos fisiològics que impedeixen que els membres de dues espècies diferents puguin creuar o aparellar-se entre si, produir descendència o que la mateixa sigui viable o fèrtil. Aquestes barreres constitueixen una fase indispensable en la formació de noves espècies (especiació), ja que mantenen les característiques pròpies de les mateixes a través del temps pel fet que disminueixen, o directament impedeixen, el flux genètic entre els individus de diferents espècies.S'han proposat diverses classificacions dels mecanismes d'aïllament reproductiu. El zoòleg Ernst Mayr els ha classificat en dues categories àmplies: mecanismes precopulatoris i poscopulatoris. Els primers actuen abans que es pugui produir la fecundació (és a dir, abans de l'aparellament en el cas dels animals o de la pol·linització en el cas de les plantes). Aquests mecanismes precopulatoris, també anomenats «barreres externes a la hibridació», són les separacions físiques en el temps, l'espai, ambients, nínxols ecològics específics i diferències en el comportament que impedeixen l'aparellament o la pol·linizació. Els mecanismes poscopulatoris, o «barreres internes a la hibridació», en canvi, operen a través de la manca d'harmonia entre els sistemes fisiològics, reproductius o citològics dels individus pertanyents a diferents espècies. Els diferents mecanismes d'aïllament reproductiu estan controlats genèticament i s'ha demostrat experimentalment que poden evolucionar tant en espècies amb una distribució geogràfica que se superposa (espècies simpàtriques), o bé, com a resultat de la divergència adaptativa que acompanya l'evolució al·lopàtrica d'aquestes.","url":"https://ca.wikipedia.org/wiki/A%C3%AFllament_reproductiu","thumbnail_url":"https://upload.wikimedia.org/wikipedia/commons/thumb/9/97/Darwin%27s_finches.jpeg/150px-Darwin%27s_finches.jpeg"},{"id":"36372","type":"featured","language_code":"ca","title":"Winston Churchill","summary":"Sir Winston Leonard Spencer-Churchill (Woodstock, 30 de novembre de 1874 - Londres, 24 de gener de 1965) va ser un polític, militar i escriptor britànic, primer ministre del Regne Unit durant la Segona Guerra Mundial, entre 1940 i 1945, amb un segon mandat de 1951 a 1955. Amb formació com a oficial de l'Exèrcit Britànic, va ser un destacat home d'estat amb una notable oratòria, historiador, pintor i cronista. És l'únic primer ministre guardonat amb el Premi Nobel de Literatura, el 1953.\nVa rebre molts honors en reconeixement a la seva tasca, com el de ser el primer ciutadà Honorífic dels Estats Units, l'orde de la Lligacama, orde del Mèrit, orde dels Companys d'Honor, Condecoració Territorial, Royal Society, Consell Privat del Regne Unit.\nChurchill va néixer en el si de la família aristocràtica dels ducs de Marlborough, una branca de la família Spencer. El seu pare, lord Randolph Churchill, va ser un polític carismàtic que va exercir com a ministre d'Hisenda, i la seva mare, Jennie Jerome, era una figura distingida de la societat nord-americana. Estudià a Harrow School i ingressà a l'Exèrcit Britànic; durant la seva carrera militar, entrà en combat a l'Índia, al Sudan i a la Segona Guerra Bòer. Adquirí fama i notorietat com a corresponsal de guerra i pels llibres que va escriure descrivint les campanyes a Sud-àfrica. La popularitat que li atorgaren li permeté dedicar-se a la política. També va servir breument al Front Occidental en la I Guerra Mundial comandant el 6è Batalló dels Reials Fusellers Escocesos.\nIgualment, va ser un membre destacat de la fracmaçoneria, des de que el 1901 es va iniciar a la lògia Studholme.Va estar a primera línia de l'escena política durant gairebé 60 anys, servint en diversos càrrecs i formant part del gabinet. Abans de la Primera Guerra Mundial serví com a secretari de Comerç, secretari de l'Interior, sotssecretari d'Estat per a les Colònies i primer lord de l'Almirallat, formant part del govern liberal d'Asquith. Durant la guerra continuà sent el primer lord de l'Almirallat fins al desastre que causà la seva sortida del govern. Tornà com a ministre de Munició, secretari d'Estat de la Guerra i secretari d'Estat de l'Aire. Durant els anys d'entre guerres, serví com a canceller d'Hisenda al govern conservador de Stanley Baldwin de 1924 a 1929, des d'on el 1925 va provocar un polèmic retorn de la lliura esterlina al patró or en la seva paritat anterior a la guerra, un moviment àmpliament vist com la creació d'una pressió deflacionista a l'economia del Regne Unit. També va ser controvertida la seva oposició a l'augment de l'autonomia de l'Índia i la resistència el 1936 a l'abdicació d'Eduard VIII.\nVa advertir sobre els riscos de l'arribada al poder d'Adolf Hitler a Alemanya i el seu rearmament, per bé que durant un temps no va ser més que una veu al desert. Després de l'esclat de la Segona Guerra Mundial, Churchill tornà a ser nomenat primer lord de l'Almirallat. Després de la dimissió de Neville Chamberlain el 10 de maig de 1940, Churchill esdevingué el primer ministre del Regne Unit. La seva ferma negativa a considerar la derrota, la rendició o un compromís de pau va ajudar a inspirar la resistència britànica, especialment durant els difícils primers dies de la guerra, quan Gran Bretanya es va quedar sola entre els països europeus en la seva oposició activa a Adolf Hitler. Exercí un lideratge que portà la Gran Bretanya a la victòria contra les Potències de l'Eix.\nChurchill sempre va destacar pels seus discursos, radiats a la població, en què els donava ànims per continuar la guerra fins al final.\nDesprés que el Partit Conservador perdés les eleccions de 1945, esdevingué líder de l'oposició. El 1951 tornà a guanyar les eleccions i tornà a ser primer ministre del Regne Unit, per bé que cada cop delegava més tasques en els seus ministres, fins que es retirà, finalment, el 1955 per motius de salut.\nEn morir, la reina li atorgà l'honor d'un funeral d'estat (honor que durant el segle xx només reberen lord Roberts i ell), que provocà un dels aplecs més gran d'estadistes de tot el món.","url":"https://ca.wikipedia.org/wiki/Winston_Churchill","thumbnail_url":"https://upload.wikimedia.org/wikipedia/commons/thumb/b/bc/Sir_Winston_Churchill_-_19086236948.jpg/150px-Sir_Winston_Churchill_-_19086236948.jpg"},{"id":"36661","type":"featured","language_code":"ca","title":"Henri Matisse","summary":"Henri Matisse o Henri-Émile-Benoît Matisse (Le Cateau-Cambrésis, 31 de desembre de 1869 - Niça, 3 de novembre de 1954) fou un pintor, escultor i dissenyador francès, que va destacar per un ús característic del color i per un dibuix fluid, brillant i original. Com a dibuixant, gravador i escultor, però principalment com a pintor, Matisse és un dels artistes més importants de l'art modern. Tot i que és considerat com el màxim representant del fauvisme, estil que conreà els seus primers anys, també ha estat aclamat com un dels representants de la tradició clàssica de la pintura francesa.Primer treballà en un estil acadèmic i, posteriorment, conreà l'impressionisme, el puntillisme, i el fauvisme, del qual fou el cap d'escola; continuà sempre, dins una heterodòxia, fidel al fauvisme. El 1917, inicià una etapa naturalista, de colors clars i lluminosos i d'abandó de recerques. Més endavant, retornà a noves recerques de simplificació, cercant acords cromàtics nous i més força en la línia i el color. Posteriorment, accentuà l'audàcia dels colors forts, per contrast de tons o establint-ne una unitat de color. Vers la fi de la seva vida, practicà tècniques com la dels papiers collés. També practicà el dibuix al llapis i a la ploma. Com a gravador, té més de cinc-centes obres catalogades en diferents tècniques, i il·lustrà importants obres literàries franceses.","url":"https://ca.wikipedia.org/wiki/Henri_Matisse","thumbnail_url":"https://upload.wikimedia.org/wikipedia/commons/thumb/b/b1/Portrait_of_Henri_Matisse_1933_May_20.jpg/150px-Portrait_of_Henri_Matisse_1933_May_20.jpg"},{"id":"367367","type":"featured","language_code":"ca","title":"Declivi de les poblacions d'amfibis","summary":"A la dècada del 1980 es començà a observar un declivi de les poblacions d'amfibis arreu del món en forma de col·lapses de les poblacions i extincions locals. L'any 1993, les poblacions de més de 500 espècies de granotes i salamandres dels cinc continents presentaven un declivi de la seva població. El declivi dels amfibis està afectant milers d'espècies en tota mena d'ecosistemes, per la qual cosa ha estat assenyalat com una de les amenaces més crítiques a la biodiversitat global.Els declivis i extincions massives en les poblacions d'amfibis són un problema local amb complexes causes globals. Entre les causes es troben: augments en l'índex de rajos ultraviolats (conseqüència del debilitament de la capa d'ozó), nous depredadors als ecosistemes actuals (espècies introduïdes), fragmentació i pèrdua d'hàbitat, toxicitat i acidesa ambiental, malalties emergents, canvi climàtic, i interaccions entre tots aquests factors.\nInicialment, els avisos sobre el fort declivi dels amfibis no foren presos en compte per tota la comunitat científica, i alguns científics argumentaven que les poblacions dels amfibis, com els altres animals, varien amb el temps. Actualment hi ha consens que han tingut lloc alarmants declivis en les poblacions d'amfibis de tot el globus, i s'espera que els declivis continuïn augmentant.Com que la majoria dels amfibis estan exposats tant a hàbitats terrestres com a aquàtics, i tenint en compte que la seva pell és altament permeable, es creu que els amfibis poden ser més sensibles a les toxines del medi ambient, o als canvis en els patrons de temperatura, pluges o humitat que altres espècies de vertebrats terrestres. Els científics estan començant a descriure els amfibis com a «canaris en una mina de carbó», en referència a un indicador de la contaminació generada per l'activitat humana, i creuen que probablement aviat es començaran a veure afectades altres espècies d'animals. Tanmateix, alguns científics han descobert a Califòrnia el que podria ser una recuperació incipient gràcies al desenvolupament de defenses immunitàries contra la quitridiomicosi.Davant el nombre creixent d'espècies amenaçades, s'ha implementat una estratègia de conservació a nivell internacional per tal de combatre les múltiples causes del declivi dels amfibis. Els principals mètodes utilitzats són la protecció dels hàbitats naturals, la cria en captivitat, la reintroducció d'amfibis i l'erradicació de determinades espècies invasores.","url":"https://ca.wikipedia.org/wiki/Declivi_de_les_poblacions_d%27amfibis","thumbnail_url":"https://upload.wikimedia.org/wikipedia/commons/thumb/8/87/Bufo_periglenes1.jpg/150px-Bufo_periglenes1.jpg"},{"id":"37108","type":"featured","language_code":"ca","title":"Catedral de Mallorca","summary":"La catedral de Mallorca o Seu de Mallorca (popularment la Seu) és el principal edifici religiós de la ciutat de Palma, seu episcopal de la diòcesi de Mallorca. És d'estil gòtic català, fou construïda entre els segles XIII i XVI i és famosa per la seva rosassa i pel gran espai interior comparat amb la mola exterior. El seu tret principal, però, és la seva situació, a l'acròpoli de la ciutat romana de Palma, davant la mar, amb la muralla als peus i entre el castell de l'Almudaina i el palau episcopal. L'any 1931 la seu fou declarada monument historicoartístic.En la localització dalt d'un cingle, en els contraforts paral·lelepipèdics amb boterells i en la proporció entre l'alçada de la nau principal i les laterals s'hi assembla la seu de Manresa. La grandària de l'espai interior és semblant a la de Santa Maria del Mar i procedeix de la reforma introduïda després de la reincorporació del Regne de Mallorca a la Corona d'Aragó. Les semblances amb aquests dos edificis no poden venir d'un arquitecte comú, perquè no hi ha constància documental en els llibres de Fàbrica de la seu de Mallorca de l'arquitecte de Santa Maria del Mar, Berenguer de Montagut. El conjunt fa 120 m de llargària, 40 m d'amplària i 43,95 m d'alçària, i té una superfície de 6.600 m².","url":"https://ca.wikipedia.org/wiki/Catedral_de_Mallorca","thumbnail_url":"https://upload.wikimedia.org/wikipedia/commons/thumb/1/12/Kathedrale_von_Palma_II.jpg/150px-Kathedrale_von_Palma_II.jpg"},{"id":"371331","type":"featured","language_code":"ca","title":"Història del pensament evolucionista","summary":"El pensament evolucionista, la idea que les espècies canvien al llarg del temps, té els orígens en l'antiguitat, en les idees dels grecs, romans, xinesos i musulmans. Tanmateix, fins al segle xviii, el pensament biològic occidental estava dominat per l'essencialisme, la idea que les formes de vida romanen immutables. Això començà a canviar quan, durant la Il·lustració, la cosmologia evolutiva i la filosofia mecànica s'estengueren de les ciències físiques a la història natural. Els naturalistes començaren a concentrar-se en la variabilitat de les espècies; l'emergència de la paleontologia, amb el concepte d'extinció, minà encara més la concepció estàtica de la natura. A principis del segle xix, Jean-Baptiste Lamarck postulà la seva teoria de la transmutació de les espècies, que fou la primera teoria científica de l'evolució completament formada.\nEl 1858, Charles Darwin i Alfred Russel Wallace publicaren una nova teoria evolutiva, que fou explicada en detall a l'obra de Darwin L'origen de les espècies (1859). A diferència de Lamarck, Darwin proposava la idea d'una descendència comuna i un arbre de la vida amb moltes ramificacions. Aquesta teoria es basava en la idea de la selecció natural, i sintetitzava una gran varietat de proves de la cria d'animals, biogeografia, geologia, morfologia i embriologia.\nL'obra de Darwin portà a la ràpida acceptació de l'evolució, però el mecanisme que proposava, la selecció natural, no fou àmpliament acceptat fins a la dècada del 1940. La majoria de biòlegs argumentaven que altres factors impulsaven l'evolució, com ara l'herència de caràcters adquirits (neolamarckisme), un impuls innat vers el canvi (ortogènesi), o grans mutacions sobtades (saltacionisme). La síntesi de la selecció natural amb la genètica mendeliana a les dècades del 1920 i del 1930 fundaren la nova disciplina de la genètica de poblacions. Durant les dècades del 1930 i 1940, la genètica de poblacions s'integrà amb altres camps de la biologia, resultant en una teoria evolutiva àmpliament aplicable que comprenia gran part de la biologia – la síntesi evolutiva moderna.\nDesprés de l'establiment de la biologia evolutiva, els estudis de les mutacions i les variacions en poblacions naturals, en combinació amb la biogeografia i la sistemàtica, conduïren a sofisticats models evolutius matemàtics i causals. La paleontologia i l'anatomia comparada permeteren reconstruccions més detallades de la història de la vida. Després de l'aparició de la genètica molecular a la dècada del 1950, es desenvolupà el camp de l'evolució molecular, basat en seqüències proteiques i proves immunològiques, incorporant més tard estudis de l'ARN i de l'ADN. La visió genocèntrica de l'evolució es féu prominent a la dècada del 1960, seguida per la teoria neutralista de l'evolució molecular, encenent debats sobre l'adaptacionisme, les unitats de selecció i la importància relativa de la deriva genètica i de la selecció natural. A finals del segle xx, la seqüenciació d'ADN conduí a la filogènia molecular i la reorganització de l'arbre de la vida en el sistema de tres dominis. A més, els factors recentment reconeguts de la simbiogènesi i la transferència horitzontal de gens introduïren encara més complexitat a la història evolutiva.","url":"https://ca.wikipedia.org/wiki/Hist%C3%B2ria_del_pensament_evolucionista","thumbnail_url":"https://upload.wikimedia.org/wikipedia/commons/thumb/d/de/Tree_of_life_by_Haeckel.jpg/150px-Tree_of_life_by_Haeckel.jpg"},{"id":"373693","type":"featured","language_code":"ca","title":"Thelma i Louise","summary":"Thelma i Louise (títol original en anglès: Thelma & Louise) és una road movie de 1991 dirigida per Ridley Scott. Obtingué l'Oscar al millor guió original i el Globus d'Or al millor guió (que és de Callie Khouri). Protagonitzada pel duet Geena Davis (Thelma) i Susan Sarandon (Louise) en els papers principals, la pel·lícula explica com una excursió de cap de setmana de dues dones es transforma en una fugida a través dels Estats Units. Cal destacar, a més, la participació de Harvey Keitel, que interpreta per primera vegada el paper d'un heroi, i de Brad Pitt, per qui aquest llargmetratge significà un gran impuls a la seva carrera.\nLi va anar de poc que no veiés la llum, ja que el guió, escrit per Callie Khouri, suscitava una important desconfiança entre un bon nombre de productors i directors. De fet, era sobretot la temàtica que tractava allò que dificultava que els estudis l'acceptessin; en particular l'escena final, que és antològica, contrastava amb la producció clàssica de Hollywood. Fins i tot, quan es va estrenar, la pel·lícula va suscitar una intensa polèmica als Estats Units, bàsicament perquè presentava dues heroïnes que responien amb armes a la violència masclista. Malgrat tot, com que hom la pot classificar en la intersecció de diversos gèneres cinematogràfics, la cinta és avui considerada un “clàssic” que ha arribat a influenciar altres pel·lícules i obres d'art i ha esdevingut un mite del moviment feminista.","url":"https://ca.wikipedia.org/wiki/Thelma_i_Louise","thumbnail_url":null},{"id":"376978","type":"featured","language_code":"ca","title":"Juan de Juni","summary":"Juan de Juni (Joigny, 1506 - Valladolid, 1577) fou un escultor francoespanyol. Juntament amb Alonso Berruguete va formar la gran escola d'escultura castellana. Autor d'una extensa obra, feta principalment durant els més de trenta anys que va viure a Valladolid, les seves peces reflecteixen un gran domini dels diversos materials escultòrics com la terra cuita, la pedra i la fusta, i un extraordinari coneixement de l'anatomia humana.Dedicat a l'ofici d'escultor –també anomenat mestre de fer imatges o entallador–, la seva tasca era elaborar els elements decoratius de les façanes, portalades o retaules, tot i que també es dedicava a la feina d'acoblador, és a dir, a preparar l'arquitectura dels retaules, fet que prova que Juni tenia coneixements d'arquitectura. L'any 1565, a Valladolid, va realitzar l'arc per rebre la reina Isabel de Valois, obra de la qual encara es conserva el disseny.","url":"https://ca.wikipedia.org/wiki/Juan_de_Juni","thumbnail_url":"https://upload.wikimedia.org/wikipedia/commons/thumb/f/f4/Firma_de_Juan_de_Juni.jpg/150px-Firma_de_Juan_de_Juni.jpg"},{"id":"377940","type":"featured","language_code":"ca","title":"Teorema de la suma de dos quadrats","summary":"En matemàtiques, el teorema dels dos quadrats de Fermat  enuncia les condicions perquè un nombre enter sigui la suma de dos quadrats d'enters, i precisa de quantes maneres diferents ho pot ser. Per exemple, segons aquest teorema, un nombre primer senar és la suma de dos quadrats d'enters si i només si el residu de la seva divisió euclidiana entre 4 és 1; en aquest cas, els quadrats queden determinats de manera única. Es pot verificar sobre 17 (= 4 × 4 + 1) o 97 (= 4 × 24 + 1), que tots dos es poden expressar d'una única manera com una suma de dos quadrats (17 = 1² + 4² i 97 = 9² + 4²); també, que nombres primers, com 7 (= 4 × 1 + 3) o 31 (= 4 × 7 + 3), no es poden pas expressar com a suma de dos quadrats. Aquest resultat de vegades s'anomena simplement teorema dels dos quadrats o també teorema de Fermat de Nadal.\nS'inscriu en la llarga història de la representació de nombres com a suma de quadrats que es remunta a l'antiguitat. Fou expressat de forma explícita per Pierre de Fermat (1601-1665) al segle xvii, però la primera prova publicada coneguda és l'obra de Leonhard Euler, un segle més tard. La seva demostració no tanca pas els interrogants. En el transcurs dels segles posteriors es proposaren noves proves i diverses generalitzacions. Aquestes contribucions han jugat un paper important en el desenvolupament de la branca de les matemàtiques anomenada teoria algebraica dels nombres.\nA semblança de moltes equacions diofàntiques, és a dir, d'equacions en les quals els coeficients i les solucions buscades són nombres enters o racionals, la simplicitat de l'enunciat amaga una dificultat real en la seva demostració. Algunes de les proves proposades han ajudat a la posada a punt d'eines de vegades sofisticades, com les corbes el·líptiques o la geometria dels nombres, relacionant així la teoria dels nombres elemental amb altres branques de les matemàtiques.\n\n","url":"https://ca.wikipedia.org/wiki/Teorema_de_la_suma_de_dos_quadrats","thumbnail_url":"https://upload.wikimedia.org/wikipedia/commons/thumb/4/4b/Pierre_de_Fermat.png/150px-Pierre_de_Fermat.png"},{"id":"378122","type":"featured","language_code":"ca","title":"Pressió osmòtica","summary":"La pressió osmòtica és la diferència de pressions que hi ha entre els dos costats d'una membrana semipermeable que separa dues dissolucions de concentracions diferents quan el sistema assoleix l'equilibri.Quan una dissolució es posa en contacte amb el dissolvent a través d'una membrana semipermeable, membrana que només deixa passar les molècules de dissolvent però no pas les dels soluts, les molècules de dissolvent es difonen cap a la dissolució, aquest fenomen s'anomena osmosi. La paraula «osmosi» deriva del grec ώσμóς, 'impuls'.La pressió osmòtica és una de les quatre propietats col·ligatives de les solucions, que són propietats que només depenen de la quantitat de partícules en dissolució sense importar la seva naturalesa. I és una de les principals característiques que s'han de tenir en compte en les relacions dels líquids que constitueixen el medi intern d'un ésser viu. La membrana cel·lular determina un comportament que conté solucions de diferent concentració al medi extracel·lular que l'envolta, creant una barrera de control de solut.","url":"https://ca.wikipedia.org/wiki/Pressi%C3%B3_osm%C3%B2tica","thumbnail_url":"https://upload.wikimedia.org/wikipedia/commons/thumb/3/32/Osmosis-ca.svg/150px-Osmosis-ca.svg.png"},{"id":"37956","type":"featured","language_code":"ca","title":"Star Wars episodi IV: Una nova esperança","summary":"Star Wars episodi IV: Una nova esperança (títol original en anglès Star Wars Episode IV: A New Hope, coneguda en els seus inicis simplement com Star Wars en la seva versió original i com a La guerra de les galàxies en la seva versió en català), és una pel·lícula de ciència-ficció que s'estrenà el 25 de maig de l'any 1977, i fou escrita i dirigida per George Lucas. Fou la primera pel·lícula que s'estrenà de Star Wars i la quarta en termes cronològics interns de la saga. Els dos films subsegüents continuaren amb la trama original (L'Imperi contraataca i El retorn del jedi), mentre que la nova trilogia (L'amenaça fantasma, L'atac dels clons i La venjança dels sith) descriu els esdeveniments previs a Una nova esperança, girant entorn de l'antagonista principal Darth Vader. L'estrena de la seqüela va provocar un canvi en el títol original de la pel·lícula, que va passar a incorporar el nombre d'episodi IV i el subtítol Una nova esperança.A partir del seu llançament mundial, el 25 de maig de 1977, ha estat considerada com una fita en la història del cinema, principalment per l'ús d'efectes especials innovadors durant aquesta època. A més, és una de les pel·lícules més reeixides de tots els temps, així com una de les més influents en la cinematografia contemporània. Va obtenir sis premis Oscar d'un total de deu nominacions (incloent la de «millor pel·lícula», el qual va perdre davant Annie Hall de Woody Allen).\nEl guió va ser redactat per George Lucas mentre dirigia el seu primer llargmetratge, influenciat principalment pels còmics de Flash Gordon, les pel·lícules sobre samurais d'Akira Kurosawa i l'obra The Hero with a Thousand Faces de Joseph Campbell. En finalitzar el Festival de Cannes de 1971, Lucas va signar un acord amb la productora Universal Studios per realitzar dues pel·lícules, que més tard es convertirien en American Graffiti i Star Wars. El repartiment va estar integrat per: Mark Hamill, Harrison Ford, Carrie Fisher, Peter Cushing, Alec Guinness, Anthony Daniels, Kenny Baker, Peter Mayhew i David Prowse, el rodatge va ser realitzat a l'estepa tunisiana, Londres i Guatemala. Els efectes especials van anar a càrrec d'Industrial Light & Magic, empresa creada específicament per a aquesta pel·lícula.\nLa trama descriu la història d'un grup de guerrillers -coneguts com l'Aliança Rebel- l'objectiu del qual és destruir l'estació espacial estrella de la mort, creada per l'opressor Imperi Galàctic. Des d'una perspectiva general, la història s'enfoca en un jove granger anomenat Luke Skywalker, qui de manera sobtada es convertirà en un heroi quan acompanya el mestre jedi Obi-Wan Kenobi en una missió que el portarà a unir-se a l'Aliança Rebel per ajudar-los a destruir l'estació espacial de l'Imperi.\nStar Wars es va convertir en la pel·lícula més taquillera de tots els temps, aconseguint una xifra superior a 775 milions de dòlars nord-americans. El rècord el va mantenir fins a 1982, any en què va ser superada per ET, l'extraterrestre de Steven Spielberg. El 1989, la filmoteca National Film Registry de la Biblioteca dels Estats Units va afegir el títol a la categoria «pel·lícula cultural, estètica o històricament important», mentre que el guió de Lucas va ser nomenat pel Sindicat de Guionistes d'Amèrica com un dels millors mai redactats.","url":"https://ca.wikipedia.org/wiki/Star_Wars_episodi_IV:_Una_nova_esperan%C3%A7a","thumbnail_url":"https://upload.wikimedia.org/wikipedia/commons/thumb/6/6c/Star_Wars_Logo.svg/150px-Star_Wars_Logo.svg.png"},{"id":"37957","type":"featured","language_code":"ca","title":"Star Wars episodi V: L'Imperi contraataca","summary":"Star Wars episodi V: L'Imperi contraataca (títol original en anglès Star Wars Episode V: The Empire Strikes Back) és una pel·lícula de ciència-ficció que s'estrenà el 21 de maig de 1980 i doblada en català el 1990, que fou dirigida per Irvin Kershner, basat en el guió de George Lucas (qui també estava com a productor executiu) i escrita per Leigh Brackett i Lawrence Kasdan. És una de les nou pel·lícules de la saga de Star Wars, la segona que es rodà i la cinquena segons la cronologia interna.\nEls esdeveniments de la pel·lícula transcorren tres anys més tard que els de la pel·lícula original. L'Imperi Galàctic, sota el comandament del malvat Darth Vader, va a la recerca de Luke Skywalker i la resta de l'Aliança Rebel. Mentre Vader està perseguint la petita banda d'en Luke (Han Solo, Leia Organa i altres), en Luke estudia la Força sota les ordres del mestre jedi Yoda. Quan Vader captura els amics de Luke, però, aquest es veu obligat a aturar el seu aprenentatge per anar a salvar-los.\nDesprés d'una complicada producció, L'Imperi contraataca va ser estrenada el 21 de maig de 1980. Al principi va rebre crítiques mixtes, tot i que des de la seva estrena anà guanyant punts fins a esdevenir la més aclamada de la saga per la crítica i una de les pel·lícules més altament qualificades de tots els temps. La pel·lícula ha recaptat més de 538 milions de dòlars a tot el món entre la seva estrena original i les múltiples reedicions. Si es té en compte l'ajustament degut a la inflació, es tracta de la 12a pel·lícula més taquillera dels Estats Units i Canadà de tots els temps fins a l'any 2012.El 2010, la pel·lícula va ser seleccionada per la seva preservació per la National Film Registry a la Biblioteca del Congrés dels Estats Units, ja que es considerà significativa culturalment, històricament i estètica.","url":"https://ca.wikipedia.org/wiki/Star_Wars_episodi_V:_L%27Imperi_contraataca","thumbnail_url":"https://upload.wikimedia.org/wikipedia/commons/thumb/6/67/Theempirestrikesback-logo2.svg/150px-Theempirestrikesback-logo2.svg.png"},{"id":"37958","type":"featured","language_code":"ca","title":"Star Wars episodi VI: El retorn del Jedi","summary":"Star Wars Episodi VI: El retorn del Jedi o El retorn del Jedi (títol original en anglès Star Wars Episode VI: Return of the Jedi) és una pel·lícula de ciència-ficció de 1983 que fou dirigida per Richard Marquand, basat en el guió de George Lucas i Lawrence Kasdan i amb Lucas com a productor executiu. Cronològicament és la sisena pel·lícula de la saga Star Wars, la tercera en ser realitzada i la primera a usar THX.\nEl film es desenvolupa aproximadament un any després dels successos de L'Imperi contraataca. El malvat Imperi Galàctic sota les ordres de l'emperador Palpatine, està construint una segona Estrella de la mort amb l'objectiu d'aplacar l'Aliança Rebel. Mentre Palpatine supervisa els estadis finals de la construcció de l'estació l'Aliança Rebel envia un atac amb la intenció de destruir-la. Mentrestant, Luke Skywalker, un líder rebel i mestre jedi, lluita per treure del costat fosc Darth Vader, el seu pare.\nDavid Lynch i David Cronenberg van ser considerats per dirigir el projecte abans d'escollir a Marquand. L'equip de producció es va basar en l'storyboard de Lucas durant la preproducció. Mentre s'escrivia el guió, Lucas, Kasdan, Marquand i el productor Howard Kazanjian van estar dues setmanes discutint idees per desenvolupar-lo. El rodatge va tenir lloc a Anglaterra, Califòrnia i Arizona del gener al març de 1982; Lucas manejà la segona part de la feina. La producció de la pel·lícula es va realitzar amb gran secret per evitar l'especulació de preus i la van anomenar la Collita blava.\nLa pel·lícula es va estrenar el 25 de maig de 1983 i rebé critiques generalment positives. Ha tingut uns ingressos de 475 milions de dòlars a tot el món. S'han realitzat diversos vídeos casolans, produccions teatrals i revisions de la pel·lícula des de la seva estrena. És l'última pel·lícula de la trilogia original. La saga Star Wars continua amb L'amenaça fantasma, la primera de la trilogia preqüela. La seqüela, Star Wars episodi VII va ser anunciada el 30 d'octubre de 2012 i es va estrenar el desembre de 2015.","url":"https://ca.wikipedia.org/wiki/Star_Wars_episodi_VI:_El_retorn_del_Jedi","thumbnail_url":null},{"id":"37960","type":"featured","language_code":"ca","title":"Star Wars Episode I: The Phantom Menace","summary":"Star Wars Episode I: The Phantom Menace (literalment en català Star Wars episodi I: L'amenaça fantasma) és una pel·lícula de ciència-ficció de l'any 1999 dirigida i escrita per George Lucas. És la quarta entrega de la saga La guerra de les galàxies i la primera en ordre cronològic. El film es va estrenar 22 anys després de l'estrena d'Una nova esperança.\nLa trama descriu la història del mestre jedi Qui-Gon Jinn i del seu aprenent Obi-Wan Kenobi, els quals escorten i protegeixen la reina Amidala des del seu planeta Naboo fins a Coruscant amb l'esperança de trobar una sortida pacífica a un conflicte comercial interplanetari a gran escala. També tracta del jove Anakin Skywalker abans de convertir-se en jedi, el qual és presentat com un esclau amb un potencial de la Força inusualment fort.\nLucas va començar la producció de la pel·lícula després d'arribar a la conclusió que la tecnologia dels efectes especials havia avançat el suficient per fer la quarta entrega de la saga. El rodatge va començar el 26 de juny de 1997 a diferents llocs, entre els quals, un cop més, l'estepa tunisiana. Els efectes especials inclouen un gran nombre d'escenes generades per ordinador; alguns dels seus personatges i paisatges són creats completament amb aquesta tecnologia.\nLa pel·lícula va ser estrenada als cinemes el 19 de maig de 1999, setze anys després de l'anterior, El retorn del jedi, del 1983. La seva estrena va ser molt aclamada i va rebre una gran cobertura tant pel que fa als mitjans de comunicació com pel gran nombre de fans que l'havien esperat durant tots aquests anys.\nÉs l'única pel·lícula de la saga que no ha estat doblada al català.","url":"https://ca.wikipedia.org/wiki/Star_Wars_Episode_I:_The_Phantom_Menace","thumbnail_url":"https://upload.wikimedia.org/wikipedia/commons/thumb/e/e8/Star-wars-episode-i---the-phantom-menace.png/150px-Star-wars-episode-i---the-phantom-menace.png"},{"id":"37961","type":"featured","language_code":"ca","title":"Star Wars episodi II: L'atac dels clons","summary":"Star Wars episodi II: L'atac dels clons (títol original en anglès: Star Wars Episode II: Attack of the Clones) és una pel·lícula de ciència-ficció de l'any 2002 dirigida per George Lucas i escrita per ell mateix i Jonathan Hales. És la cinquena entrega de la saga La guerra de les galàxies i la segona en ordre cronològic.\nEl repartiment principal està format per Ewan McGregor, Hayden Christensen, Natalie Portman, Samuel L. Jackson, Christopher Lee, Ian McDiarmid, Temuera Morrison, Frank Oz, Anthony Daniels i Kenny Baker. El rodatge va començar a mitjans de 2000, en els estudis de 20th Century Fox, a Austràlia. Els exteriors són del Palau Reial de Caserta i els jardins del llac de Como, tots dos a Itàlia, així com del desert de Tunísia i la plaça d'Espanya de Sevilla. Va ser la primera pel·lícula que es va rodar completament amb càmera digital d'alta definició (24 fotogrames per segon). Els efectes especials van ser a càrrec d'Industrial Light & Magic, empresa fundada per Lucas durant la producció del primer lliurement de la saga, Una nova esperança.\nLa trama es desenvolupa deu anys després dels successos ocorreguts en la pel·lícula anterior, The Phantom Menace. Després de la batalla de Naboo, la galàxia es troba en perill d'una guerra civil. Sota la direcció d'un jedi renegat que es fa dir comte Dooku, molts sistemes estel·lars amenacen amb la secessió de la República Galàctica. Després de diversos intents d'assassinat de la senadora Padmé Amidala, l'anterior reina de Naboo, el padawan Anakin Skywalker és assignat per protegir-la, mentre que el seu mestre, Obi-Wan Kenobi, s'encarrega d'investigar qui està darrere aquests intents.\nVa ser estrenada el 16 de maig de 2002 als Estats Units i va rebre comentaris desiguals per part de la crítica cinematogràfica. Amb un pressupost de 115 milions de dòlars, va aconseguir recaptar 649.398.328 dòlars a les taquilles de tot el món i es va situar com la quarta pel·lícula de la saga amb més recaptació. Ha estat doblada al català.","url":"https://ca.wikipedia.org/wiki/Star_Wars_episodi_II:_L%27atac_dels_clons","thumbnail_url":"https://upload.wikimedia.org/wikipedia/commons/thumb/5/52/Sw-ep2-logo.png/150px-Sw-ep2-logo.png"},{"id":"380222","type":"featured","language_code":"ca","title":"Vulcanisme a Io","summary":"El vulcanisme a Io, un satèl·lit de Júpiter, crea fluxos de lava, pous volcànics i plomalls de sofre i diòxid de sofre que fan centenars de quilòmetres d'alçada. Aquesta activitat volcànica fou descoberta el 1979 per científics treballant en les imatges de la Voyager 1. Les observacions d'Io per sondes que passaven (les Voyager), Galileo, Cassini i New Horizons, així com astrònoms de la Terra, han revelat més de 150 volcans actius. Basant-se en aquestes observacions, es prediu que existeixen fins a 400 volcans d'aquest tipus. El vulcanisme d'Io converteix el satèl·lit en un dels únics quatre cossos volcànicament actius coneguts del sistema solar (els altres són la Terra, el satèl·lit Encèlad de Saturn i el satèl·lit Tritó de Neptú).\nLa font de calor d'Io prové de l'efecte conegut com l'escalfament per marea. La variació de la força d'atracció de Júpiter deguda a l'excentricitat de l'òrbita d'Io i a la rotació sobre el seu propi eix generen intenses friccions a l'interior del satèl·lit. Aquest efecte va ser predit poc temps abans del sobrevol de la Voyager 1. L'escalfament, producte de la força de marea, es dissipa a través de la seva escorça, i difereix de la calor geotèrmica interna que posseeix la Terra, que prové del decaïment radioactiu. La lleugera diferència en l'atracció gravitatòria de Júpiter fa que Io sofreixi una inflor a causa de la força de marea que varia en passar del punt més proper al més llunyà de la seva òrbita. Aquesta variació que modifica la forma d'Io causa l'escalfament intern per fricció. Sense aquest escalfament de marea, Io seria similar a la Lluna de la Terra, geològicament mort i cobert de cràters pels impactes d'asteroides, ja que són cossos de grandària i massa similars.L'activitat volcànica d'Io ha produït la formació de centenars de centres volcànics i extenses formacions de lava, fent d'aquest satèl·lit el cos celeste volcànicament més actiu del sistema solar. Existeixen tres tipus diferents d'erupcions volcàniques identificades, diferint en durada, intensitat, radi d'efusió, i en si l'erupció es produeix dins d'una «fossa volcànica», en aquest cas aquest tipus particular de formació es denomina patera. La lava, composta principalment per basalt, flueix en Io per desenes o inclusivament centenars de quilòmetres, i és similar a la dels escuts volcànics del planeta Terra, així com el Kilauea a Hawaii. Si bé la major part de la lava d'Io és basàltica, també s'hi han detectat alguns fluxos composts per sofre i diòxid de sofre. A més, les temperatures d'algunes erupcions han assolit els 1.600 K (1.300 °C), la qual cosa indica que es tracta d'erupcions de lava de silicat ultramàfiques, a molt alta temperatura.Com a resultat de la presència de quantitats significatives de materials sulfurosos en la superfície d'Io, algunes erupcions expulsen a l'espai sofre, diòxid de sofre i material piroclàstic a més de 500 km, produint enormes plomes volcàniques en forma de paraigua. Aquests materials tenyeixen els voltants de l'erupció d'un color vermellós, negre i blanc, i proporcionen material per a la irregular atmosfera d'Io i la gegantesca magnetosfera de Júpiter. Les naus espacials que a partir de l'any 1979 han fotografiat Io han detectat nombrosos canvis en la seva superfície com a resultat de la seva activitat volcànica.","url":"https://ca.wikipedia.org/wiki/Vulcanisme_a_Io","thumbnail_url":"https://upload.wikimedia.org/wikipedia/commons/thumb/5/55/PIA01081-Color_Mosaic_and_Active_Volcanic_Plumes_on_Io.jpg/150px-PIA01081-Color_Mosaic_and_Active_Volcanic_Plumes_on_Io.jpg"},{"id":"38249","type":"featured","language_code":"ca","title":"Age of Empires","summary":"Age of Empires (coneguda també per les sigles AOE) és una sèrie de videojocs d'estratègia en temps real per a ordinadors personals, desenvolupada per Ensemble Studios i publicada per Microsoft Game Studios. El primer títol, Age of Empires, sortí a la venda el 1997; des de llavors, s'han llançat altres tres títols i sis expansions més. Tots tenen dues formes principals de joc (mapa aleatori i campanya) i tracten sobre esdeveniments històrics diferents, a excepció del Mythology.\nEls dos primers títols, Age of Empires i Age of Empires: The Rise of Rome, se centren en els esdeveniments ocorreguts a Europa i Àsia des de l'Edat de Pedra fins a l'Edat clàssica, mentre s'explora la formació i expansió de l'Imperi Romà, mentre que, Age of Empires II: The Age of Kings i l'expansió del mateix Age of Empires II: The Conquerors, se centren en el període que va des de l'edat mitjana fins a la conquesta de Mèxic. Age of Empires III i la seva expansió, Age of Empires III: The WarChiefs, s'ambienten en l'època premoderna, a través de la colonització europea d'Amèrica i la segona expansió, Age of Empires III: The Asian Dynasties, de diverses nacions d'Àsia. Un joc derivat, Age of Mythology, llançat entre The Conquerors i Age of Empires III, se centra en el període original del primer Age of Empires, versant sobre les mitologies grega, nòrdica, egípcia i atlanta. L'edició més recent, Age of Empires Online, pren un enfocament diferent: és un videojoc multijugador massiu en línia i gratuït basat en la plataforma Games for Windows Live.\nLa sèrie Age of Empires ha estat un èxit comercial, ja que ha venut més de 20 milions de còpies. A més, els jocs d'Ensemble Studios compten amb una gran reputació en el gènere. Ensemble va col·laborar amb Big Huge Games en el desenvolupament de The Asian Dynasties. Les crítiques atribueixen gran part de l'èxit d'Age of Empires al seu enfocament històric i la jugabilitat. La màquina usa la mateixa intel·ligència artificial que els jugadors, així, el joc lluita sense avantatges o \"trampes\", fet que no succeeix en altres jocs d'estratègia.","url":"https://ca.wikipedia.org/wiki/Age_of_Empires","thumbnail_url":"https://upload.wikimedia.org/wikipedia/commons/thumb/4/40/Age_of_Empires_franchise_logo.png/150px-Age_of_Empires_franchise_logo.png"},{"id":"382914","type":"featured","language_code":"ca","title":"Tercera Guerra Servil","summary":"La Tercera Guerra Servil, també anomenada guerra dels Gladiadors i guerra d'Espàrtac per Plutarc, va ser la darrera d'un seguit de revoltes d'esclaus, no reeixides ni correlacionades, contra la República de Roma, conegudes de forma col·lectiva com a Guerres Servils. La Tercera Guerra Servil fou tanmateix l'única que amenaçà directament la metròpoli i la que causà més alarma entre la població de Roma a causa del ràpid increment d'efectius que tingué l'exèrcit d'esclaus revoltats entre els anys 73 i 71 aC. La revolta fou finalment esclafada gràcies a l'acció militar comandada per Cras, malgrat que els seus efectes es deixaren sentir encara durant anys sobre la política de Roma.\nEntre els anys 73 i 71 aC, una banda d'esclaus revoltats —originalment un petit grup d'uns 70 gladiadors escapolits, que va créixer fins a aglutinar 120.000 homes, dones i nens— va mobilitzar-se per la província romana d'Itàlia assaltant-la amb relativa impunitat sota el comandament de diversos líders, incloent-hi el famós gladiador-general Espàrtac. Els esclaus revoltats van constituir una força armada sorprenentment efectiva que va demostrar repetides vegades la seva capacitat per a resistir l'exèrcit romà, des de les patrulles locals de la Campània, a les milícies romanes i fins i tot les qualificades legions sota comandament consular. Plutarc va descriure les accions dels esclaus com un intent d'escapar dels seus amos i fugir a través de la Gàl·lia Cisalpina, mentre que Apià i Flor retraten la revolta com una guerra civil en la qual els esclaus van fer campanya per a capturar la mateixa ciutat de Roma.\nLa creixent alarma al Senat romà sobre els continus èxits militars d'aquesta banda i sobre els seus estralls contra les ciutats i els camps romans va portar finalment a fer que Roma reunís un exèrcit de vuit legions sota el lideratge, sever però efectiu, de Marc Licini Cras. La guerra acabà el 71 aC quan, després d'una llarga i amarga retirada davant les legions de Cras i la comprensió que les legions de Gneu Pompeu Magne i Marc Licini Lucul·le estaven avançant per encerclar-los, els exèrcits d'Espàrtac es van llançar amb tota la seva força contra les legions de Cras i van ser completament aniquilats.\nTot i que la guerra d'Espàrtac és notable per dret propi, la Tercera Guerra Servil va ser significativa en la història de l'antiga Roma pel seu efecte sobre les carreres de Pompeu i Cras. Els dos generals van utilitzar els seus èxits contra la revolta per promocionar les seves carreres polítiques, aprofitant-se del favor del poble i de l'amenaça implícita de les seves legions per influir en favor seu en les eleccions consulars del 70 aC. Les seves accions com a cònsols van promoure en gran manera la subversió de les institucions polítiques romanes i van contribuir a la transició final de la República romana a l'Imperi Romà.","url":"https://ca.wikipedia.org/wiki/Tercera_Guerra_Servil","thumbnail_url":"https://upload.wikimedia.org/wikipedia/commons/thumb/c/cc/4168_-_Milano_-_Antiquarium_-_Replica_elmo_gladiatore_-_Foto_Giovanni_Dall%27Orto_-_14-July-2007_-_1.jpg/150px-4168_-_Milano_-_Antiquarium_-_Replica_elmo_gladiatore_-_Foto_Giovanni_Dall%27Orto_-_14-July-2007_-_1.jpg"},{"id":"387346","type":"featured","language_code":"ca","title":"Pedro de Mena","summary":"Pedro de Mena y Medrano (Granada, agost de 1628 - Màlaga, 13 d'octubre de 1688) fou un escultor del barroc espanyol, especialment dedicat a la realització d'imatgeria religiosa. Durant trenta anys va tenir el taller instal·lat a Màlaga, des d'on va realitzar una gran quantitat d'encàrrecs, especialment per ordes religiosos.\nDe Mena fou alumne del seu pare, Alonso de Mena, i també d'Alonso Cano. Es pot considerar, de fet, un descendent artístic de Juan Martínez Montañés. Entre altres obres, va realitzar el cadiratge del cor de la catedral de Màlaga, així com figures i escultures per a diferents esglésies de Madrid, Múrcia i Toledo, entre d'altres.\n\n","url":"https://ca.wikipedia.org/wiki/Pedro_de_Mena","thumbnail_url":"https://upload.wikimedia.org/wikipedia/commons/thumb/4/4b/Malaga-Pedro_de_Mena-20110921.jpg/150px-Malaga-Pedro_de_Mena-20110921.jpg"},{"id":"388880","type":"featured","language_code":"ca","title":"Lèmur de cua anellada","summary":"El lèmur de cua anellada (Lemur catta) és un primat estrepsirrí de grans dimensions. La seva llarga cua amb anells blancs i negres en fa l'espècie de lèmur més coneguda. Forma part dels lemúrids, una de les cinc famílies vivents de lèmurs. És l'únic membre del gènere Lemur. Igual que la resta de lèmurs, és endèmic de l'illa de Madagascar. És conegut localment com a hira (en malgaix) o maki (en francès i malgaix). Habita els boscos de galeria i matollars espinosos del sud de l'illa. És omnívor i el més terrestre de tots els lèmurs vivents. És un animal diürn.\nEl lèmur de cua anellada és altament social, vivint en grups de fins a trenta individus. També és matriarcal, una característica comuna dels lèmurs però rara en els altres primats. Per conservar la calor i reforçar els lligams socials, els grups s'arrauleixen junts, formant una «bola de lèmurs». El lèmur de cua anellada també pren el sol, assegut amb el pelatge blanc vers el sol. Com altres lèmurs, aquesta espècie confia molt en el seu sentit de l'olfacte, i marca el territori amb glàndules odoríferes. Els mascles presenten un comportament únic de marcatge olorós anomenat marcatge amb esperons, i participen en «lluites pudents» impregnant-se la cua amb la seva olor i fent-la olorar als rivals.\nSent un dels primats que més usen la veu, el lèmur de cua anellada utilitza moltes vocalitzacions, incloent-hi crides de cohesió del grup o crides d'alarma. Tot i que manca d'un cervell gros, si es compara amb el dels primats simiformes, els experiments han demostrat que el lèmur de cua anellada pot organitzar seqüències, comprendre operacions aritmètiques i triar les eines adequades segons les seves qualitats funcionals.Tot i ser catalogat com a espècie amenaçada per la Llista Vermella de la UICN i malgrat que sofreix de destrucció de l'hàbitat, el lèmur de cua anellada es reprodueix fàcilment en captivitat i es troba habitualment en zoològics d'arreu del món, amb més de 2.000 exemplars. Sol viure entre 16 i 19 anys en estat salvatge i fins a 27 en captivitat.","url":"https://ca.wikipedia.org/wiki/L%C3%A8mur_de_cua_anellada","thumbnail_url":"https://upload.wikimedia.org/wikipedia/commons/thumb/f/f5/Lemur_catta_001.jpg/150px-Lemur_catta_001.jpg"},{"id":"388910","type":"featured","language_code":"ca","title":"Hipopòtam nan","summary":"L'hipopòtam nan (Choeropsis liberiensis) és un gran mamífer originari dels boscos i aiguamolls de l'Àfrica occidental. Es tracta d'un animal solitari i nocturn. L'hipopòtam nan és una de les dues úniques espècies vivents de la família dels hipopotàmids. L'altra és el seu cosí molt més gros, l'hipopòtam comú.\nL'hipopòtam nan presenta nombroses adaptacions al medi terrestre, però igual que el seu cosí més gros, és semiaquàtic i roman a prop de l'aigua per tal de mantenir la pell humida i la temperatura corporal baixa. Comportaments tals com l'aparellament i donar a llum es poden donar a l'aigua o a terra ferma. L'hipopòtam nan és un animal herbívor que s'alimenta de falgueres, dicotiledònies, herbes i fruits que troba als boscs.\nL'hipopòtam nan és una criatura nocturna de bosc, i és per això que és un animal complicat d'estudiar en estat salvatge. Els hipopòtams nans eren desconeguts fora de l'oest de l'Àfrica fins al segle xix. Foren introduïts a zoològics a principis del segle xx, es reprodueixen fàcilment en captivitat i gran part de la recerca sobre aquests animals es basa en espècimens de zoològics. La supervivència d'aquestes espècies en captivitat està més assegurada que en estat salvatge: la Unió Internacional per a la Conservació de la Natura calcula que queden menys de 3.000 hipopòtams nans en llibertat. Els hipopòtams nans estan amenaçats principalment per la pèrdua d'hàbitat, car els boscos són eliminats i substituïts per granges, però també són vulnerables a la caça i la caça furtiva, els depredadors naturals i les guerres.","url":"https://ca.wikipedia.org/wiki/Hipop%C3%B2tam_nan","thumbnail_url":"https://upload.wikimedia.org/wikipedia/commons/thumb/d/d0/Bristol.zoo.pygmy.hippo.arp.jpg/150px-Bristol.zoo.pygmy.hippo.arp.jpg"},{"id":"389523","type":"featured","language_code":"ca","title":"Ferdinand de Lesseps","summary":"Ferdinand-Marie de Lesseps i Crevinyi, vescomte de Lesseps (Versalles (França), 19 de novembre de 1805 – La Chênaie, prop de Guilly (Indre) (França), 7 de desembre de 1894) va ser un diplomàtic i empresari francès.Provinent d'una família també de diplomàtics, va iniciar-se de jove en la professió, fet que el va portar a treballar en diferents missions a Europa i Àfrica. Durant els primers anys de la seva carrera va ser destinat a Egipte on va ostentar diversos càrrecs diplomàtics a Alexandria i El Caire. Posteriorment fou cònsol a Barcelona (1842-48) i ambaixador a Madrid (1848-49). De la seva estada a Barcelona se'n conserva un bon record degut a la seva mediació durant el bombardeig de 1842, motiu pel qual anys després se li dedicaria una plaça.\nDesprés d'una controvertida missió a Roma, que va provocar la fi de la seva carrera diplomàtica, i amb l'ajut de diversos contactes polítics i empresarials, va liderar el projecte de construcció del Canal de Suez que uniria el Mar Mediterrani i el Mar Roig. Malgrat una sèrie d'entrebancs, l'empresa va comptar amb el suport de les elits polítiques tant d'Egipte com de França i el projecte va ser inaugurat el 1869.\nDesprés de l'èxit que va representar la construcció del canal de Suez, va gaudir d'un gran respecte i influència entre la societat francesa i europea de l'època, rebent diverses condecoracions i esdevenint membre, entre d'altres, de l'Acadèmia de les Ciències Francesa. Durant un temps va replantejar-se la seva entrada en política però finalment el 1879 convocà una cimera per estudiar la viabilitat de construir el Canal de Panamà, per unir els oceans Atlàntic i Pacífic i creà una societat que iniciaria la seva construcció durant la següent dècada. No obstant això, diversos problemes tècnics i financers, així com la pressió de governs estrangers, van fer que la companyia fos liquidada el 1889, provocant un gran rebombori i un fort descrèdit personal. Juntament amb el seu fill i diversos empresaris i polítics foren jutjats i condemnats en el que es coneixeria com l'Escàndol de Panamà.\nMoriria a casa seva a La Chênaie el 1894 a l'edat de 89 anys. El seu llegat, en forma de les dues grans infraestructures que projectà i ajudà a construir, té encara una gran rellevància en el món actual.","url":"https://ca.wikipedia.org/wiki/Ferdinand_de_Lesseps","thumbnail_url":"https://upload.wikimedia.org/wikipedia/commons/thumb/a/a6/Retrato_de_Ferdinand_de_Lesseps%2C_por_Felix_Nadar.jpg/150px-Retrato_de_Ferdinand_de_Lesseps%2C_por_Felix_Nadar.jpg"},{"id":"392612","type":"featured","language_code":"ca","title":"Jean Fouquet","summary":"Jean Fouquet (Tours, França, 1420 – 1481) és considerat un dels grans pintors del Renaixement primerenc i el renovador de la pintura francesa del segle xv.\nFormat en la tradició francesa del gòtic internacional, va desenvolupar un nou estil en el qual integrà les tonalitats cromàtiques fortes del gòtic, amb la perspectiva i els volums italians, i la innovació naturalista dels primitius flamencs. Les seves obres mestres són el Díptic de Melun i les miniatures del Llibre d'Hores d'Étienne Chevalier.\nVa ser un pintor de molt renom a la seva època però després la seva obra va quedar oblidada fins que, durant el segle xix, va ser rehabilitada pels romàntics francesos i alemanys, que estaven molt interessats en l'art medieval. La seva obra es va revalorar definitivament durant una exposició sobre francesos primitius, organitzada a la Biblioteca Nacional de París el 1904, que va permetre de reunir i fer-ne conèixer l'obra dispersa.","url":"https://ca.wikipedia.org/wiki/Jean_Fouquet","thumbnail_url":"https://upload.wikimedia.org/wikipedia/commons/thumb/5/51/Jean_Fouquet.png/150px-Jean_Fouquet.png"},{"id":"39326","type":"featured","language_code":"ca","title":"Katsushika Hokusai","summary":"En aquest nom japonès, el cognom és Katsushika.Katsushika Hokusai (葛飾 北斎) (Edo, 31 d'octubre del 1760 – 10 de maig del 1849), conegut simplement com a Hokusai, va ser un dibuixant, gravador i pintor japonès de l'estil ukiyo-e del període Edo. En el seu temps, era el principal especialista en pintura xinesa del Japó. També és conegut per la diversitat de noms que emprà durant la seva carrera professional: Shunro, Sori, Kako, Taito, Gakyonjin, Iitsu i Manji.Va ser autor d'una obra molt vasta, immensa i variada. Per exemple, en l'Hokusai Manga (北斎まんが, Hokusai Manga) (1814-1849), mostra la vida diària de la seva vila amb una gran exactitud i sentit de l'humor. Cal fer esment dels seus gravats de paisatges, les Trenta-sis vistes del mont Fuji (富嶽三十六景, Fugaku Sanjūroku-kei) (ca. 1830-1833) i les Cent vistes del mont Fuji (1834), que reflectien en part una fixació personal amb el mont Fuji. Van ser unes obres d'aquesta sèrie, La gran ona de Kanagawa (神奈川沖浪裏, Kanagawa Oki Nami Ura) i Fuji en dies clars (凱風快晴, gai kaze kaisei), les que van assegurar la fama d'Hokusai, tant dins del Japó com a l'estranger.\nA mitjans del segle xix, els seus gravats, així com els d'altres artistes japonesos, van arribar a París. Allà eren col·leccionats amb un gran entusiasme, especialment per part d'artistes impressionistes de la talla de Vincent Van Gogh, Claude Monet, Edgar Degas i Henri de Toulouse-Lautrec, l'obra dels quals denota una profunda influència dels gravats esmentats. L'historiador Richard Douglas Lane ha dit d'ell i la seva obra:","url":"https://ca.wikipedia.org/wiki/Katsushika_Hokusai","thumbnail_url":"https://upload.wikimedia.org/wikipedia/commons/thumb/1/18/Hokusai_portrait.png/150px-Hokusai_portrait.png"},{"id":"39343","type":"featured","language_code":"ca","title":"Andy Warhol","summary":"Andrew Warhola, més conegut com a Andy Warhol, va néixer el dia 6 d'agost de 1928 a Pittsburgh, Pennsilvània, i va morir el 22 de febrer de 1987 a Nova York.\nVa ser un pintor estatunidenc i una figura central del moviment conegut com a pop art. Després d'una reeixida carrera com a il·lustrador comercial, Warhol es va fer famós en tot el món pels seus treballs com a pintor, cineasta, productor musical, escriptor i escultor. Va ser una important figura pública coneguda per la seva pertinença a cercles socials molt diversos que incloïen des de persones bohèmies que vivien al carrer fins a distingits intel·lectuals, celebritats de Hollywood, gent adinerada i aristòcrates.\nWarhol va utilitzar mitjans diferents per crear les seves obres, com el dibuix a mà, la pintura, el gravat, la fotografia, la serigrafia, l'escultura, el cine i la música. El Museu Andy Warhol en la seva ciutat natal, Pittsburgh, Pennsilvània, conserva una àmplia col·lecció permanent d'art. Resulta ser el museu més gran dels Estats Units dedicat a un sol artista.\nEl treball de Warhol, malgrat les múltiples crítiques oposades, ha estat objecte de nombroses exposicions, llibres i pel·lícules després de la seva mort. En general, Warhol és reconegut com un dels artistes més famosos del segle xx, de manera que va aconseguir molt més que el que havia estat el seu gran somni: «Ésser famós durant 15 minuts».","url":"https://ca.wikipedia.org/wiki/Andy_Warhol","thumbnail_url":"https://upload.wikimedia.org/wikipedia/commons/thumb/2/2b/Andy_Warhol_by_Jack_Mitchell.jpg/150px-Andy_Warhol_by_Jack_Mitchell.jpg"},{"id":"400391","type":"featured","language_code":"ca","title":"Cràter de Chicxulub","summary":"El cràter de Chicxulub (AFI: tʃikʃuˈlub) és un antic cràter d'impacte enterrat sota la península del Yucatán, a Mèxic. El seu centre es troba a prop de la població de Chicxulub, a la qual deu el nom el cràter –la traducció aproximada del nom maia és 'la cua del diable'. El cràter fa més de 180 quilòmetres de diàmetre, formant una de les estructures d'impacte més gran del món; el bòlid que formà el cràter mesurava almenys deu quilòmetres de diàmetre.\nEl cràter fou descobert per Glen Penfield, un geofísic que havia estat treballant al Yucatán a la recerca de petroli a la fi de la dècada del 1970. Les proves d'un origen per impacte del cràter inclouen quars deformat, una anomalia gravitatòria i la presència de tectites a l'àrea circumdant. L'edat de les roques i les anàlisis isotòpiques mostren que aquesta estructura data de l'acabament del període Cretaci, fa aproximadament 65 milions d'anys. Entre les conseqüències del xoc hi ha l'extinció dels dinosaures, com ho suggereix el límit K-Pg, tot i que alguns crítics argumenten que l'impacte no en fou l'únic motiu i d'altres debaten si hi hagué un únic impacte o si en la col·lisió de Chicxulub participaren una sèrie de bòlids que podrien haver impactat contra la Terra aproximadament al mateix temps. Les proves recents suggereixen que l'objecte podria haver estat una part d'un asteroide molt més gran que es fragmentà en una col·lisió a l'espai distant fa més de 160 milions d'anys.","url":"https://ca.wikipedia.org/wiki/Cr%C3%A0ter_de_Chicxulub","thumbnail_url":"https://upload.wikimedia.org/wikipedia/commons/thumb/8/8f/Chicxulub_Impact_Crater%2C_Gulf_of_Mexico_%2833789560443%29.jpg/150px-Chicxulub_Impact_Crater%2C_Gulf_of_Mexico_%2833789560443%29.jpg"},{"id":"401981","type":"featured","language_code":"ca","title":"Ciutat Prohibida","summary":"La Ciutat Prohibida va ser el palau imperial xinès des de la dinastia Ming fins al final de la dinastia Qing. Es troba al centre de Pequín (Xina) i en l'actualitat és el Museu del Palau. Durant gairebé 500 anys, va ser la llar dels emperadors de la Xina i la seva cort, així com centre cerimonial i polític del govern xinès.\nFou construït entre 1406 i 1420. El complex alberga 980 edificis i 9.999 habitacions repartits entre 720.000 m². El conjunt exemplifica l'arquitectura tradicional dels palaus de la Xina i ha influït en el desenvolupament cultural i arquitectònic de l'Àsia oriental i altres parts del món, de manera que la Ciutat Prohibida va ser declarada Patrimoni de la Humanitat el 1987. A més a més, és considerada per la Unesco com el conjunt més gran d'estructures antigues de fusta al món.\nDes de 1925, la Ciutat Prohibida ha estat sota control del Museu del Palau, que conté una extensa col·lecció d'obres d'art i objectes que van pertànyer a les col·leccions imperials de les dinasties Ming i Qing. Part de l'antiga col·lecció del museu es troba avui al Museu Nacional del Palau a Taipei, ja que tots dos museus van pertànyer a la mateixa institució i es van dividir després de la Guerra Civil xinesa.","url":"https://ca.wikipedia.org/wiki/Ciutat_Prohibida","thumbnail_url":"https://upload.wikimedia.org/wikipedia/commons/thumb/2/2e/Meridan_Gate.jpg/150px-Meridan_Gate.jpg"},{"id":"402","type":"featured","language_code":"ca","title":"Bandera d'Europa","summary":"La bandera d'Europa és la bandera i l'emblema del Consell d'Europa (CdE) i la Unió Europea (UE), que també s'empra per referir-se a l'euro o els països de l'eurozona. Consisteix en un cercle de dotze estrelles daurades sobre un camp d'atzur. La quantitat d'estrelles no canvia segons el nombre de membres de cada organització, car representen tots els pobles d'Europa, incloent-hi els que encara no s'han unit al procés d'integració europea.\nLa bandera fou dissenyada el 1955 per Arsène Heitz i Paul Lévy com a símbol del CdE, que encoratjà altres organitzacions a adoptar-la. El 1985, la Comunitat Econòmica Europea (CEE), que més tard esdevindria la Unió Europea, l'adoptà com a bandera pròpia a iniciativa del Parlament Europeu. Els tractats de la Unió Europea no mencionen la bandera, car es decidí no incorporar-la-hi quan es descartà la Constitució Europea, però altres formes de legislació sí que en fan esment.\nTot i ser la bandera de dues organitzacions diferents, la prominència de la Unió Europea i el seu ús intensiu de l'emblema fa que se l'associï més sovint a la UE. Així mateix, es fa servir per representar Europa en esdeveniments esportius i com a bandera a favor de la democràcia a l'exterior de la Unió. Ha servit d'inspiració per a altres banderes, com per exemple les banderes d'altres organitzacions europees i les d'estats en els quals ha intervingut la UE (com ara Bòsnia i Hercegovina i Kosovo).","url":"https://ca.wikipedia.org/wiki/Bandera_d%27Europa","thumbnail_url":"https://upload.wikimedia.org/wikipedia/commons/thumb/b/b7/Flag_of_Europe.svg/150px-Flag_of_Europe.svg.png"},{"id":"403048","type":"featured","language_code":"ca","title":"Introducció a la teoria de grups","summary":"En matemàtiques, la teoria de grups estudia els grups. Un grup és una estructura algebraica que consta d'un conjunt juntament amb una operació que combina qualsevol parella dels seus elements per formar un tercer element. Perquè es pugui qualificar de grup, el conjunt i operació han de satisfer unes quantes condicions anomenades axiomes de grup, aquestes condicions són: tenir la propietat associativa, tenir element identitat i element invers. Mentre que aquestes característiques són familiars a moltes estructures matemàtiques, com ara els diferents sistemes de nombres (per exemple els enters dotats de l'operació d'addició formen una estructura de grup), la formulació dels axiomes se separa de la natura concreta del grup i el seu funcionament. Això permet, en àlgebra abstracta i altres camps, manejar entitats d'orígens matemàtics molt diferents d'una manera flexible, mentre es conserven aspectes estructurals essencials de molts objectes. La ubiqüitat dels grups en nombroses àrees (tant dintre com fora de les matemàtiques) els converteix en un principi central entorn del qual s'organitzen les matemàtiques contemporànies.Els grups comparteixen un parentiu fonamental amb la noció de simetria. Un grup de simetria codifica les característiques de simetria d'un objecte geomètric: consisteix en el conjunt de transformacions que deixen inalterat l'objecte, i l'operació de combinar dues d'aquestes transformacions realitzant-ne una després de l'altre. Tals grups de simetria, especialment els Grups de Lie continus, tenen un paper important en moltes disciplines acadèmiques. Els grups de matrius, per exemple, es poden fer servir per entendre les lleis físiques fonamentals en què es basen la relativitat i els fenòmens de simetria en la química molecular.\nEl concepte d'un grup va sorgir de l'estudi d'equacions polinòmiques, començant amb Évariste Galois durant els anys 1830. Després de contribucions des d'uns altres camps com la teoria de nombres i la geometria, la noció de grup es va generalitzar i s'establí fermament al voltant de 1870. La moderna teoria de grups (una disciplina matemàtica molt activa) estudia els grups per se. per a explorar els grups, els matemàtics han ideat diverses nocions dividir grups en trossos més petits, més comprensibles, com ara subgrups, grups quocient i grups simples. A més a més de les seves propietats abstractes, els teòrics dels grups també estudien les maneres diferents en què un grup es pot expressar en forma concreta (les seves representacions de grup), tant des d'un punt de vista teòric com d'un punt de vista computacional. Una teoria especialment rica s'ha desenvolupat per a grups finits, que va culminar amb la classificació dels grups simples finits completada el 1983.","url":"https://ca.wikipedia.org/wiki/Introducci%C3%B3_a_la_teoria_de_grups","thumbnail_url":"https://upload.wikimedia.org/wikipedia/commons/thumb/a/a6/Rubik%27s_cube.svg/150px-Rubik%27s_cube.svg.png"},{"id":"404253","type":"featured","language_code":"ca","title":"Guerra dels Ossos","summary":"La Guerra dels Ossos o Gran Febre dels Dinosaures fou una competició aferrissada en l'excavació i el descobriment de fòssils durant la Gilded Age dels Estats Units, marcada per la intensa rivalitat entre els paleontòlegs Edward Drinker Cope, de l'Acadèmia de Ciències Naturals de Filadèlfia, i Othniel Charles Marsh, del Museu Peabody d'Història Natural de la Universitat Yale. Tots dos recorregueren al joc brut (amb suborns, robatoris i destrucció d'ossos) i es denigraren mútuament en publicacions científiques en un intent d'arruïnar la reputació del seu rival i tallar-li el finançament.\nLa seva recerca d'ossos els dugué a l'oest, als rics jaciments paleontològics de Colorado, Nebraska i Wyoming. Entre el 1877 i el 1892, ambdós paleontòlegs utilitzaren el seu patrimoni i la seva influència per finançar les seves pròpies expedicions i obtenir serveis i fòssils de caçadors de dinosaures. Al final de la Guerra dels Ossos, ambdós havien exhaurit el seu patrimoni per alimentar la seva intensa rivalitat.\nCope i Marsh quedaren econòmicament i socialment arruïnats pels seus esforços per deshonrar l'altre, però les seves contribucions a la ciència i la disciplina de la paleontologia foren immenses; a la seva mort, deixaren caixes i més caixes de fòssils per obrir que foren aprofitades per científics posteriors. La disputa entre els dos homes portà al descobriment i la descripció de més de 142 espècies noves de dinosaures. La Guerra dels Ossos, com a resultat, aportà un millor coneixement de la vida prehistòrica, despertà l'interès del públic pels dinosaures, i portà a la continuació de la recerca de fòssils a Nord-amèrica durant les dècades següents. També s'han publicat diversos llibres històrics i adaptacions de ficció sobre aquest període d'intensa rivalitat paleontològica.","url":"https://ca.wikipedia.org/wiki/Guerra_dels_Ossos","thumbnail_url":"https://upload.wikimedia.org/wikipedia/commons/thumb/6/6a/Othniel_Charles_Marsh_%26_Edward_Drinker_Cope_bw.jpg/150px-Othniel_Charles_Marsh_%26_Edward_Drinker_Cope_bw.jpg"},{"id":"40499","type":"featured","language_code":"ca","title":"Quars","summary":"El quars és un mineral molt comú, el més abundant que es pot trobar a la superfície terrestre. És un compost químic de silici i oxigen (diòxid de silici o sílice) amb fórmula SiO₂. Segons la classificació de Nickel-Strunz pertany a la classe dels òxids, mentre que a la classificació de Dana, és considerat un tectosilicat. El quars és un mineral que pot presentar diferents colors depenent molt de les impureses i d'alguns defectes en l'estructura cristal·lina (centres de color).\nEs creu que el seu nom prové de l'alt alemany twarc. La seva duresa és de 7 en l'escala de Mohs i presenta una densitat de 2,65 g/cm³. El quars sovint presenta macles i l'exfoliació és molt rarament visible. El quars és conegut per les seves propietats piezomètriques i abrasives, propietats que han fet del quars un mineral àmpliament utilitzat durant la història però sobretot els darrers anys. El quars és un dels minerals amb més varietats; aquestes varietats es poden dividir en varietats macrocristal·lines (cristalls visibles a ull nu) i varietats microcristal·lines (cristalls no visibles a ull nu). De les varietats macrocristal·lines, els espècimens més coneguts són el cristall de roca, el quars fumat, el quars rosa, l'ametista, la citrina, el quars blau, el jacint de Compostel·la i l'ull de tigre. De les varietats microcristal·lines destaquen la calcedònia, l'àgata (una subvarietat de calcedònia), l'ònix, el jaspi i l'aventurina.\n\n","url":"https://ca.wikipedia.org/wiki/Quars","thumbnail_url":"https://upload.wikimedia.org/wikipedia/commons/thumb/c/ce/Quartz_Br%C3%A9sil.jpg/150px-Quartz_Br%C3%A9sil.jpg"},{"id":"40671","type":"featured","language_code":"ca","title":"Mauna Kea","summary":"El Mauna Kea (/ˌmɔːnə ˈkeɪ.ə/ o /ˌmaʊnə ˈkeɪ.ə/) és un volcà inactiu de l'illa de Hawaii. El seu pic és a 4.207,3 metres sobre el nivell del mar, pel que és el punt més alt a l'estat de Hawaii. La major part del volcà es troba sota l'aigua i, si es mesura des de la seva base oceànica, el Mauna Kea és la muntanya més alta del món, mesurant més de 10.000 metres d'altitud. El Mauna Kea té aproximadament un milió d’anys i ha passat per tant a l'etapa de blindatge més activa fa centenars de milers d’anys. En el seu estat postblindatge actual, la seva lava és més viscosa, donant lloc a un perfil més pronunciat. El vulcanisme tardà també li ha donat un aspecte molt més dur que els seus volcans veïns, a causa de la construcció de cons cendrals, la descentralització de les seves zones de fractura, la glaciació al seu punt àlgid i la intempèrie dels vents comercials predominants. El volcà Mauna Kea va entrar en erupció per darrer cop, fa entre 6.000 i 4.000 anys i ara es considera inactiu. El pic és d'uns 38 m més alt que el Mauna Loa, la seva veïna més massiva.\nEn la mitologia hawaiana, els cims de l'illa de Hawaii són sagrats. Una antiga llei permetia que només els sacerdots visitessin el seu punt àlgid. Els antics hawaians que vivien als vessants del Mauna Kea van confiar en els seus extensos boscos per a menjar, i van treure els densos basalts de volcà glacial als seus flancs per a la producció d'eines. Quan els europeus van arribar a finals del segle xviii, els colons van introduir animals de bestiar boví, oví i de caça, molts dels quals es van fer salvatges i van començar a malmetre l'equilibri ecològic del volcà. El Mauna Kea es pot dividir ecològicament en tres seccions: un clima alpí a la seva cimera, un bosc de Sophora chrysophylla – Myoporum sandwicense (o māmane-naio) als seus flancs, i un bosc d’Acacia koa – Metrosideros polymorpha (o koa – ʻhihiʻa), ara principalment netejat per l’antiga indústria del sucre, a la seva base. En els darrers anys, la preocupació per la vulnerabilitat de l'espècie autòctona ha donat lloc a casos judicials que han obligat el Departament de Terres i Recursos Naturals de Hawaii a erradicar totes les espècies feréstegues del volcà.\nAmb la seva gran alçada, l'ambient sec i el flux d'aire estable, el cim del Mauna Kea és un dels millors llocs del món per a l'observació astronòmica. Des de la creació d’una carretera per a accedir al cim el 1964, s’han construït tretze telescopis finançats per onze països. Els observatoris del Mauna Kea s'utilitzen per a la investigació científica a través de l'espectre electromagnètic i constitueixen la instal·lació més gran del món. La seva construcció en un paisatge considerat sagrat pels nadius hawaians continua sent un tema de debat fins als nostres dies.","url":"https://ca.wikipedia.org/wiki/Mauna_Kea","thumbnail_url":"https://upload.wikimedia.org/wikipedia/commons/thumb/7/78/Mauna_Kea10.jpg/150px-Mauna_Kea10.jpg"},{"id":"407258","type":"featured","language_code":"ca","title":"Procés de Reorganització Nacional","summary":"L'autoanomenat Proceso de Reorganización Nacional (Procés de Reorganització Nacional en català) o simplement El Proceso, va ser una dictadura militar —la cinquena de la història republicana de l'Argentina, i la més sagnant— que va governar de facto el país des del cop d'estat del 24 de març de 1976 contra el govern constitucional de la peronista María Estela Martínez de Perón (Isabelita) fins a l'assumpció democràtica del candidat de la Unión Cívica Radical, Raúl Alfonsín, el 10 de desembre de 1983. Entre els seus resultats més notables es troben el segrest i posterior desaparició forçada d'aproximadament entre nou mil i trenta mil persones (prop de quatre-centes originàries dels Països Catalans) la utilització sistemàtica de la tortura, la creació de més de tres-cents camps de detenció il·legal amb desaparició de persones, l'enorme augment del deute extern (fins i tot estatitzant deute extern privat) i la invasió de les illes Malvines amb la posterior pèrdua de la guerra de les Malvines.En finalitzar la dictadura, malgrat que la junta de govern havia promulgat la Ley de Pacificación Nacional N° 22.924/83 (una llei d'autoamnistia, ràpidament anul·lada, respectant promeses electorals, pel govern d'Alfonsín) es va celebrar l'anomenat Juicio a las Juntas (una fita històrica: mai un país que havia patit una dictadura havia portat els responsables davant dels jutges) en el qual van ser processats tots els integrants de les successives juntes de govern del Proceso, a més a més d'una important quantitat de repressors que van participar en la repressió política, i la conducció de les organitzacions armades de l'ERP i Montoneros.\nDiversos aixecaments militars carapintadas durant el govern d'Alfonsín van provocar l'aprovació de dues lleis d'amnistia, les de Punto Final i d'Obediencia Debida. El seu successor, Carlos Saúl Menem va signar entre 1989 i 1990 uns decrets indultant a quasi quatre-cents processats i condemnats. Durant el govern de Néstor Kirchner es va declarar primerament la derogació i després la nulitat de les dues lleis d'Alfonsín, mentre que diversos jutges, a més a més de la Cort Suprema, van signar sentències dictant com anticonstitucionals els decrets d'indult de Menem. Diverses sentències judicials estan qualificant els assassinats massius durant la dictadura com a actes de genocidi (un genocidi que hauria començat des d'abans, durant el govern d’Isabelita) qualificació que també es comparteix des d'àmbits polítics i d'organitzacions defensores dels Drets Humans. Aquesta condició de crims contra la humanitat i de genocidi va fer que les distintes condemnes judicials contra repressors del Proceso hi hagin declarat la seva imprescriptibilitat, i per aquest motiu les actuacions judicials continuen fins i tot en l'actualitat.El 24 de març, data de l'aniversari del cop, se celebra al país el Día nacional de la memoria por la verdad y la justicia.","url":"https://ca.wikipedia.org/wiki/Proc%C3%A9s_de_Reorganitzaci%C3%B3_Nacional","thumbnail_url":"https://upload.wikimedia.org/wikipedia/commons/thumb/9/95/Jorge_Rafael_Videla_Oath.PNG/150px-Jorge_Rafael_Videla_Oath.PNG"},{"id":"407397","type":"featured","language_code":"ca","title":"Cèl·lula dendrítica","summary":"Les cèl·lules dendrítiques (DC, de l'anglès dendritic cells) són glòbuls blancs que protegeixen el cos de microbis invasors, sia per si mateixes o mobilitzant altres aspectes del sistema immunitari. Formen un grup heterogeni de cèl·lules que fan de pont entre la immunitat innata i la immunitat adaptativa. Tot i que poden fagocitar patògens, la seva funció principal és processar antígens, retornar-los a la seva superfície i presentar-los a les cèl·lules especialitzades del sistema immunitari innat. Així doncs, són cèl·lules presentadores d'antigen. Existeixen en diferents grups de vertebrats, però les seves característiques difereixen d'un grup a l'altre i fins i tot en el si d'un mateix grup. El seu nom fa referència a unes projeccions ramificades que desenvolupen en un determinat moment del seu procés de maduració, semblants a les dendrites de les neurones. Les cèl·lules dendrítiques foren descobertes el 1868 per Paul Langerhans quan estudiava l'epiteli cutani humà,\ntot i que originalment cregué que formaven part del sistema nerviós; el seu autèntic paper no fou revelat fins un segle més tard. Un estudi del 2008 revelà la presència de cèl·lules dendrítiques al cervell, on podrien formar una segona línia de defensa contra els patògens que aconsegueixen travessar la barrera hematoencefàlica.Les cèl·lules dendrítiques pertanyen a un tipus de glòbuls blancs anomenats fagòcits. A causa de la seva alta eficàcia a l'hora de fagocitar material perillós pel cos, es consideren fagòcits «professionals», igual que els neutròfils, monòcits, macròfags i mastòcits. Part de l'eficàcia fagocítica de les cèl·lules dendrítiques és deguda a la presència de molècules anomenades receptors a la superfície, que poden detectar objectes nocius, com ara bacteris, que no solen trobar-se dins el cos. Les cèl·lules dendrítiques existeixen en quantitats reduïdes en teixits que estan en contacte amb el medi exterior, principalment la pell (que compta amb un tipus especialitzat de cèl·lules dendrítiques anomenades cèl·lules de Langerhans) i el revestiment interior del nas, els pulmons, l'estómac i els intestins. També estan presents en estat immadur a la sang. Tot i que són típiques dels mamífers, també s'han detectat cèl·lules dendrítiques en pollastres i tortugues.Com altres glòbuls blancs, les cèl·lules dendrítiques deriven de cèl·lules hematopoètiques mieloides. Quan encara són immadures, la seva funció és anar cercant constantment patògens al medi que les envolta mitjançant receptors de reconeixement de patrons. Quan troben un antigen vàlid, comencen a madurar i migren vers els ganglis limfàtics, on es troben els limfòcits. Quan els limfòcits T detecten un antigen en una cèl·lula dendrítica, s'activen, proliferen. A banda, els limfòcits T activen també els limfòcits B, que esdevenen cèl·lules efectores (anomenades «plasmòcits» o «cèl·lules plasmàtiques») que al seu torn produeixen anticossos, i a partir d'aquest moment la defensa contra els patògens passa al terreny de la immunitat adquirida.","url":"https://ca.wikipedia.org/wiki/C%C3%A8l%C2%B7lula_dendr%C3%ADtica","thumbnail_url":"https://upload.wikimedia.org/wikipedia/commons/thumb/3/3b/Dendritic_cell.JPG/150px-Dendritic_cell.JPG"},{"id":"409782","type":"featured","language_code":"ca","title":"Guerra nuclear","summary":"La guerra nuclear és un tipus de guerra que es duu a terme mitjançant l'ús d'armes nuclears, una classe d'arma de destrucció massiva. Pot tractar-se d'una \"guerra nuclear limitada\" o una \"guerra nuclear total\". Aquest tipus de conflagració té les seves pròpies teories, estratègies, tàctiques i conceptes, diferents de les de la guerra convencional, que han anat variant al llarg de les dècades. Pot lliurar-se en terra, mar, aire, l'espai i fins i tot en el subsòl, a distintes escales, amb mitjans molt diferents.\nS'ha postulat que, en una guerra nuclear total, la radiació i el canvi climàtic producte de la mateixa deixarien l'atmosfera de la Terra molt afectada i possiblement l'espècie humana i la resta d'éssers vius del món sofririen els efectes d'un hivern nuclear. Els supervivents haurien de realitzar la reconstrucció de les infraestructures del planeta en unes condicions molt difícils. La flora i la fauna es veurien afectades per centenars de mutacions.\nFins al moment, l'única batalla nuclear de la història ha estat el bombardeig estratègic de les ciutats japoneses d'Hiroshima i Nagasaki per part dels Estats Units, que van conduir a finalitzar la Segona Guerra Mundial. Aquestes dues bombes van causar entorn de 200.000 morts i un nombre encara major de ferits i afectats, la majoria civils. Malgrat això, l'escàs nombre i reduïda potència d'aquestes armes primitives no permeten col·legir els resultats d'una guerra nuclear a gran escala amb armament contemporani.\nAlguns autors apunten que una guerra nuclear a gran escala equivaldria a un esdeveniment lligat a l'extinció. Sense arribar a aquest extrem, existeixen pocs dubtes sobre la seva capacitat per a aniquilar pobles, nacions i models de civilització sencers, amb centenars i fins i tot milers de milions de baixes.\nLa possibilitat d'una destrucció completa de la civilització humana a conseqüència de la guerra nuclear va inspirar també el moviment pacifista contemporani, a partir dels treballs del Comitè d'Emergència dels Científics Atòmics, compost per nombroses personalitats que havien participat en el desenvolupament de les primeres armes d'aquest tipus i eren plenament conscients de les seves possibilitats aniquil·ladores. Entre aquests, es comptaven Albert Einstein, Harold C. Urey, Linus Pauling i Leó Szilárd.\nA causa del seu enorme poder devastador, les armes nuclears han estat freqüentment objecte de nombrosos tractats i negociacions internacionals, i estan subjectes a règims de vigilància, protecció i inspecció especials.\nLa guerra nuclear és un recurs utilitzat comunament en la literatura de ciència-ficció que es va posar de moda durant la Guerra Freda a causa de la tensió entre les dues superpotències, ambdues posseïdores d'armes nuclears, el que va derivar en multitud de relats en els quals les armes nuclears i els seus efectes eren les protagonistes. L'aparent inevitabilitat d'aquest conflicte en cas d'un enfrontament entre grans potències ha conduït a moltes persones a considerar que \"guerra nuclear\" i \"Tercera Guerra Mundial\" són sinònims en la pràctica.\nLa guerra nuclear ha inspirat també a nombrosos autors i artistes com a símbol del mal, l'abús de la raó d'estat, la violència, la mort o la destrucció absoluta.","url":"https://ca.wikipedia.org/wiki/Guerra_nuclear","thumbnail_url":"https://upload.wikimedia.org/wikipedia/commons/thumb/3/36/MK6_TITAN_II.jpg/150px-MK6_TITAN_II.jpg"},{"id":"410247","type":"featured","language_code":"ca","title":"GATCPAC","summary":"El Grup d'Arquitectes i Tècnics Catalans per al Progrés de l'Arquitectura Contemporània, més conegut per les seves sigles GATCPAC, va ser un moviment arquitectònic sorgit a Catalunya als anys 1930 que pretenia modernitzar el panorama arquitectònic d'acord amb els corrents avantguardistes europeus, especialment l'arquitectura racionalista. Entre els seus membres més destacats es trobaven Josep Lluís Sert, Josep Torres i Clavé, Joan Baptista Subirana, Sixte Illescas, Germà Rodríguez i Arias i Ricardo de Churruca. Va sorgir com a Grup Est del GATEPAC (Grup d'Arquitectes i Tècnics Espanyols per al Progrés de l'Arquitectura Contemporània), però després de la dissolució del mateix el 1933 va quedar com a entitat autònoma i va prosseguir la seva tasca fins al final de la Guerra Civil Espanyola.\nD'idees progressistes i preocupats tant per la renovació social com l'arquitectònica, aquest moviment va tenir una gran vinculació amb les autoritats republicanes, especialment amb la Generalitat de Catalunya, per a la qual van elaborar nombrosos projectes relacionats amb l'urbanisme —com el Pla Macià—, l'habitatge obrer i les infraestructures escolars i sanitàries. També es van preocupar per la decoració i l'interiorisme. Encara que molts dels seus projectes no van arribar a realitzar-se, a causa principalment de l'esclat de la Guerra Civil, la seva tasca va suposar un període de gran efervescència en el terreny arquitectònic a la dècada de 1930, en què les idees innovadores desenvolupades per aquests arquitectes van entroncar amb l'avantguarda internacional i van deixar realitzacions de notable qualitat, com la casa Bloc, el Dispensari Central Antituberculós i el Pavelló de la República Espanyola per a l'Exposició Internacional de París de 1937.","url":"https://ca.wikipedia.org/wiki/GATCPAC","thumbnail_url":"https://upload.wikimedia.org/wikipedia/commons/thumb/d/d1/Pabell%C3%B3n_Rep%C3%BAblica.jpg/150px-Pabell%C3%B3n_Rep%C3%BAblica.jpg"},{"id":"41116","type":"featured","language_code":"ca","title":"Calígula","summary":"Gai Juli Cèsar August Germànic (llatí: Gaius Iulius Caesar Augustus Germanicus; nascut el 31 d'agost del 12 i mort el 24 de gener del 41), més conegut com a Calígula (Caligula), fou el tercer emperador de l'Imperi Romà entre el 37 i el 41. Fill de Germànic, un general popular, i Agripina la Major, neta d'August, pertanyia a la primera nissaga imperial romana, la dinastia julioclàudia.\nEl seu oncle i pare adoptiu, Tiberi, succeí a August el 14. Tot i que havia estat anomenat en honor de Gai Juli Cèsar, els soldats del seu pare li posaren el sobrenom de «Calígula» ('petita càliga') durant la seva campanya a Germània. En morir Germànic a Antioquia el 19, Agripina tornà amb els seus sis fills a Roma, on es convertí en enemiga acèrrima de Tiberi en un conflicte que acabaria portant a la perdició de la seva família i l'execució de tots els seus parents masculins tret de Calígula. El 26, Tiberi es retirà de la vida pública i anà a viure a l'illa de Capri, on se li uní Calígula el 31. A la mort de Tiberi el 37, Calígula li succeí com a emperador.\nEls primers mesos del seu regnat foren prometedors, ja que Calígula concedí incentius a la guàrdia pretoriana, manà arxivar tots els casos de traïció iniciats per Tiberi i indultà els proscrits i exiliats. No obstant això, poc de temps després emmalaltí i estigué molt a prop de la mort i, quan es recuperà, el seu comportament canvià radicalment. Estudis moderns suggereixen que l'emperador patia encefalitis o epilèpsia o que la seva personalitat fou conseqüència de l'ambient inestable de la seva infantesa i la seva adolescència. Durant aquest temps, va ordenar assassinar diversos membres de la seva família, senadors o polítics i aliats, al mateix temps que prenia actituds com a mínim excèntriques, com ara prometre el càrrec de cònsol al seu cavall de curses Incitatus, o manar esculpir el seu cap en totes les estàtues de divinitats de Roma, considerant-se ell mateix com un déu.\nL'any 40, Calígula va ampliar l'Imperi Romà amb Mauretània i va fer un intent important de conquerir Britània, aixecant dues legions, però va haver de desistir i la conquesta de Britània va ser acabada pels seus successors. A poc a poc, la seva popularitat va decréixer i al principi de l'any 41 fou assassinat per un legionari de la seva guàrdia personal, Gai Cassi Quèrees, del qual acostumava a burlar-se pel seu aspecte efeminat. Aquest també assassinà la seva muller Cesònia i la seva filla de dos anys, Júlia Drusil·la.\nEl seu regnat és el més mal documentat de la dinastia julioclàudia. Les fonts literàries sobre aquests quatre anys són imprecises, sovint anecdòtiques, i normalment hostils. A causa d'això, no tan sols la majoria dels fets d'aquest regnat continuen sent confusos sinó que, a més, Calígula apareix més aviat com una caricatura, com un megalòman boig que se serveix dels capricis i de la crueltat i no com una persona real. Aquesta descripció es deu sobretot als escrits dels senadors i historiadors Suetoni i Tàcit.","url":"https://ca.wikipedia.org/wiki/Cal%C3%ADgula","thumbnail_url":"https://upload.wikimedia.org/wikipedia/commons/thumb/b/b7/Caligula_02.JPG/150px-Caligula_02.JPG"},{"id":"418589","type":"featured","language_code":"ca","title":"Castell japonès","summary":"Els castells japonesos (城, , shiro?) eren fortaleses compostes principalment de pedra i fusta. Aquestes evolucionaren de les construccions de fusta dels segles anteriors fins a les formes conegudes del segle xvi. De la mateixa forma que els castells europeus, els castells japonesos eren construïts per a vigilar llocs estratègics o importants com ports, rius, camins i quasi sempre tenien en compte les característiques del lloc per a la seva defensa.\n\nEls castells japonesos van viure diverses etapes de destrucció. Durant el shogunat Tokugawa es va decretar una llei per limitar el nombre de castells a un per feu que cada dàimio (senyor feudal) podia posseir, de manera que diversos van ser destruïts. Després de la caiguda del sistema shogunal i del retorn al poder de l'emperador durant la Restauració Meiji, novament molts castells van ser destruïts i alguns altres desmantellats, en un intent de trencar amb el passat i modernitzar el país. Durant la Segona Guerra Mundial molts van ser destruïts durant els bombardejos a les regions de la costa de l'Oceà Pacífic i només alguns en àrees remotes, com el castell Matsue o el castell Matsumoto van romandre intactes.\nAvui dia tan sols queden quinze castells que es mantinguin d'aquells temps, tot i que s'estima que en van arribar a existir prop de cinc-cents. Molts castells com el d'Hiroshima que van ser destruïts, aquest per la bomba atòmica del 1945, s'han reconstruït.Actualment, la majoria s'ha convertit en museu, allotgen objectes d'importància de la regió, i expliquen la història local.","url":"https://ca.wikipedia.org/wiki/Castell_japon%C3%A8s","thumbnail_url":"https://upload.wikimedia.org/wikipedia/commons/thumb/a/a0/Himeji_Castle_Keep_Tower_after_restoration_2015.jpg/150px-Himeji_Castle_Keep_Tower_after_restoration_2015.jpg"},{"id":"419","type":"featured","language_code":"ca","title":"Berenguer de Cruïlles","summary":"Berenguer de Cruïlles (Peratallada, 1310 – Barcelona, estiu de 1362) fou bisbe de Girona (1349–1362) i el primer president de la Generalitat de Catalunya (1359–1362), nomenat per les Corts de Cervera.Els historiadors consideren probable que Berenguer de Cruïlles tingués els orígens familiars a Cruïlles, el seu pare fos Bernat de Cruïlles i de Peratallada i la seva mare Gueraua de Cabrera, malgrat l'absència de proves documentals. Culminant la seva carrera eclesiàstica, succeí Arnau de Mont-rodon com a bisbe de Girona. Enèrgic, defensor de la inquisició i preocupat per l'heretgia, fou bisbe en un període marcat per les guerres constants i els efectes de la pesta negra, que suposà la mort d'un terç de la població.\nFou escollit primer representant del braç eclesiàstic del que en aquell moment s'anomenava Diputació del General de Catalunya i més endavant passaria a dir-se Generalitat de Catalunya. Des de la presidència d'aquesta institució, vetllà pel compliment de l'acord que la Cort de Cervera havia signat amb el monarca Pere III el Cerimoniós per ajudar-lo en la guerra dels Dos Peres (1356–1369), i que comportava la substitució dels impostos arbitraris anteriors a un únic impost legal i estable. Bon diplomàtic, es conserven moltes de les seves cartes i es coneixen les seves accions decidides en contra de la corrupció de l'època, actuant amb duresa davant casos concrets, establint el cobrament dels subsidis a través d'un síndic local o impulsant la redacció del Llibre verd dels feus.","url":"https://ca.wikipedia.org/wiki/Berenguer_de_Cru%C3%AFlles","thumbnail_url":"https://upload.wikimedia.org/wikipedia/commons/thumb/5/56/Berenguer_de_cruilles_bisbe_donant_detall_hor.jpg/150px-Berenguer_de_cruilles_bisbe_donant_detall_hor.jpg"},{"id":"419827","type":"featured","language_code":"ca","title":"Mare de Déu dels Consellers","summary":"Mare de Déu dels Consellers és una taula pintada a l'oli per l'artista Lluís Dalmau el 1445 i que es troba al Museu Nacional d'Art de Catalunya a Barcelona. Mostra els cincs consellers del govern municipal de Barcelona envoltant la Mare de Déu entronitzada amb el Nen Jesús i presentats per santa Eulàlia i sant Andreu. Representa un devot homenatge icònic dels consellers a la Mare de Déu com si es tractés d'una sacra conversazione. L'ús de la tècnica de l'oli de llinosa, la capacitat retratista i la incorporació del paisatge com a fons són una manifestació de la inspiració en la pintura flamenca de Jan van Eyck, de qui Dalmau és considerat un deixeble, especialment de La Mare de Déu del canonge Van der Paele.\nÉs considerada com una de les primeres obres que introdueixen el concepte del retrat, tal com especificava el contracte de l'obra, i és també innovadora a Catalunya en l'aplicació de la tècnica de l'oli fent servir taula com a suport.","url":"https://ca.wikipedia.org/wiki/Mare_de_D%C3%A9u_dels_Consellers","thumbnail_url":"https://upload.wikimedia.org/wikipedia/commons/thumb/c/c6/Dalmau_Mare_de_Deu_dels_Consellers.jpg/150px-Dalmau_Mare_de_Deu_dels_Consellers.jpg"},{"id":"421165","type":"featured","language_code":"ca","title":"Lisa Gherardini","summary":"Lisa Gherardini (Florència, 15 de juny de 1479 - 15 de juliol de 1542), també coneguda com a Lisa de la Gioconda, Lisa di Antonmaria Gherardini, i Monna Lisa, era membre de la família Gherardini, originària de Florència, a la regió de la Toscana. El seu nom va ser adjudicat al retrat Mona Lisa o La Gioconda, que havia estat encarregat pel seu espòs a Leonardo da Vinci i que correspon al Renaixement italià.Es coneix molt poc sobre la vida de Lisa Gherardini. Havia nascut a Florència, i durant la seva adolescència va contreure matrimoni amb un mercader de teixits i seda que anys més tard es va convertir en funcionari local. Va tenir cinc fills i va mantenir una vida de classe mitjana benestant i ordinària. Lisa va sobreviure al seu marit, que era considerablement més gran que ella.\nSegles després de la mort de Lisa, La Gioconda es va convertir en la pintura més famosa del món, i en una icona cultural separada de la vida de la Lisa històrica, la dona. L'atenció de col·leccionistes i erudits de l'art va fer que aquesta obra pictòrica es converteixi en un quadre reconegut internacionalment i una important inspiració comercial. Encara que des del segle xvi existeixen testimonis que identifiquen Lisa Gherardini amb la dona retratada al quadre de Leonardo, no ha estat fins als primers anys del segle xxi quan s'ha confirmat amb seguretat aquesta identificació.","url":"https://ca.wikipedia.org/wiki/Lisa_Gherardini","thumbnail_url":"https://upload.wikimedia.org/wikipedia/commons/thumb/3/39/Leonardo_da_Vinci_043-mod.jpg/150px-Leonardo_da_Vinci_043-mod.jpg"},{"id":"421751","type":"featured","language_code":"ca","title":"Art antic","summary":"L'art antic o art de l'antiguitat és l'art que es va produir en l'edat antiga. La història de l'art antic és la divisió de la història de l'art que se centra en el seu estudi i interpretació formal, tècnica, estructural, i ideològica (iconogràfica, iconològica) i a la seva explicació històrica; encara que l'arqueologia és la ciència històrica que estudia la cultura material de la qual les obres d'art són la manifestació més valuosa, i és l'encarregada del seu descobriment i anàlisi contextual.\nLa seva delimitació cronològica va des del començament de la història (aproximadament el mil·lenni IV aC al Pròxim Orient i Egipte) fins a la caiguda de l'Imperi Romà (segle v). L'extensió geogràfica del desenvolupament de les primeres civilitzacions (definides per l'aparició de l'escriptura i el poder polític i religiós) imposa on poden situar-se (civilitzacions mediterrànies, de l'Índia, de l'Extrem Orient, de l'Amèrica precolombina i de la resta d'Europa i de l'Àfrica) i quan pot parlar-se en cadascuna d'aquestes, d'un període històric o d'un període prehistòric, que determinaria que la seva producció artística fos objecte de la història de l'art prehistòric; encara que realment la metodologia per al seu estudi és en gran part comuna, hi ha una diferència fonamental, i és la possibilitat d'utilitzar les fonts escrites per als períodes històrics. Aquest recurs és insubstituïble, ja que no sols permet la identificació en el seu cas dels autors o patrocinadors de l'obra artística i reconstruir el context on es va produir, sinó que possibilita la interpretació de l'art en la seva relació amb la producció intel·lectual en altres àmbits del pensament, sobretot la religió i la filosofia. Així es pot efectuar una lectura de l'art que l'entengui mitjançant la visió del món (Weltanschauung) o la ideologia dominant en èpoques i llocs tan llunyans als presents com eren les civilitzacions de l'edat antiga, i del fet que l'art n'és la plasmació material i visual.\nAl contrari que la civilització occidental, les civilitzacions africanes, extremoorientals i americanes no van experimentar la marcada discontinuïtat que l'art occidental presenta entre l'art antic i l'art medieval; de manera que aquest últim concepte no acostuma a aplicar-se a aquestes civilitzacions.\nTambé existeix un concepte comercial i col·leccionista de l'art antic, entès com a antiguitats; és a dir, una accepció del terme utilitzada per a englobar tot tipus d'objectes artístics que no es consideren art modern, pertanyin a l'edat antiga o a períodes posteriors (art medieval, art de l'edat moderna i fins i tot bona part de l'art contemporani si aquest no s'entén només com el més actual sinó com tot l'art de l'edat contemporània -des de mitjans del segle xviii).","url":"https://ca.wikipedia.org/wiki/Art_antic","thumbnail_url":"https://upload.wikimedia.org/wikipedia/commons/thumb/3/34/Art-portrait-collage_2.jpg/150px-Art-portrait-collage_2.jpg"},{"id":"424289","type":"featured","language_code":"ca","title":"Disc de Nebra","summary":"El disc de Nebra, o disc celeste de Nebra, és la representació més antiga que es coneix de la volta del cel i dels fenòmens astronòmics. Es tracta d'una peça arqueològica descoberta el 1999 a la muntanya de Mittelberg, prop de Nebra, a l'estat de Saxònia-Anhalt, Alemanya. És una placa de bronze, quasi rodona, de 2 kg de massa i té aproximadament un diàmetre de 32 cm. Pertany a la cultura d'Unetice, de fa 3.600 anys; la cultura Unetice (o Aunjetitz, en alemany) és una cultura prehistòrica que es va desenvolupar durant l'edat del bronze a la zona entre els rius Rin i Dnièster i des de la mar Bàltica fins al Baix Danubi. Els experts diuen que representa el firmament, amb l'ús d'elements abstractes. Es troba al Landesmuseum der Vorgeschichte de Halle. El disc de Nebra va ser declarat, per la UNESCO, Patrimoni cultural i registrat com a \"Memòria del món\" des del juny del 2013.","url":"https://ca.wikipedia.org/wiki/Disc_de_Nebra","thumbnail_url":"https://upload.wikimedia.org/wikipedia/commons/thumb/9/96/1600_Himmelsscheibe_von_Nebra_sky_disk_anagoria.jpg/150px-1600_Himmelsscheibe_von_Nebra_sky_disk_anagoria.jpg"},{"id":"424692","type":"featured","language_code":"ca","title":"Història dels gitanos","summary":"La història dels gitanos, que també són coneguts com a poble rom (nom que es donen ells mateixos), roma, romaní o romanó, és encara actualment objecte de controvèrsia. Hi ha diverses raons que ho expliquen. En primer lloc, la cultura gitana és fonamentalment no escrita, com passa en moltes cultures del món, de manera que no han conservat per escrit la seva procedència i els seus avatars. La seva història ha estat estudiada sempre pels no romanís, freqüentment a través d'un punt de vista fortament etnocentrista. Els primers moviments migratoris daten del segle x, de manera que molta informació s'ha perdut, si bé es pot suposar que alguna vegada va existir. Cal assenyalar, també, que els primers grups gitanos arribats a Europa occidental fantasiaven sobre els seus orígens i s'atribuïen una procedència misteriosa i llegendària, en part com a estratègia de protecció enfront d'una població davant la qual eren minoria, en part com a posada en escena dels seus espectacles i activitats.\nUn altre problema que s'ha de tenir en compte és que la pertinença (o no) a la comunitat romaní és una qüestió disputada. No hi ha una delimitació clara dins la mateixa comunitat (ni a fora) sobre qui és gitano i qui no ho és.\nLes principals fonts d'informació són els testimonis escrits, les anàlisis lingüístiques i la genètica de poblacions. En aquest sentit, l'anàlisi del genoma pertanyent a 13 grups de gitanos europeus, publicat l'any 2012 per investigadors de la Universitat Erasmus de Rotterdam, va evidenciar que la migració dels gitanos, des del seu origen inicial al nord-oest de l'Índia, va començar fa uns 1.500 anys.","url":"https://ca.wikipedia.org/wiki/Hist%C3%B2ria_dels_gitanos","thumbnail_url":"https://upload.wikimedia.org/wikipedia/commons/thumb/c/cc/Vincent_van_Gogh-_The_Caravans_-_Gypsy_Camp_near_Arles.JPG/150px-Vincent_van_Gogh-_The_Caravans_-_Gypsy_Camp_near_Arles.JPG"},{"id":"42473","type":"featured","language_code":"ca","title":"(243) Ida","summary":"Ida (designació de planeta menor: 243 Ida) és un asteroide de la família Coronis del cinturó principal. Va ser descobert el 29 de setembre del 1884 per Johann Palisa i rebé el nom d'una nimfa de la mitologia grega. Posteriors observacions telescòpiques classificaren l'asteroide Ida com un asteroide de tipus S, el tipus més nombrós en el cinturó interior d'asteroides. El 28 d'agost del 1993, Ida va ser visitat per la nau espacial Galileo, amb destinació a Júpiter. Va ser el segon asteroide visitat per una nau espacial i el primer que es va descobrir que tenia un satèl·lit.\nIgual que tots els asteroides del cinturó principal, l'òrbita d'Ida es troba entre els planetes Mart i Júpiter. El seu període orbital és de 4,84 anys, i el seu període de rotació, de 4,63 hores. Ida té un diàmetre mitjà de 31,4 quilòmetres. És de forma irregular i allargada, i, pel que sembla, està compost per dos grans objectes connectats entre si que donen lloc a una forma que recorda un croissant. La seva superfície és una de les que tenen més cràters del sistema solar, amb una àmplia varietat pel que fa a les mides i les edats dels cràters.\nLa lluna d'Ida, Dàctil, va ser descoberta per la membre de la missió Ann Harch en imatges preses per la sonda Galileo. Va rebre el seu nom dels dàctils, les criatures que habitaven la muntanya Ida, segons la mitologia grega. Dàctil, que fa només 1,4 quilòmetres de diàmetre, és aproximadament una vintena part de la mida d'Ida. La seva òrbita al voltant d'Ida, però, no es va poder determinar amb gaire precisió. No obstant això, les limitacions de les possibles òrbites permeten una estimació aproximada de la densitat d'Ida, que va revelar que no conté minerals metàl·lics. Dàctil i Ida comparteixen moltes característiques, la qual cosa en suggereix un origen comú.\nLes imatges creades per la sonda Galileo, i la posterior mesura de la massa d'Ida, significaren nous coneixements sobre la geologia dels asteroides de tipus S. Abans del sobrevol de Galileo, s'havien proposat moltes teories per explicar la seva composició mineral. La determinació de la seva composició permet una correlació entre la caiguda de meteorits a la Terra i el seu origen en el cinturó d'asteroides. Les dades creades a partir del sobrevol van assenyalar que els asteroides de tipus S són la font dels meteorits de condrita ordinària, el tipus més comú que es troba a la superfície de la Terra.","url":"https://ca.wikipedia.org/wiki/(243)_Ida","thumbnail_url":"https://upload.wikimedia.org/wikipedia/commons/thumb/8/89/243_ida_crop.jpg/150px-243_ida_crop.jpg"},{"id":"42486","type":"featured","language_code":"ca","title":"Asteroide troià","summary":"Els asteroides troians són un sub-grup dels objectes troians. Aquests asteroides comparteixen òrbita amb un planeta o satèl·lit major a l'entorn dels punts de Lagrange estables L₄ i L₅ (punts troians), els quals estan situats aproximadament a 60° al davant i a 60° al darrere del planeta en la seva òrbita, respectivament. Els asteroides troians estan distribuïts en dues regions allargades i corbades al voltant d'aquests punts de Lagrange, amb una mitjana de semieix major d'unes 5,2 ua. El primer asteroide troià de l'òrbita de la Terra, anomenat 2010 TK7, es descobrí l'any 2010 i es feu públic l'any 2011.\nUn equip internacional d’astrònoms dirigit per la Universitat d’Alacant i l'Institut de Ciències del Cosmos de la Universitat de Barcelona va confirmar el febrer de 2022 l'existència del segon asteroide troià terrestre conegut fins ara, batejat com a 2020 XL5, després d’haver-lo estat buscant durant una dècada. Fa 1 km de diàmetre i és 3 cops més gran que el 2010 TK7. El seu descobriment ha estat possible gràcies a l'ús de telescopis de 4 metres, idonis per detectar objectes siderals petits.","url":"https://ca.wikipedia.org/wiki/Asteroide_troi%C3%A0","thumbnail_url":"https://upload.wikimedia.org/wikipedia/commons/thumb/7/76/Asteroid_Belt_ca.svg/150px-Asteroid_Belt_ca.svg.png"},{"id":"426334","type":"featured","language_code":"ca","title":"Palau Nacional","summary":"«Palau Nacional» té aquests significats:\n\nPalau Nacional o Palau Reial de Madrid, residència oficial dels Reis d'Espanya\nPalau Nacional (Barcelona), palau construït entre el 1926 i el 1929 per a l'Exposició Internacional a Montjuïc (Barcelona)\nPalau Nacional de Belém o Palau de Belém, residència del president de la República Portuguesa\nPalau Nacional dels Invàlids, complex arquitectònic segle xvii al setè districte de París\nPalau Nacional (Mèxic), al centre de la ciutat de Mèxic (segle xvi)\nPalau Nacional de Pedralbes, edifici al districte de les Corts (Barcelona)\nPalau Nacional de Pena o Palau de Pena, residència de la família reial portuguesa\nPalau Nacional de Queluz, palau de la família reial portuguesa a la població de Queluz (municipi de Sintra), ciutat propera a Lisboa\nPalau Nacional de la República Dominicana, casa oficial del President de la República i seu del poder executiu d'aquest país","url":"https://ca.wikipedia.org/wiki/Palau_Nacional","thumbnail_url":null},{"id":"42822","type":"featured","language_code":"ca","title":"Rembrandt van Rijn","summary":"Rembrandt Harmenszoon van Rijn (Leiden, Països Baixos, 15 de juliol de 1606 - Amsterdam, 4 d'octubre de 1669) fou un pintor i gravador del barroc neerlandès. Generalment, és considerat com un dels més grans pintors i gravadors de la història de l'art europeu i el més important de la història holandesa. Les seves contribucions a l'art van formar part d'un període que els historiadors anomenen Edat d'Or neerlandesa.\nHavent aconseguit triomfar com a jove pintor de retrats, els seus últims anys van estar marcats per la tragèdia personal i les dificultats financeres. Tanmateix, els seus dibuixos i pintures foren populars al llarg de la seva vida, i la seva reputació com a artista continua sent elevada, i durant vint anys va ser mestre de gairebé tots els pintors holandesos més importants. Les seves obres més representatives són retrats dels seus contemporanis, autoretrats i il·lustracions d'escenes de la Bíblia. Els seus autoretrats formen una única i íntima biografia, en la qual el mateix artista realitza una introspecció sense vanitat i amb la sinceritat més gran.En les pintures i gravats, mostra un coneixement complet de la iconografia clàssica, que modela per adaptar-se a les exigències de la seva pròpia experiència; per tant, en la representació d'una escena bíblica, Rembrandt tenia un bon coneixement del text específic, l'assimilació de la composició clàssica, i les seves observacions de la població jueva d'Amsterdam. A causa de la seva empatia per la condició humana, ha estat anomenat \"un dels grans profetes de la civilització.\"Les dues etapes de la vida de Rembrandt (la pròspera i l'adversa) es reflecteixen en les seves obres, i molt especialment en els autoretrats. Mentre que els primers són alegres i brillants, els dels darrers anys tenen un caràcter molt més serè i fosc, amb una profunditat superior. Totes les seves obres són plenament barroques, i estan dominades per l'acció, el dramatisme i un realisme derivat de l'observació del món que l'envoltava.","url":"https://ca.wikipedia.org/wiki/Rembrandt_van_Rijn","thumbnail_url":"https://upload.wikimedia.org/wikipedia/commons/thumb/b/bd/Rembrandt_van_Rijn_-_Self-Portrait_-_Google_Art_Project.jpg/150px-Rembrandt_van_Rijn_-_Self-Portrait_-_Google_Art_Project.jpg"},{"id":"431156","type":"featured","language_code":"ca","title":"Selecció sexual","summary":"La selecció sexual és un concepte clau de la teoria de l'evolució encunyat per Charles Darwin en el seu llibre L'origen de les espècies per explicar el desenvolupament de caràcters sexuals secundaris en els éssers vius que semblaven no respondre a la selecció natural, és a dir, a la supervivència del més adaptat. En línies generals, postula que certs trets presents són el resultat de la competència entre individus d'un mateix sexe per l'accés a la còpula (selecció intrasexual) i de la selecció per part d'un dels sexes, usualment les femelles, d'individus del sexe oposat (selecció intersexual).Aquest mecanisme evolutiu es relaciona directament amb el dimorfisme sexual i la presència de trets morfològics exagerats. Molts d'aquests trets morfològics arriben a suposar una minva en les capacitats adaptatives i de supervivència dels animals que els posseeixen. Per explicar el seu desenvolupament, dins de la selecció sexual, es postulen dues hipòtesis denominades «de Fisher» i «de l'hàndicap», concebudes per Ronald Fisher i Amotz Zahavi respectivament. La primera explica aquest desenvolupament exagerat de les estructures fisiològiques en un sexe per la identificació directa d'aquestes amb genomes superiors per part de les seves parelles sexuals. La segona de les hipòtesis indica que la presència de trets morfològics exagerats llasten la supervivència dels organismes que els manifesten; les seves parelles sexuals sentirien preferència per ells per ser capaços de sobreviure tot i el hàndicap que els suposen aquestes característiques.","url":"https://ca.wikipedia.org/wiki/Selecci%C3%B3_sexual","thumbnail_url":"https://upload.wikimedia.org/wikipedia/commons/thumb/4/49/Lions_mating_Denver_Zoo.jpg/150px-Lions_mating_Denver_Zoo.jpg"},{"id":"432428","type":"featured","language_code":"ca","title":"Declinació del llatí","summary":"La declinació del llatí és el conjunt de patrons que regeixen la declinació dels substantius, adjectius, pronoms i altres categories de paraules en llatí. La declinació d'una paraula serveix per indicar-ne la funció i el nombre gramatical. Hi ha cinc declinacions, que estan numerades i agrupades segons la terminació dels mots i el seu gènere gramatical. Els diferents casos s'expressen mitjançant un sufix (o morfema gramatical) afegit a l'arrel de la paraula. La flexió de les paraules dins una mateixa declinació varia segons el seu gènere gramatical: masculí, femení o neutre.\nCadascun dels sis casos té una funció principal i (tret del vocatiu) una sèrie de funcions secundàries, que poden tenir una semblança gramatical amb la funció principal o no. Aquest sistema de casos del llatí ha influït en la gramàtica de les llengües romàniques, que descendeixen del llatí. Algunes, com el romanès, encara conserven un sistema de casos avui en dia, mentre que d'altres, com el català, només en conserven alguns vestigis.","url":"https://ca.wikipedia.org/wiki/Declinaci%C3%B3_del_llat%C3%AD","thumbnail_url":"https://upload.wikimedia.org/wikipedia/commons/thumb/4/47/Polla_via_popilia_da_reggio_a_capua.jpg/150px-Polla_via_popilia_da_reggio_a_capua.jpg"},{"id":"434573","type":"featured","language_code":"ca","title":"Emblema nacional de Bielorússia","summary":"L'emblema nacional de la República de Bielorússia (en bielorús Дзяржаўны герб Рэспублікі Беларусь, Dziaržaŭny hierb Respubliki Bielaruś; en rus Государственный герб Республики Беларусь, Gosudàrstvenni guerb Respúbliki Belarús) va reemplaçar el símbol històric del cavaller bielorús Pahónia (Пагоня) després del referèndum bielorús de 1995. Hi figura un sol ixent darrere la bola del món, damunt els raigs del qual està perfilat en verd el mapa de Bielorússia, tot plegat coronat per una estrella roja de cinc puntes. El conjunt està voltat d'una corona d'espigues de blat amb flors superposades abraçada amb una cinta amb els colors de la bandera estatal. A la base porta inscrit en lletres d'or el nom de l'estat en bielorús: Рэспублiка Беларусь (Respúblika Bielarús, República de Bielorússia).\nL'emblema nacional de Bielorússia no es considera un escut d'armes o escut heràldic a causa de la manca d'elements heràldics. Està basat en el que usà anteriorment la República Socialista Soviètica de Bielorússia, dissenyat per Ivan Ivànovitx Dubàssov el 1950. Altres emblemes dels temps de la Unió Soviètica també són usats pel Tadjikistan, per l'Uzbekistan i per la regió de Transnístria.","url":"https://ca.wikipedia.org/wiki/Emblema_nacional_de_Bielor%C3%BAssia","thumbnail_url":"https://upload.wikimedia.org/wikipedia/commons/thumb/4/48/Coat_of_arms_of_Belarus_%282020%E2%80%93present%29.svg/150px-Coat_of_arms_of_Belarus_%282020%E2%80%93present%29.svg.png"},{"id":"436361","type":"featured","language_code":"ca","title":"Bombardejos atòmics d'Hiroshima i Nagasaki","summary":"Els bombardejos atòmics d'Hiroshima i Nagasaki es produïren el 6 (Hiroshima) i el 9 d'agost de 1945 (Nagasaki), efectuats pels Estats Units segons l'ordre del president Harry S. Truman, després que els dirigents japonesos ignoressin la Declaració de Potsdam. Aquests actes de guerra representen els únics bombardejos nuclears fins ara. El bombardeig atòmic va ser precedit per un període de sis mesos d'intens bombardeig estratègic amb bombes convencionals sobre 67 ciutats japoneses. La fi de les hostilitats va ser efectiva sis dies després. La Segona Guerra Mundial va acabar oficialment gairebé un mes més tard amb la signatura de l'acta de capitulació del Japó portada a terme el 2 de setembre de 1945. Aquests són els únics bombardejos nuclears que han tingut lloc en temps de guerra.El nombre de morts és difícil de precisar i només se n'han pogut fer estimacions. El Departament d'Energia dels Estats Units (DOE) avançà la xifra de 70.000 persones a Hiroshima i de 40.000 persones a Nagasaki que van morir instantàniament. A elles, s'han d'afegir les morts a conseqüència de diversos tipus de càncers i altres patologies. Segons una altra font, les bombes mataren 160.000 persones a Hiroshima i 80.000 a Nagasaki cap al final de 1945, aproximadament la meitat de morts es produïren els dies del bombardeig. Al llarg dels anys següents molts milers de persones més van morir per malalties provocades per l'exposició a la radiació. A les dues ciutats, la majoria dels morts van ser civils.Les justificacions dels bombardejos han estat tema de nombrosos debats i controvèrsies. Pels qui s'hi oposen, aquests bombardejos, que van matar sobretot civils, van ser inútils i són uns crims de guerra. Mentre, pels partidaris de la decisió, l'acció va servir per escurçar la guerra en molts mesos, ja que provocà la rendició del Japó i, per tant, se salvaren les vides de centenars de milers de soldats americans, així com de civils presoners en el territori que ocupaven els japonesos, conegut com la Gran Àsia oriental.\nEls supervivents de les explosions, els hibakusha, han esdevingut el símbol d'una lluita contra la guerra i les armes atòmiques a tot el món, tot i que al seu país natal no sempre han rebut tot el suport que volien per ser el tema dels bombardejos un tema tabú.\nEn acabar la guerra, el Japó va ser ocupat per forces aliades liderades pels Estats Units amb contribucions d'Austràlia, l'Índia britànica, el Regne Unit i Nova Zelanda; a més, va adoptar els «Tres principis no nuclears», acord que prohibia al Japó tenir armament nuclear.","url":"https://ca.wikipedia.org/wiki/Bombardejos_at%C3%B2mics_d%27Hiroshima_i_Nagasaki","thumbnail_url":"https://upload.wikimedia.org/wikipedia/commons/thumb/5/54/Atomic_bombing_of_Japan.jpg/150px-Atomic_bombing_of_Japan.jpg"},{"id":"436886","type":"featured","language_code":"ca","title":"Flocke","summary":"Flocke (ˈflɔkə) és una femella d'os polar nascuda en captivitat al Zoo de Nuremberg l'11 de desembre del 2007. Poques setmanes després de néixer, se l'apartà de la seva mare després que es despertés preocupació per la seva seguretat. Tot i que el zoo havia establert una estricta política de no interferència amb els seus animals, l'equip del zoo preferí criar el cadell a mà. Aquesta decisió es produí en un moment en què el zoo rebia una atenció negativa dels mitjans de comunicació després que una altra ossa polar suposadament es mengés els seus cadells nounats.\nDe manera similar a l'excitació suscitada per Knut, un os polar nascut en captivitat i criat a mà al Zoo de Berlín, Flocke ('floquet de neu' en alemany) esdevingué ràpidament una sensació mediàtica. El seu recinte esdevingué una popular atracció turística després la seva presentació al públic el 8 d'abril del 2008. El seu nom fou inscrit com a marca registrada i la seva imatge aparegué en joguines i en publicitat arreu de la ciutat. El zoo anuncià el maig del 2008 que el cap del Programa de les Nacions Unides per al Medi Ambient Achim Steiner esdevindria el padrí oficial de Flocke. El programa espera utilitzar Flocke com a ambaixadora per conscienciar sobre el canvi climàtic. Una setmana després de la introducció d'un os nascut a Rússia anomenat Rasputin al recinte de Flocke, a finals del 2009 s'anuncià que ambdós serien transferits a Marineland (sud de França), on arribaren l'abril del 2010.","url":"https://ca.wikipedia.org/wiki/Flocke","thumbnail_url":"https://upload.wikimedia.org/wikipedia/commons/thumb/3/3c/Polar_bear_Flocke_Aquapark_Tiergarten_Nuremberg_DE_2008-04-09_cropped.jpg/150px-Polar_bear_Flocke_Aquapark_Tiergarten_Nuremberg_DE_2008-04-09_cropped.jpg"},{"id":"441528","type":"featured","language_code":"ca","title":"Descens crioscòpic","summary":"El descens crioscòpic és la disminució de la temperatura de congelació que experimenta una dissolució en comparació amb la temperatura de congelació del dissolvent pur.\nTotes les dissolucions en què, en refredar-se, el dissolvent solidifica pur sense el solut, tenen una temperatura de congelació inferior a la del dissolvent pur. La magnitud del descens crioscòpic, ∆Tc, ve donada per la diferència de temperatures de congelació (o de fusió) del dissolvent pur i de la dissolució, Tf*, i Tf, respectivament:\n\nEl descens crioscòpic és una de les propietats col·ligatives i, com la resta d'aquestes propietats, la magnitud del descens només depèn de la relació entre el nombre de partícules de solut i les de dissolvent. Per tant, per a un dissolvent determinat, molt freqüentment l'aigua, només depèn del nombre de partícules de solut dissolt i no de la seva naturalesa. Qualsevol solut, a igual molalitat, produeix el mateix efecte. Per exemple, el descens crioscòpic produït en afegir glucosa a una dissolució és equivalent al que s'aconsegueix en afegir igual massa de fructosa en lloc de glucosa, ja que al tractar-se de substàncies de massa molecular idèntica el nombre de partícules afegit a la dissolució seria exactament el mateix, malgrat ser sucres de naturalesa distina.\nA la figura adjunta es representa el diagrama de fases d'una dissolució aquosa. Si una dissolució aquosa es troba en el punt a i es redueix la temperatura es congelarà parcialment en el punt b, per sota de la temperatura de 0 °C, corresponent a l'aigua pura. S'observa que la temperatura de congelació de la dissolució disminueix a mesura que augmenta la molalitat, la concentració de la dissolució, seguint una corba descendent. La congelació serà parcial, ja que congela primer part de l'aigua, quedant-ne una altra sense congelar on es concentra el solut. Aquesta major concentració produeix un descens crioscòpic addicional en la part no congelada que, si la temperatura segueix baixant tornarà a congelarse parcialment, repetin-se aquest procés de congelació-parcial-concentració-descens crioscópic addicional al llarg de la corba b-c, fins a arribar al punt eutèctic de la mescla, representat com c, on l'increment de concentració del solut ja no produeix nou descens crioscòpic i solidifica el conjunt.\n\nLes primeres investigacions sobre aquest fenomen es deuen al químic francès François Marie Raoult i daten del 1882. Raoult aconseguí una equació experimental que reprodueix bé les dades que s'obtenen a baixes concentracions on la corba s'aproxima a una recta. Altres científics, entre els quals destaquen Jacobus van' t Hoff, Wilhelm Ostwald i Ernst Otto Beckmann, ampliaren posteriorment els estudis sobre el descens crioscòpic.\nL'aplicació del descens crioscòpic fou essencial per a l'estudi de les propietats de les substàncies, ja que permet la determinació de les seves masses moleculars de forma precisa. També fou fonamental per a la confirmació de la teoria de la dissociació electrolítica d'Arrhenius i per a la determinació de coeficients d'activitat.\nEl descens crioscòpic ha trobat aplicacions pràctiques fora dels laboratoris d'investigació, en l'ús d'anticongelants per evitar que els circuits de refrigeració dels motors dels vehicles o els combustibles mateixos es congelin quan les temperatures baixen durant els hiverns, per a la determinació de l'adulteració de la llet amb aigua, per a la preparació de dissolucions a la indústria farmacèutica, per a anàlisis clíniques de sang, orina, etc.","url":"https://ca.wikipedia.org/wiki/Descens_criosc%C3%B2pic","thumbnail_url":"https://upload.wikimedia.org/wikipedia/commons/thumb/1/1e/Fases_aigua_solut.png/150px-Fases_aigua_solut.png"},{"id":"444263","type":"featured","language_code":"ca","title":"Història de l'estètica","summary":"La història de l'estètica és una disciplina de les ciències socials que estudia l'evolució de les idees estètiques al llarg del temps. L'estètica és una branca de la filosofia que s'encarrega d'estudiar la manera com el raonament de l'ésser humà interpreta els estímuls sensorials que rep del món circumdant. Es podria dir, així com la lògica estudia el coneixement racional, que l'estètica és la ciència que estudia el coneixement sensible, el que adquirim a través dels sentits. Entre els diversos objectes d'estudi de l'estètica figuren la bellesa o els judicis de gust, així com les diverses maneres d'interpretar-los per part de l'ésser humà. Per tant, l'estètica està íntimament lligada a l'art, analitzant els diversos estils i períodes artístics segons els diversos components estètics que en ells s'hi troben. Sovint se sol denominar l'estètica com una «filosofia de l'art».El terme estètica prové del grec αἴσθησις (aísthêsis), «sensació». Fou introduït pel filòsof alemany Alexander Gottlieb Baumgarten a la seva obra Reflexions filosòfiques sobre la poesia (1735), i més tard a la seva Aesthetica (1750). Així doncs, la Història de l'estètica, pròpiament dita, començaria amb Baumgarten el segle xviii, sobretot amb la sistematització d'aquesta disciplina realitzada per Immanuel Kant. Malgrat això, el concepte és extrapolable als estudis sobre el tema efectuats pels filòsofs anteriors, especialment des de la Grècia clàssica. Cal assenyalar, per exemple, que els antics grecs tenien una paraula equiparable a l'actual concepte d'estètica, que era Φιλοκαλία (filocalia), «amor a la bellesa». Es podria dir que a Grècia nasqué l'estètica com a concepte, mentre que amb Baumgarten es converteix en una ciència filosòfica.L'estètica és una reflexió filosòfica que es fa sobre objectes artístics i naturals, i que produeix un «judici estètic». La percepció sensorial, un cop analitzada per la intel·ligència humana, produeix idees, que són abstraccions de la ment, i que poden ser objectives o subjectives. Les idees provoquen judicis, en relacionar elements sensorials; al seu cop, la relació de judicis és raonament. L'objectiu de l'estètica és analitzar els raonaments produïts per aquestes relacions de judicis. Les idees evolucionen amb el temps, adaptant-se als corrents culturals de cada època. Aquesta evolució serà per tant l'objecte d'estudi de la Història de l'estètica.","url":"https://ca.wikipedia.org/wiki/Hist%C3%B2ria_de_l%27est%C3%A8tica","thumbnail_url":"https://upload.wikimedia.org/wikipedia/commons/thumb/0/0b/Sandro_Botticelli_-_La_nascita_di_Venere_-_Google_Art_Project_-_edited.jpg/150px-Sandro_Botticelli_-_La_nascita_di_Venere_-_Google_Art_Project_-_edited.jpg"},{"id":"44491","type":"featured","language_code":"ca","title":"Josep Maria Jujol i Gibert","summary":"Josep Maria Jujol i Gibert   (Tarragona, 16 de setembre de 1879 - Barcelona, 1 de maig de 1949) fou un arquitecte, dibuixant, dissenyador i pintor modernista català. Es va dedicar a la docència tant a l'Escola d'Arquitectura com a l'Escola del Treball, a Barcelona. Fou arquitecte municipal de Sant Joan Despí, on hi ha bona part dels habitatges que va construir.\nVa ser un excel·lent aquarel·lista i dibuixant que captava i creava tota mena d'objectes i elements complementaris, com mobles, llums o ascensors. Aquest vessant, junt amb el seu domini de l'ús dels colors, fan singular la seva obra, que sovint es troba complementant la d'altres arquitectes. Les col·laboracions més conegudes les va realitzar amb les obres de Gaudí, les quals permetien recollir la llibertat en l'ús de les formes i els colors que Jujol imprimia a la seva creació.","url":"https://ca.wikipedia.org/wiki/Josep_Maria_Jujol_i_Gibert","thumbnail_url":"https://upload.wikimedia.org/wikipedia/commons/thumb/0/06/Jujol-JosepMaria-9119.jpg/150px-Jujol-JosepMaria-9119.jpg"},{"id":"44839","type":"featured","language_code":"ca","title":"Rorqual blau","summary":"El rorqual blau o balena blava (Balaenoptera musculus) és un mamífer marí del subordre dels misticets. La seva llargada de fins a 33,6 metres i el seu pes de fins a 190 tones en fan l'animal més gros que ha existit mai. El seu cos llarg i esvelt presenta diversos matisos de gris blavós a la part dorsal i una coloració una mica més clara a la part ventral.\nEl Comitè de Taxonomia de la Societat de Mastologia Marina en reconeix cinc subespècies: B. m. musculus del nord dels oceans Atlàntic i Pacífic, B. m. intermedia de l'oceà Antàrtic, B. m. brevicauda (rorqual blau pigmeu), de l'oceà Índic i el sud de l'oceà Pacífic, B. m. indica, de l'oceà Índic, i una espècie no descrita de la costa de Xile. Com en el cas dels altres misticets, la seva dieta es compon gairebé exclusivament d'uns crustacis petits anomenats «krill».Els rorquals blaus foren abundants a gairebé tots els oceans fins a principis del segle xx. Els baleners els caçaren durant més de 40 anys fins que gairebé s'extingiren i la comunitat internacional intervingué per protegir-los el 1966. Un informe publicat el 2002 estimà que quedaven entre 5.000 i 12.000 rorquals blaus, distribuïdes en almenys cinc grups. Investigacions més recents sobre la subespècie pigmea suggereixen que aquesta estimació es podria quedar curta. Abans de la caça de balenes, la població més gran era la de l'oceà Antàrtic, amb aproximadament 239.000 individus (entre 202.000 i 311.000). Ara només en queden concentrations molt més petites (aprox. 2.000 exemplars) a cadascun dels grups del Pacífic nord-oriental, l'Antàrtic i l'Índic. N'hi ha dos grups més al nord de l'Atlàntic i com a mínim dos més a l'hemisferi sud. La diversitat genètica dels rorquals blaus supervivents és alta, cosa que pot ajudar a recuperar els nivells de població d'abans de l'activitat balenera.","url":"https://ca.wikipedia.org/wiki/Rorqual_blau","thumbnail_url":"https://upload.wikimedia.org/wikipedia/commons/thumb/d/d8/Bluewhale877.jpg/150px-Bluewhale877.jpg"},{"id":"452396","type":"featured","language_code":"ca","title":"Augment ebullioscòpic","summary":"L'augment o ascens ebullioscòpic és l'augment de la temperatura d'ebullició que experimenta una dissolució respecte de la temperatura d'ebullició del dissolvent pur.\nLa magnitud de l'ascens ebullioscòpic, ∆Tb, ve donada per la diferència de temperatures d'ebullició de la dissolució i del dissolvent pur, Tb i Tb*, respectivament:\n\n  \n    \n      \n        Δ\n        \n          T\n          \n            b\n          \n        \n        =\n        \n          T\n          \n            b\n          \n        \n        −\n        \n          T\n          \n            b\n          \n          \n            ∗\n          \n        \n        \n      \n    \n    {\\displaystyle \\Delta T_{b}=T_{b}-T_{b}^{*}\\,}\n  \nL'augment o ascens ebullioscòpic és una de les propietats col·ligatives i, com la resta d'aquestes propietats, la magnitud de l'ascens només depèn de la naturalesa del dissolvent i de la quantitat dissolta de solut, és a dir, és independent de la naturalesa del solut. Dit en altres paraules, qualsevol solut, en la mateixa quantitat, produeix el mateix efecte. A la figura adjunta es representa el diagrama de fases de l'aigua. Una dissolució aquosa experimenta un descens de la pressió de vapor del líquid, la qual cosa es tradueix en un ascens de la temperatura d'ebullició, ja que es necessita més temperatura perquè la pressió de vapor del dissolvent a la dissolució iguali a la pressió atmosfèrica.Les investigacions més destacades sobre aquest fenomen es deuen al químic francès François Marie Raoult i daten del 1887. Raoult aconseguí una equació experimental que reprodueix bé les dades que s'obtenen a baixes concentracions on la corba s'aproxima a una recta. D'altres científics, entre els quals destaquen Jacobus van' t Hoff, Wilhelm Ostwald i Ernst Otto Beckmann, ampliaren posteriorment els estudis sobre l'ascens ebullioscòpic.","url":"https://ca.wikipedia.org/wiki/Augment_ebulliosc%C3%B2pic","thumbnail_url":"https://upload.wikimedia.org/wikipedia/commons/thumb/f/f8/Fases_aigua.png/150px-Fases_aigua.png"},{"id":"45420","type":"featured","language_code":"ca","title":"Leptictidium","summary":"Leptictidium és un gènere extint de petits mamífers de la família dels pseudorrincociònids que visqueren a Europa durant l'Eocè, fa entre 33,9 i 48,6 milions d'anys. Destaca per la seva inusual combinació de caràcters típics dels euteris primitius amb adaptacions molt especialitzades, incloent-hi potes posteriors molt llargues en relació amb les anteriors. Es tracta d'un dels pocs mamífers bípedes, tot i que encara es debat si es desplaçava corrent o saltant.\nTenia una dieta molt variada que incloïa insectes, petits vertebrats i, possiblement, plantes. Representa una de les primeres branques que se separaren dels euteris basals i aparegué a principis de l'estatge faunístic Bartonià. El seu registre fòssil, que inclou diversos espècimens molt ben conservats, indica que esdevingué força comú a Europa i, amb el pas del temps, anà produint espècies cada vegada més grosses. Tanmateix, s'extingí fa aproximadament 35 milions d'anys sense deixar descendència, probablement a causa del fet que havia evolucionat per viure a les selves pluvials que cobrien gran part d'Europa durant l'Eocè i fou incapaç d'adaptar-se a les planes obertes de l'Oligocè.","url":"https://ca.wikipedia.org/wiki/Leptictidium","thumbnail_url":"https://upload.wikimedia.org/wikipedia/commons/thumb/2/2f/Leptictidium_auderiense_skeleton.JPG/150px-Leptictidium_auderiense_skeleton.JPG"},{"id":"45492","type":"featured","language_code":"ca","title":"Emma Goldman","summary":"Emma Goldman (Kaunas, Imperi Rus, 27 de juny del 1869 - Toronto, Canadà, 14 de maig del 1940) fou una anarquista coneguda pel seu activisme, escrits i discursos. Va tenir un paper fonamental en el desenvolupament de la filosofia anarquista de la primera meitat del segle xx a l'Amèrica del Nord i Europa i introduí idees feministes en el pensament anarquista. D'origen lituà, el 1885 va emigrar a Nova York (Estats Units), on va conèixer l'anarquisme i va esdevenir part del creixent moviment anarquista després de la revolta de Haymarket. A Nova York, Goldman esdevé una assagista de renom i escriptora de filosofia anarquista i anticapitalista, i redacta articles sobre l'emancipació de la dona, problemes socials i lluita sindical. Ella i el també escriptor anarquista Alexander Berkman, el seu amant i company de tota la vida, van planejar l'assassinat de Henry Clay Frick, empresari que s'enfrontava a la Vaga de Homestead de 1892, com un acte de propaganda pel fet. Encara que Frick va sobreviure a l'atac, Berkman va ser condemnat a vint anys de presó. Goldman va ser arrestada diverses vegades per \"encoratjar motins\" i per la distribució il·legal d'informació sobre l'anticoncepció. El 1906, Goldman va fundar el diari anarquista Mother Earth (Mare Terra).El 1917, Goldman i Berkman van ser condemnats a dos anys de presó per conspirar per \"induir les persones a defugir\" el servei militar obligatori, que s'havia establert recentment als Estats Units. Després de ser alliberats de la presó, van ser detinguts una altra vegada —juntament amb centenars d'altres progressistes— i, d'allà, Emma va ser deportada a Rússia durant la Revolució Soviètica. Inicialment, simpatitza amb la revolució bolxevic, però ràpidament expressa la seva oposició a l'ús de la violència per part dels soviets i la repressió de les veus independents. El 1923, escriu sobre les seves experiències entre els bolxevics, que formen el llibre My Disillusionment in Russia (La meva desil·lusió amb Rússia). Passà uns anys a Anglaterra, Canadà i al sud de França, on escrigué la seva autobiografia Living My Life (Vivint la meva vida). A l'inici de la Guerra Civil espanyola, el 1936, amb més de 60 anys, viatja a Espanya per donar suport a la revolució anarquista.Al llarg de la seva vida, Goldman va ser celebrada pels seus admiradors com a lliure pensadora i \"dona rebel\", i ridiculitzada pels seus oponents com a defensora de l'assassinat de polítics i de revolucions violentes. Els seus escrits i conferències abasten una gran varietat de temes, incloent-hi el sistema penitenciari, l'ateisme, la llibertat d'expressió, el militarisme, el capitalisme, el matrimoni i l'emancipació de la dona. A més, va desenvolupar noves maneres d'incorporar polítiques de gènere en l'anarquisme.Després de dècades de foscor, en la dècada del 1970, la vida i obra d'Emma Goldman van tornar a fer-se conegudes en la mesura que les acadèmiques feministes i anarquistes s'interessaren per la seva figura. Aquest interès va donar lloc a una nova onada de divulgació del seu llegat, amb publicacions dels seus articles i reedicions dels seus llibres, i amb cites i imatges seves estampades en samarretes i cartells. Se li atribueixen diverses dites notables de l'anarquisme, entre aquestes la famosa frase que diu \"Si no puc ballar, no és la meva revolució\", capaç de definir de manera simple la idea anarquista de la llibertat.","url":"https://ca.wikipedia.org/wiki/Emma_Goldman","thumbnail_url":"https://upload.wikimedia.org/wikipedia/commons/thumb/0/03/Emma_Goldman_seated.jpg/150px-Emma_Goldman_seated.jpg"},{"id":"45494","type":"featured","language_code":"ca","title":"Frida Kahlo","summary":"Frida Kahlo Calderón, o Magdalena Carmen Frida Kahlo Calderón, o segons la seva acta de naixement Magdalena Frida Kahlo, (Coyoacán, Ciutat de Mèxic, 6 de juliol de 1907 - Coyoacán, Ciutat de Mèxic, 13 de juliol de 1954) va ser una pintora mexicana.La seva activitat artística es va formar en el context cultural de la postrevolució mexicana i, ja a partir de vers els anys mil nou-cents vint, Frida va començar a valorar la cultura autòctona, apreciant els valors estètics de l'art popular de Mèxic, demostrant en la seva pintura un sentit dramàtic i violent que es pot trobar també en alguns exvots populars, dels quals en tenia una gran col·lecció. Va formar part, durant els anys 1925 i 1929, d'una tendència estètica de tipus avantguardista europea sorgida a Mèxic, anomenada estridentisme, que tenia com a actitud la construcció d'una nova societat a partir de l'eliminació del vell ordre.La seva pintura va desenvolupar-se a partir de la influència de diferents estils com el realisme, el surrealisme i el simbolisme. Va saber copsar tot el que tenia al seu voltant –pintures, fotografies, gravats, exvots, exposicions, llibres i viatges–, va estudiar-ho, i això va ajudar-la a definir un estil pictòric propi. Però, com comenta Teresa del Conde en parlar de les pintures de Frida: «cap dels seus quadres hagués pogut generar-se, pel que fa a l'esperit, a partir d'un altre país que no fora Mèxic».El treball de Kahlo ha estat celebrat internacionalment com a emblemàtic de les tradicions nacionals i indígenes de Mèxic i per les feministes pel que es considera com la seva representació inflexible de l'experiència i la forma femenines.Durant tota la seva vida va tenir una salut fràgil, patint poliomielitis als sis anys i un greu accident de trànsit als divuit que va fer que hagués de sotmetre's a multitud d'operacions quirúrgiques. El 1929, es va casar amb l'artista Diego Rivera i, com ell, va donar suport al Partit Comunista.","url":"https://ca.wikipedia.org/wiki/Frida_Kahlo","thumbnail_url":"https://upload.wikimedia.org/wikipedia/commons/thumb/0/09/Frida_Kahlo%2C_by_Guillermo_Kahlo_%28cropped%29.jpg/150px-Frida_Kahlo%2C_by_Guillermo_Kahlo_%28cropped%29.jpg"},{"id":"45497","type":"featured","language_code":"ca","title":"Golda Meir","summary":"Golda Meir (hebreu: גּוֹלְדָה מְאִיר‎, Gulda Ma'air, ɡolˈda o ˈɡolda meˈʔiʁ ( ? i  escolteu-ne la pronunciació en hebreu)), coneguda fins al 1956 com a Golda Meyerson i de nom de naixement Golda Mabovitx (Kíev, Ucraïna, 3 de maig de 1898 - Jerusalem, Israel, 8 de desembre de 1978) fou la primera ministra d'Israel entre 1969 i 1974.\nNascuda a Kíev, Meir emigrà l'any 1906 als Estats Units. El 1921 marxà a Palestina i visqué en un quibuts fins al 1924. S'uní al partit sionista i el 1947 entrà com a diputada a la Kenésset (parlament israelià). Abans de ser cap del govern fou ambaixadora d'Israel a la Unió Soviètica, ministra de Treball i ministra de Relacions Exteriors.Fou elegida secretaria general del partit Mapai el 1966 i es convertí en líder de l'oposició, així com en la primera dona líder d'un partit de govern al país. Després de la mort sobtada del primer ministre Levi Eshkol, el partit elegí a Meir com la seva successora, i assumí el càrrec el 17 de març de 1969.\nEl seu mandat estigué marcat per les lluites internes dins del govern de coalició, amb desacords i conflictes entre els membres. La Massacre de Munic i la Guerra del Yom Kippur tingueren lloc mentre ella era al càrrec. Meir dimití el 1974, deixant lloc al seu successor, Yitshaq Rabbín. Morí al cap de quatre anys a causa d'una leucèmia.","url":"https://ca.wikipedia.org/wiki/Golda_Meir","thumbnail_url":"https://upload.wikimedia.org/wikipedia/commons/thumb/6/6e/Golda_Meir_%281964%29.jpg/150px-Golda_Meir_%281964%29.jpg"},{"id":"45611","type":"featured","language_code":"ca","title":"Raffaello Sanzio","summary":"Raffaello Sanzio, Rafael d'Urbino, o simplement Rafael, (Urbino, actual Itàlia, 6 d'abril del 1483 – Roma, 6 d'abril del 1520), fou un pintor i arquitecte italià de l'alt Renaixement. És cèlebre per la perfecció i gràcia de les seues pintures i dibuixos. Juntament amb Miquel Àngel i Leonardo da Vinci, forma la paradigmàtica “trinitat” de grans mestres del període.\nVa morir el dia en què feia els trenta-set anys, i va nàixer i va morir en Divendres Sant. Malgrat la seua mort prematura, va ser immensament productiu, creant una inusual gran col·lecció de pintures. Encara es conserva una gran part de la seua obra, sobretot als Museus Vaticans. Aquests alberguen les Estances de Rafael, que foren el treball central i alhora més gran de la seua carrera, i restaren sense acabar a causa de la seua mort.\nDesprés dels seus anys de joventut a Roma, gran part de la seua obra, tot i haver estat dissenyada per ell, va ser executada pel seu taller, amb una considerable pèrdua de qualitat. Va exercir una gran influència en la seua època, tot i que fora de Roma la seua obra va ser coneguda sobretot per la producció que en van fer els tallers de gravat que col·laboraven amb ell. Després de la seua mort, la influència del seu principal rival, Miquel Àngel, va ser més intensa fins als segles xviii i xix, quan les qualitats més serenes i harmonioses de Rafael van ser considerades de nou com un model superior.\nLa seua carrera es divideix de manera natural en tres fases i tres estils, descrits inicialment per Giorgio Vasari: els seus primers anys a Úmbria; el període posterior de quatre anys a Florència (1504-1508), on va absorbir les tradicions artístiques de la ciutat; i finalment el seu darrer i triomfal període de dotze anys a Roma, treballant per als papes i llur cort.","url":"https://ca.wikipedia.org/wiki/Raffaello_Sanzio","thumbnail_url":"https://upload.wikimedia.org/wikipedia/commons/thumb/f/f6/Raffaello_Sanzio.jpg/150px-Raffaello_Sanzio.jpg"},{"id":"456162","type":"featured","language_code":"ca","title":"Genji Monogatari","summary":"Genji Monogatari (源氏物語, Genji Monogatari?), o El relat de Genji, és una obra destacada de la literatura japonesa, escrita al segle xi durant l'auge del període Heian i atribuïda a l'escriptora japonesa Murasaki Shikibu. Gran part de la importància d'aquesta obra recau en el fet que se la considera la primera novel·la (o la primera novel·la moderna), així com la primera novel·la psicològica o la primera novel·la a considerar-se un clàssic, punt que encara és motiu de debat (vegeu Importància).\nLa primera traducció parcial de Genji Monogatari a l'anglès va ser realitzada per Suematsu Kenchō. Una traducció lliure de tota la novel·la menys un capítol va ser feta per Arthur Waley, i Edward Seidensticker va completar la primera traducció íntegra a l'anglès utilitzant un mètode més literal que l'utilitzat en la traducció de Waley. La traducció més recent a l'anglès, feta per Royall Tyler l'any 2001, també prova de ser fidel al text original. Marutei Tsurunen, membre de la Dieta del Japó, va realitzar-ne una important traducció al finès.","url":"https://ca.wikipedia.org/wiki/Genji_Monogatari","thumbnail_url":"https://upload.wikimedia.org/wikipedia/commons/thumb/4/4b/Genji_emaki_01003_002.jpg/150px-Genji_emaki_01003_002.jpg"},{"id":"45673","type":"featured","language_code":"ca","title":"Ovella","summary":"Les ovelles o bens (Ovis aries) són mamífers quadrúpedes remugants mantinguts com a bestiar. Com tots els remugants, les ovelles són artiodàctils, o animals amb peülles. Malgrat que el nom «ovella» s'aplica a moltes espècies, en l'ús quotidià gairebé sempre fa referència a Ovis aries. Les ovelles són l'espècie més nombrosa del seu gènere i molt probablement descendeixen del mufló salvatge d'Europa i Àsia.\nLes ovelles foren un dels primers animals a ser domesticat per a usos agrícoles i se les valora principalment per la seva llana i la seva carn. La llana d'una ovella és la més usada de tots els animals i se la sol recollir per mitjà de l'esquila. La carn ovina rep el nom de carn de xai quan és d'un animal jove i carn de be quan és d'un animal adult. Continuen sent importants avui en dia per la seva llana i la seva carn i a vegades també se les cria per la pell d'ovella, per la seva llet o com a organisme model en la investigació científica.\nLa ramaderia ovina es practica arreu del món i ha tingut un paper central en moltes civilitzacions. Actualment, Austràlia, Nova Zelanda, els països de la Patagònia i el Regne Unit són els principals productors d'ovelles.\nSent un animal clau en la història de la ramaderia, les ovelles ocupen un lloc molt important a la cultura humana, al llenguatge modern i en la simbologia. Com a bestiar, solen associar-se amb el simbolisme pastoral i arcadià. Apareixen en molts mites (com ara el Velló d'Or) i grans religions, especialment les abrahàmiques. Tant en els ritus religiosos antics com en els moderns, les ovelles han servit d'animals de sacrifici.","url":"https://ca.wikipedia.org/wiki/Ovella","thumbnail_url":"https://upload.wikimedia.org/wikipedia/commons/thumb/b/b5/20180513Ovis_aries1.jpg/150px-20180513Ovis_aries1.jpg"},{"id":"45716","type":"featured","language_code":"ca","title":"Mamut","summary":"Els mamuts (Mammuthus) són un gènere de proboscidis extints que es caracteritzaven per tenir llargs ullals corbs i, en les espècies septentrionals, un espès pelatge. Aparegueren a Àfrica durant el Miocè superior, fa uns 7 milions d'anys, i des d'allà passaren a Àsia, Europa i, finalment, Nord-amèrica. L'última població de mamuts subsistí a l'illa de Wrangel fins fa només 3.700 anys. Se'n coneix una dotzena d'espècies diferents, tot i que el nombre exacte varia d'una font a l'altra. Es discuteix quina fou la causa de l'extinció dels mamuts, tot i que el més probable és que fos una combinació de diversos factors.","url":"https://ca.wikipedia.org/wiki/Mamut","thumbnail_url":"https://upload.wikimedia.org/wikipedia/commons/thumb/1/1f/Mammuthus_primigenius_St_Petersbu_2.JPG/150px-Mammuthus_primigenius_St_Petersbu_2.JPG"},{"id":"45760","type":"featured","language_code":"ca","title":"Ratpenats","summary":"Els ratpenats o voliacs (Chiroptera) són un ordre de mamífers placentaris. Gràcies a les seves extremitats anteriors en forma d'ales, són els únics mamífers capaços de volar, cosa que fan amb major agilitat que la majoria dels ocells. Tenen els dits units pel patagi, una membrana fina. El ratpenat més petit, que segons el criteri que es faci servir també és el mamífer vivent més menut, és el ratpenat de nas porcí, amb una llargada de 29-34 mm, una envergadura de 150 mm i un pes de 2-2,6 g. Els ratpenats més grossos són les guineus voladores, entre les quals destaca la guineu voladora de les Filipines, que assoleix una envergadura d'1,7 m i un pes d'1,6 kg.\nN'hi ha unes 1.100 espècies, que representen un 20% de totes les espècies de mamífers, cosa que en fa el segon ordre més gran d'aquesta classe, després dels rosegadors. S'han estès gairebé arreu del món i han ocupat una varietat de nínxols ecològics diferents. Els ratpenats tenen un rol ecològic vital com a pol·linitzadors de flors i també tenen un paper important en la dispersió de llavors. Moltes plantes tropicals en depenen completament. Els ratpenats tenen les potes anteriors transformades en ales i alguns es guien i cacen per ecolocalització. Poden ser frugívors, insectívors o alimentar-se d'ocells i altres petits vertebrats. Alguns, com els vampirs, són hematòfags.\nA causa dels costums nocturns de la majoria d'espècies i l'ancestral misteri de com podien «veure-hi» en la foscor, sovint se'ls ha considerat i encara se'ls considera sinistres criatures de la nit i, amb poques excepcions (com la Xina, on són un símbol de felicitat i prosperitat), a gran part del món els ratpenats han suscitat temor en els éssers humans al llarg de la història. A més de ser icones del cinema de terror, apareixen en molts mites i llegendes i sovint se'ls associa amb els vampirs.","url":"https://ca.wikipedia.org/wiki/Ratpenats","thumbnail_url":"https://upload.wikimedia.org/wikipedia/commons/thumb/7/77/Big-eared-townsend-fledermaus.jpg/150px-Big-eared-townsend-fledermaus.jpg"},{"id":"457819","type":"featured","language_code":"ca","title":"Història de Barcelona","summary":"La història de Barcelona s'estén al llarg de 4.000 anys, des de l'acabament del neolític, amb les primeres restes trobades al territori de la ciutat, fins a l'actualitat. El substrat dels seus habitants conjumina els pobles ibers, romans, jueus, visigots, musulmans i cristians. Com a capital de Catalunya i segona ciutat en importància d'Espanya, la Ciutat Comtal ha forjat la seva rellevància amb el temps, des de ser una petita colònia romana fins a convertir-se en una ciutat cosmopolita valorada internacionalment per aspectes com la seva economia, el seu patrimoni artístic, la seva cultura, el seu esport i la seva vida social.\nHi ha escassos vestigis anteriors a la fundació de la ciutat pels romans al segle i aC. L'àrea del pla de Barcelona i zones adjacents conserva restes del neolític tardiu i principi del calcolític. Posteriorment es va desenvolupar la cultura dels laietans, un poble iber. La ciutat romana, fundada en temps d'August, va ser una colònia pròspera, encara que d'escassa grandària. A partir del segle iii es va introduir el cristianisme i, entre els segles v i viii, va formar part del regne visigot. Després d'una breu ocupació musulmana, Barcelona va entrar en l'òrbita de l'Imperi Carolingi, fins que es va constituir com a comtat i es va independitzar al segle x.\nEn època medieval, el Comtat de Barcelona va adquirir preeminència sobre la resta de comtats catalans i, amb la formació de la Corona d'Aragó, la ciutat es va convertir en un dels centres polítics, econòmics, socials, culturals i comercials d'un vast territori que es va estendre per tota la Mediterrània (Catalunya, Aragó, València, Balears, Rosselló, Sardenya, Sicília, Nàpols, Atenes i Neopàtria).\nLa crisi econòmica i social de l'època baixmedieval es va perllongar en bona part durant l'edat moderna: la unió de Castella i Aragó en la Monarquia Hispànica va comportar el traspàs del poder real a terres castellanes, fet que va comportar un període de certa decadència, agreujada per conflictes militars com la Guerra dels Segadors (1640-1651) o la Guerra de Successió (1701-1714), si bé a partir del segle xviii va començar una etapa de puixança econòmica.\nEl segle xix va ser d'un gran creixement per a la ciutat, tant demogràficament com econòmicament i urbanísticament. El pla d'Eixample i l'annexió de diversos municipis adjacents van suposar una gran ampliació del perímetre urbà. La ciutat va viure un procés d'industrialització i modernització de les seves estructures urbanes, econòmiques i socials, tot i que, en l'àmbit social, es va viure una època de gran conflictivitat provocada per la lluita de classes entre el proletariat i la burgesia. Es va experimentar també un renaixement cultural i, a la fi de segle, va sorgir el modernisme com l'expressió artística per excel·lència de la nova societat barcelonina.\nEl segle xx va començar amb les mateixes agitacions polítiques amb què va acabar el segle anterior, que cristal·litzarien en la Guerra Civil. La dictadura franquista va significar un període de certa decadència, tot i que la posterior arribada de la democràcia va revitalitzar de nou la ciutat. El continu progrés tant econòmic com social van portar a Barcelona a ser una urbs de gran rellevància tant en el context espanyol com europeu, mentre que diversos esdeveniments socials, com els Jocs Olímpics de 1992 i el Fòrum Universal de les Cultures de 2004, van situar a la Ciutat Comtal com una metròpoli de reconegut prestigi internacional, important focus turístic i cultural, així com un puixant centre financer i congressístic.","url":"https://ca.wikipedia.org/wiki/Hist%C3%B2ria_de_Barcelona","thumbnail_url":"https://upload.wikimedia.org/wikipedia/commons/thumb/7/70/Barcino._Barcelona%2C_por_Joseph_Friderich_Leopold.jpg/150px-Barcino._Barcelona%2C_por_Joseph_Friderich_Leopold.jpg"},{"id":"45822","type":"featured","language_code":"ca","title":"El príncep","summary":"El príncep (Il Principe) és un tractat de política escrit per Nicolau Maquiavel (1469 - 1527), el qual ha estat traduït al català per Jordi Moners i Sinyol, i Carme Arenas. Pere Coromines va començar a traduir El príncep durant la segona dècada del segle xx,\nperò el va abandonar ràpidament. Va deixar alguns experiments de traducció per part del Tractat de Maquiavel: la dedicatòria i els tres primers capítols.\nL'obra, redactada el 1513, va fer que Maquiavel no pogués acabar el llibre Discursos sobre la primera dècada de Titus Livi fins al primer semestre de 1514; fou dedicada a Llorenç de Mèdici, a qui va adreçat també el darrer capítol (cap. xxvi), escrit versemblantment al mateix temps que la dedicatòria per exhortar-lo a alliberar i unificar políticament Itàlia. El príncep fou publicat pòstumament el 1532 i representa una fita en el desenvolupament d'una concepció realista de la política. L'obra ha estat considerada com el punt de partida de la ciència política moderna, ja que Maquiavel, fonamentant-se en el naturalisme renaixentista, trenca la dependència de la política amb la moral, amb la religió o amb la idealització. I realitza una anàlisi i una descripció de la societat que es basa en la realitat efectiva, segons principis realistes i immanents i mostra com esdevenir i mantenir-se príncep, analitzant exemples de la història antiga i la història italiana de l'època. Com que l'obra no donava consells morals al príncep com els tractats clàssics dirigits als reis i, al contrari, aconsellava en determinats casos accions contràries a la bona moral, sovint se l'acusava d'immoralisme, i això donà lloc a l'epítet maquiavèl·lic. No obstant això, l'obra ha gaudit d'una gran posteritat i ha estat elogiada i analitzada per molts pensadors.","url":"https://ca.wikipedia.org/wiki/El_pr%C3%ADncep","thumbnail_url":"https://upload.wikimedia.org/wikipedia/commons/thumb/7/77/Machiavelli_Principe_Cover_Page.jpg/150px-Machiavelli_Principe_Cover_Page.jpg"},{"id":"45934","type":"featured","language_code":"ca","title":"Determinant","summary":"«Determinant» té aquests significats:\n\nDeterminant (llengua), categoria gramatical que s'utilitza per a acompanyar els noms en algunes llengües.\nDeterminant (matemàtiques), funció que associa a cada matriu quadrada A un escalar simbolitzat det(A).\nDeterminant antigènic, porció d'un antigen reconegut per la regió determinant de la complementarietat d'un anticòs","url":"https://ca.wikipedia.org/wiki/Determinant","thumbnail_url":null},{"id":"466655","type":"featured","language_code":"ca","title":"La fi del món","summary":"«La fi del món» té aquests significats:\n\nCiència\nEsdeveniment apocalíptic, un esdeveniment amb el potencial d'erradicar completament l'espècie humana\nMàquina apocalíptica, un enginy amb la capacitat de destruir la vida a la Terra o la Terra mateixa\nMitologia i religió\nL'Apocalipsi, l'últim llibre del Nou Testament\nL'Harmagedon, batalla final abans del Judici Final\nRagnarök, batalla final de la mitologia escandinava\nTelevisió: La fi del món (Doctor Who), els episodis de la sèrie Doctor Who amb aquest nom","url":"https://ca.wikipedia.org/wiki/La_fi_del_m%C3%B3n","thumbnail_url":null},{"id":"467157","type":"featured","language_code":"ca","title":"50 millors jugadors de la història de l'NBA","summary":"Els 50 millors jugadors de la història de l'NBA (en anglès 50 Greatest Players in National Basketball Association History) foren escollits el 1996 durant el 50è aniversari de la fundació de la National Basketball Association (NBA). Aquests cinquanta jugadors foren seleccionats mitjançant una votació d'un jurat format per membres de mitjans de comunicació, exjugadors i entrenadors, i gerents generals en actiu i retirats. Addicionalment, els deu millors entrenadors principals i els deu millors equips al llarg d'una temporada de la història de l'NBA també foren seleccionats pels membres de mitjans de comunicació com a part de la celebració. Els cinquanta jugadors havien d'haver jugat com a mínim una part de la seva carrera a l'NBA, i foren escollits sense tenir en compte la posició on jugaven.\nLa llista fou anunciada pel comissionat de l'NBA David Stern el 29 d'octubre de 1996 a l'hotel Grand Hyatt New York, on abans hi havia el Commodore Hotel, lloc on es van firmar els estatuts originals de l'NBA el 6 de juny de 1946. L'anunci marcà el començament d'unes celebracions que duraren tota la temporada. Quaranta-set dels cinquanta jugadors es trobaren més tard a Cleveland, durant la cerimònia de la mitja part de l'All-Star Game de l'NBA de 1997. Tres jugadors foren absents: Pete Maravich, qui morí el 1988 als quaranta anys; Shaquille O'Neal, qui s'estava recuperant d'una lesió al genoll; i Jerry West, qui tenia programada una operació per una infecció d'oïda i no pogué volar. Al moment de l'anunci, onze jugadors estaven en actiu. De tots ells, O'Neal fou el darrer en actiu a l'NBA: es retirà al final de la temporada 2009-10.","url":"https://ca.wikipedia.org/wiki/50_millors_jugadors_de_la_hist%C3%B2ria_de_l%27NBA","thumbnail_url":null},{"id":"468398","type":"featured","language_code":"ca","title":"Spilocuscus","summary":"Spilocuscus ('cuscús tacat') és un gènere de pòssums nocturns de mida mitjana-gran de la família dels falangèrids, que es caracteritzen per la seva viva coloració. És un dels quatre gèneres els membres dels quals s'anomenen vulgarment cuscussos. N'hi ha cinc espècies repartides per Indonèsia, Papua Nova Guinea i el nord d'Austràlia. Quatre d'aquestes espècies estan amenaçades en major o menor mesura i dues d'elles (S. wilsoni i el cuscús roig-i-negre) es troben en perill crític d'extinció.","url":"https://ca.wikipedia.org/wiki/Spilocuscus","thumbnail_url":"https://upload.wikimedia.org/wikipedia/commons/thumb/5/5a/Cuscus1.jpg/150px-Cuscus1.jpg"},{"id":"469821","type":"featured","language_code":"ca","title":"Far West","summary":"El Far West (expressió anglesa, literalment 'oest llunyà', tot i que en anglès aquesta és una denominació comuna per a la part més occidental de qualsevol lloc, i es prefereix anomenar-lo més concretament American Old West, és a dir, «Vell Oest americà», o també American frontier, la «Frontera americana») és una regió d'Amèrica del Nord compresa entre el riu Mississipí i les muntanyes Rocoses, i més enllà, fins a l'oceà Pacífic. Dit també old west (el «vell oest») o wild west (l'«oest salvatge»), és la regió on es va produir el procés històric, esdevingut al llarg del segle xix, de l'expansió de la frontera dels Estats Units d'Amèrica cap a la costa de l'oceà Pacífic. Encara que la colonització del territori va començar en el segle xvi amb el desembarcament dels primers colons europeus a la costa est, l'objectiu d'arribar a la costa oest es va deure principalment a la iniciativa governamental del president Thomas Jefferson, després de la compra de la Louisiana a França el 1803. L'expansió de la frontera es considerava una recerca d'oportunitats i progrés.\nAquesta incessant i perllongada migració de gent cap a l'oest va desplaçar cultures ancestrals i va oprimir centenars de nacions ameríndies, minoritzades en el millor dels casos, i sovint desplaçades, confinades a les pitjors terres i, fins i tot, en alguns casos, massacrades. D'altra banda, aquest procés va propiciar importants avenços en la indústria, les comunicacions i l'agricultura, a costa en molts casos d'una intensa explotació dels recursos humans i naturals.","url":"https://ca.wikipedia.org/wiki/Far_West","thumbnail_url":"https://upload.wikimedia.org/wikipedia/commons/thumb/9/94/U.S._Territorial_Acquisitions.png/150px-U.S._Territorial_Acquisitions.png"},{"id":"476017","type":"featured","language_code":"ca","title":"Teoria d'equacions","summary":"En àlgebra, la teoria d'equacions és una expressió que es fa servir en història de la ciència. Designa els treballs que tenen per objectiu principal la resolució d'equacions polinòmiques o equivalents. Aquestes equacions, on X designa la incògnita, s'escriuen de la següent manera:\n\n  \n    \n      \n        \n          a\n          \n            n\n          \n        \n        \n          X\n          \n            n\n          \n        \n        +\n        \n          a\n          \n            n\n            −\n            1\n          \n        \n        \n          X\n          \n            n\n            −\n            1\n          \n        \n        +\n        ⋯\n        \n          a\n          \n            1\n          \n        \n        X\n        +\n        \n          a\n          \n            0\n          \n        \n        =\n        0\n        \n      \n    \n    {\\displaystyle a_{n}X^{n}+a_{n-1}X^{n-1}+\\cdots a_{1}X+a_{0}=0\\,}\n  ,\nL'estudi d'aquest tipus de qüestions es remunta als primers texts matemàtics coneguts, com per exemple el papir Rhind. Una primera aproximació permet resoldre l'equació en el cas que el grau del polinomi sigui estrictament més petit que cinc. Durant el Renaixement, amb l'estudi de les equacions cúbiques s'arriben a fer servir uns nous nombres. Aquests nous nombres es qualifiquen inicialment d'imaginaris i posteriorment de nombres complexos. No és fins més tard que aquests nombres intervenen com a solucions d'equacions de segon grau.\nA partir de l'edat moderna, el polinomi també és considerat una funció. Aquest enfocament ofereix mètodes per determinar el nombre d'arrels reals, per localitzar les arrels (és a dir trobar regions on es troben) i per trobar aproximacions tan precises com es vulgui. Un dels seus resultats és el teorema fonamental de l'àlgebra, que diu que tota equació polinòmica no constant admet almenys una arrel en els nombres complexos.\nUn punt de vista del segle xix consisteix a estudiar el conjunt de nombres més petit, tancat respecte de les quatre operacions i que contingui alhora els coeficients i les arrels d'una equació donada. Aquest enfocament queda recollit en la teoria de Galois. Ofereix una condició necessària i suficient per saber si una equació polinòmica es resol per les tècniques descrites pel primer enfocament o, en cas contrari, s'ha de limitar a aproximacions procedents de l'anàlisi. Fins al segle xix, la teoria d'equacions es confon amb l'àlgebra. Fonamentalment després de les aportacions de la teoria de Galois, l'àlgebra s'eixampla per tenir en compte noves qüestions. Aquesta teoria és a l'origen de diversos àmbits matemàtics, com la teoria dels grups, la d'anells o, fins i tot, la geometria algebraica.\nSi no es precisa més concretament, el terme de teoria d'equacions designa generalment les equacions polinòmiques. En canvi, existeixen nombroses equacions que, sense ser algebraiques, són objecte d'una teoria. Llavors cal precisar la natura de l'equació, com en l'expressió teoria d'equacions diferencials. No existeix una teoria única que s'apliqui a tot tipus d'equacions, ja que formen un conjunt massa dispar.","url":"https://ca.wikipedia.org/wiki/Teoria_d%27equacions","thumbnail_url":"https://upload.wikimedia.org/wikipedia/commons/thumb/5/53/Evariste_galois.jpg/150px-Evariste_galois.jpg"},{"id":"48","type":"featured","language_code":"ca","title":"Animals","summary":"Els animals (Animalia) conformen un regne d'organismes eucariotes multicel·lulars. La gran majoria dels animals consumeixen matèria orgànica, respiren oxigen, es mouen, es reprodueixen sexualment i es formen a partir d'una esfera de cèl·lules amb una cavitat central (blàstula) durant el seu desenvolupament embrionari. Se n'ha descrit més d'un milió i mig d'espècies vivents, de les quals aproximadament un milió corresponen a insectes, però es calcula que n'hi ha més de set milions. La seva mida va des de 8,5 μm fins a 33,6 m. Mantenen interaccions complexes entre si i amb els medis que els envolten, en els quals formen xarxes tròfiques intricades. La ciència que estudia els animals és la zoologia.\nLa gran majoria dels animals vivents tenen un pla corporal amb simetria bilateral. El clade dels bilaterals inclou els protòstoms, que contenen animals com ara els nematodes, els artròpodes, els platihelmints, els anèl·lids i els mol·luscs, i els deuteròstoms, que comprenen els equinoderms i els cordats. Entre els organismes ediacarians del Precambrià superior ja hi havia formes de vida que han estat interpretades com a animals primitius. Nombrosos embrancaments moderns d'animals es consolidaren en el registre fòssil com a espècies marines durant l'explosió cambriana, que començà fa uns 539 milions d'anys. S'han identificat 6.331 grups de gens comuns a tots els animals vivents, possiblement heretats d'un únic avantpassat comú que hauria viscut en el Criogenià, fa 650 milions d'anys.\nAl segle iv aC, Aristòtil repartí els animals entre els que tenien sang i els que no. El 1758, amb la publicació de la desena edició de Systema Naturae, Carl von Linné introduí el primer sistema jeràrquic de classificació biològica dels animals, expandit fins a catorze embrancaments per Jean-Baptiste Lamarck en les dècades següents. El 1874, Ernst Haeckel dividí el regne animal en metazous, o animals multicel·lulars, i protozous, organismes unicel·lulars que ara ja no es consideren animals. Avui en dia es fa servir tecnologia punta, com ara la filogènia molecular, per confirmar les relacions evolutives entre diferents tàxons.\nEls animals es diferencien d'altres grups d'eucariotes, com les plantes, les algues i els fongs, perquè manquen de paret cel·lular. Tots els animals són mòtils, tot i que alguns només ho són en determinats moments de la vida. En la majoria d'animals, els embrions passen per una fase de blàstula, una característica única dels metazous.\nTots els animals tenen cèl·lules eucariotes, envoltades d'una matriu extracel·lular, característica composta de col·lagen i glicoproteïnes elàstiques. Aquesta s'ha de calcificar per formar estructures com a petxines, ossos i espícules. Durant el desenvolupament forma una carcassa relativament flexible per la qual les cèl·lules es poden moure i reorganitzar-se, fent possibles estructures més complexes. Això contrasta amb altres organismes multicel·lulars com les plantes i els fongs, les cèl·lules del qual romanen el lloc mitjançant parets cel·lulars, que desenvolupen un creixement progressiu.","url":"https://ca.wikipedia.org/wiki/Animals","thumbnail_url":"https://upload.wikimedia.org/wikipedia/commons/thumb/1/14/Animal_diversity.png/150px-Animal_diversity.png"},{"id":"482012","type":"featured","language_code":"ca","title":"Senpai i kōhai","summary":"Senpai (先輩, literalment «company d'abans») i kōhai (後輩, literalment «company de després») són termes provinents del japonès que descriuen una relació interpersonal informal que es troba present en les organitzacions, associacions, clubs, empreses i escoles del Japó.La relació senpai-kōhai és pròpiament interdependent, ja que un senpai necessita un kōhai i viceversa, el llaç establert queda determinat per la data d'entrada a l'organització. El concepte té la base en la filosofia japonesa i ha perdurat dins d'aquesta societat.","url":"https://ca.wikipedia.org/wiki/Senpai_i_k%C5%8Dhai","thumbnail_url":"https://upload.wikimedia.org/wikipedia/commons/thumb/2/23/Playing_janken_-_school_in_Japan.jpg/150px-Playing_janken_-_school_in_Japan.jpg"},{"id":"484808","type":"featured","language_code":"ca","title":"IK del Pegàs","summary":"IK del Pegàs (IK Pegasi) és un sistema estel·lar binari situat a la constel·lació del Pegàs. Es troba a aproximadament 154 anys llum del sistema solar i amb prou feines és prou lluminós per ser observat a ull nu.\nL'estrella primària (IK del Pegàs A) és una estrella de seqüència principal de tipus A que presenta pulsacions menors de lluminositat. Es tracta d'una estrella variable Delta Scuti amb un cicle de variació de la lluminositat que es repeteix unes 22,9 vegades al dia. La seva companya (IK del Pegàs B) és una nana blanca massiva que s'ha expandit més enllà de la seqüència principal i ha deixat de generar energia per fusió nuclear. Ambdues estrelles orbiten, una al voltant de l'altra, completant una volta cada 21,7 dies, amb una separació mitjana d'uns 31 milions de quilòmetres, o 0,21 unitats astronòmiques (UA). La seva òrbita és menor que la de Mercuri al voltant del Sol.\nIK del Pegàs B és el millor candidat conegut a supernova. Quan l'estrella primària comenci a evolucionar cap a una gegant vermella, s'espera que el seu radi provoqui que la nana blanca iniciï un procés d'acreció des del gegant en expansió. Quan la nana blanca s'apropi al límit de Chandrasekhar d'1,44 masses solars, explotarà en una supernova tipus Ia.","url":"https://ca.wikipedia.org/wiki/IK_del_Peg%C3%A0s","thumbnail_url":"https://upload.wikimedia.org/wikipedia/commons/thumb/6/68/Location_of_IK_Pegasi.png/150px-Location_of_IK_Pegasi.png"},{"id":"48734","type":"featured","language_code":"ca","title":"Ingmar Bergman","summary":"Ingmar Bergman  (suec: Ernst Ingmar Bergman)  (Parròquia de la Catedral d'Uppsala, 14 de juliol de 1918 - Fårö parish, 30 de juliol de 2007) fou un cineasta suec. És considerat un dels cineastes més importants de la història, per la magnitud de la seva obra i el seu compromís artístic.Va dirigir més de seixanta pel·lícules i documentals per a la televisió i el cinema, els guions de les quals també escrivia, i va dirigir unes cent setanta obres de teatre. En la seva companyia d'actors trobem Harriet Andersson, Liv Ullmann, Gunnar Björnstrand, Bibi Andersson, Erland Josephson, Ingrid Thulin i Max von Sydow. Gran part de les seves pel·lícules van ser rodades a Suècia.\nLes seves dues passions foren el teatre i el cinema. Per aquesta última, fou reconegut mundialment fins que el 1983 es va retirar de la direcció cinematogràfica amb Fanny i Alexander (quatre premis Oscar). Des d'aleshores, va col·laborar en guions i sobretot va escriure assajos més o menys autobiogràfics: Imatges o Llanterna màgica, entre d'altres. Els temes en la seva obra són: l'existència de Déu, l'ésser humà i la mort, l'exaltació de la joventut, la dona i el seu rol en la societat o el valor de la senzillesa. També la fe, la traïció, i la bogeria.\nBergman va estar actiu durant més de sis dècades. El 1976, la seva carrera es va veure seriosament amenaçada com a resultat d'una investigació per evasió d'impostos. Indignat, Bergman va suspendre algunes produccions pendents, va tancar els seus estudis, i va marxar a un exili autoimposat a Alemanya durant vuit anys.\nL'any 1997, el Festival Internacional de Cinema de Canes, que celebrava el seu 50è aniversari, li va concedir la Palma de les Palmes, una «Palma d'honor» sols atorgada en aquella ocasió, que li van lliurar tots els guardonats fins aleshores amb la Palma d'or que es van poder reunir a Canes.","url":"https://ca.wikipedia.org/wiki/Ingmar_Bergman","thumbnail_url":"https://upload.wikimedia.org/wikipedia/commons/thumb/f/f2/Ingmar_Bergman_%281966%29.jpg/150px-Ingmar_Bergman_%281966%29.jpg"},{"id":"48819","type":"featured","language_code":"ca","title":"Papa Lli","summary":"Lli o Linus (Volterra?, Toscana, ? - Roma, 23 de setembre de 76 o 79) va ser el segon bisbe de Roma, successor de sant Pere. La seva vida i el seu pontificat són pràcticament desconeguts i els anys del període de mandat confusos i distints segons l'autor; aproximadament hauria estat en el càrrec entre el 64/67 i el 76/79, segons es consideri la data de la mort de sant Pere.L'Església Catòlica el considera el segon bisbe de Roma i, en conseqüència, el considera papa, segons s'exposa en el catàleg oficial de la Santa Seu, l'Annuario Pontificio, encara que alguns consideren que Lli és el primer, en tant que Pere, en qualitat d'apòstol, era superior a qualsevol bisbe o papa. No obstant això, cal tenir en compte que l'època de Lli és matinera en la història de l'Església i, per tant, es podria arribar a considerar que, més que un bisbe, car probablement no existia un càrrec com a tal, va ser un prevere, l'encarregat o el cap d'una primitiva Església romana.És venerat com a sant i màrtir malgrat que aquesta darrera condició ha estat posada en dubte. La seva festivitat se celebra el 23 de setembre.","url":"https://ca.wikipedia.org/wiki/Papa_Lli","thumbnail_url":"https://upload.wikimedia.org/wikipedia/commons/thumb/e/eb/Menologion_of_Basil_II_-_Patrobulus%2C_Hermas%2C_Linus%2C_Caius%2C_Philologus_of_70_disciples_%28Portrait_of_Linus%29.jpg/150px-Menologion_of_Basil_II_-_Patrobulus%2C_Hermas%2C_Linus%2C_Caius%2C_Philologus_of_70_disciples_%28Portrait_of_Linus%29.jpg"},{"id":"48864","type":"featured","language_code":"ca","title":"Derivada","summary":"En càlcul infinitesimal, la derivada és una mesura de com canvia una funció en modificar el valor de les seves variables. Intuïtivament pot dir-se que la derivada és la rapidesa amb què varia una quantitat determinada en un punt donat. Per exemple, la derivada de la posició d'un cotxe en un moment concret, és la velocitat instantània a la qual va el cotxe en aquell moment; i, de manera recíproca, la integral de la velocitat del cotxe és la seva posició.\nLa derivada de la funció en un punt donat descriu la millor aproximació lineal de la funció en el punt. Per una funció real d'una variable real, la derivada en un punt és igual al pendent de la recta tangent a la gràfica de la funció en aquest punt. En diverses dimensions, la derivada d'una funció en un punt és una aplicació lineal anomenada la linealització de la funció en el punt.Del procés de trobar una derivada se'n diu derivació. El teorema fonamental del càlcul estableix que la derivació és el procés invers al de la integració.","url":"https://ca.wikipedia.org/wiki/Derivada","thumbnail_url":"https://upload.wikimedia.org/wikipedia/commons/thumb/7/7a/Graph_of_sliding_derivative_line.gif/150px-Graph_of_sliding_derivative_line.gif"},{"id":"48877","type":"featured","language_code":"ca","title":"Anaclet","summary":"Anaclet (Roma? o Atenes?, ? – Roma, 88/91), també anomenat Clet i Ananclet, és considerat el tercer bisbe de Roma i el segon successor de sant Pere, després de Lli. Malgrat que l'ordre de successió en els primers papes no és clara, en el catàleg oficial de la Santa Seu, l'Annuario Pontificio, hi consta com el tercer i situa el seu pontificat entre els anys 76 i 88. Els historiadors matisen les dates i no adscriuen dates concretes ni fixes a aquest bisbe sinó aproximades, entre els anys 76/80 i 88/91.\nD'altra banda, sumada a la poca informació dels primers bisbes romans, la doble denominació entre Anaclet i Clet, del qual es creu que és un diminutiu utilitzat per algun autor antic, va donar peu a confusió i a la creació, de fet, de dos bisbes diferenciats en obres com el Liber Pontificalis, que considera a Clet el tercer bisbe de Roma i a Anaclet el cinquè. No obstant això, actualment i des de fa anys, tant els historiadors com la Santa Seu segueixen el llistat aportat per Ireneu de Lió i consideren que els dos noms designen a una mateixa persona i que la diferenciació va ser un error històric accidental a causa de la doble nomenclatura.Tradicionalment considerat màrtir, si bé el seu martiri ha estat posat en dubte, és venerat com a sant per l'Església Catòlica. La seva festivitat se celebra el 26 d'abril. Abans de la reforma litúrgica del Concili Vaticà II de 1960, la litúrgia romana commemorava dos sants fruit de la duplicitat errònia. El 26 d'abril se celebrava el dia de Clet, mentre que a Anaclet tenia reservat el 13 de juliol.","url":"https://ca.wikipedia.org/wiki/Anaclet","thumbnail_url":"https://upload.wikimedia.org/wikipedia/commons/thumb/1/14/Papa_Cletus.jpg/150px-Papa_Cletus.jpg"},{"id":"48879","type":"featured","language_code":"ca","title":"Papa Evarist","summary":"Evarist (Antioquia, ? – Roma, c.106/107), alguna vegada anomenat Arist, va ser el cinquè bisbe de Roma i quart successor de sant Pere, des de l'any 97 fins al 105 o al 106/107.\nSón poques les dades biogràfiques sobre aquest bisbe, a diferència d'altres de la mateixa època. La poca informació que hi ha és la del Liber Pontificalis i, tanmateix, les dades i disposicions que esmenta es consideren falses. Altrament, se li han atribuït obres escrites que han resultat ser apòcrifes.\nEl pontificat se situa aproximadament entre els anys 97/99 i 105/107. L'Annuario Pontificio atorga al seu mandat el període del 97–105 per convenció. Com a bisbe de Roma, l'Església Catòlica el considera papa, però aquest títol no va ser adoptat fins a més tard i Evarist probablement no fou més que un prevere o un líder destacat de l'església. En el seu període, la jerarquia eclesiàstica no estava marcada i el bisbe de Roma no n'era la màxima autoritat. Tot i així, va regnar en una nova època, durant la qual progressivament van augmentar els fidels cristians provinents del paganisme, més que no pas des del judaisme.\nVa ser venerat com a sant. La seva festivitat era el 26 d'octubre, però aquesta commemoració va desaparèixer del calendari festiu romà el 1969. Es va adduir la falsedat del seu martiri, atribuït sense cap mena de fonament històric i ni tan sols l'existència de cap llegenda hagiogràfica.","url":"https://ca.wikipedia.org/wiki/Papa_Evarist","thumbnail_url":"https://upload.wikimedia.org/wikipedia/commons/thumb/e/e5/Evaristus_at_St_Paul.gif/150px-Evaristus_at_St_Paul.gif"},{"id":"489479","type":"featured","language_code":"ca","title":"Rata mesquera","summary":"La rata mesquera o ondatra (Ondatra zibethicus), l'única espècie vivent del gènere Ondatra, és un rosegador semiaquàtic de mida mitjana que és nadiu de Nord-amèrica però ha sigut introduït a parts d'Europa, Àsia i Sud-amèrica. La rata mesquera viu en zones humides i és un animal que ha tingut molt d'èxit en una gran varietat de climes i hàbitats. Té un paper important a la natura i és una font d'aliments i pelatge pels humans, a més de ser una espècie introduïda a gran part del seu àmbit de distribució actual.\nLa rata mesquera és l'espècie més grossa de la subfamília dels arvicolins, que inclou 142 altres espècies de rosegadors, principalment talpons i lèmmings. Les rates mesqueres són anomenades «rates» en un sentit general perquè són rosegadors de mida mitjana amb un estil de vida adaptable i una dieta omnívora. Tanmateix, no són «rates vertaderes», és a dir, membres del gènere Rattus.","url":"https://ca.wikipedia.org/wiki/Rata_mesquera","thumbnail_url":"https://upload.wikimedia.org/wikipedia/commons/thumb/8/83/Muskrat_Foraging.JPG/150px-Muskrat_Foraging.JPG"},{"id":"492938","type":"featured","language_code":"ca","title":"Huracà Erika","summary":"«Huracà Erika» té aquests significats:\n\nTempesta tropical Erika (1991).\nHuracà Erika (1997). Asollí la Categoria 3 a l'escala de SSHS.\nHuracà Erika (2003). Asollí la Categoria 1 a l'escala de SSHS.\nTempesta tropical Erika (2009).","url":"https://ca.wikipedia.org/wiki/Hurac%C3%A0_Erika","thumbnail_url":null},{"id":"494896","type":"featured","language_code":"ca","title":"Actina","summary":"L'actina és una proteïna globular que forma els microfilaments, un dels tres components fonamentals del citoesquelet de les cèl·lules eucariotes. S'expressa a totes les cèl·lules dels organismes pluricel·lulars, especialment a les fibres musculars, en les quals participa en la contracció muscular juntament amb la miosina i altres elements. Pot trobar-se en forma lliure, anomenada actina G, o formant part de polímers lineals anomenats microfilaments o actina F, que són essencials per a funcions cel·lulars tan importants com la mobilitat i la contracció de la cèl·lula durant la divisió cel·lular.\nLa importància capital de l'actina s'entén pel fet que un elevat percentatge del contingut proteic d'una cèl·lula és d'actina i que la seva seqüència està molt conservada, és a dir, ha canviat molt poc al llarg de l'evolució. Per ambdues raons es pot dir que la seva estructura ha estat optimitzada. Se'n poden destacar dos trets peculiars: és un enzim que hidrolitza ATP, la \"moneda universal de l'energia\" dels processos biològics, fent-ho molt lentament, però al mateix temps necessita aquesta molècula per mantenir la seva integritat estructural. Adquireix la seva forma eficaç en un procés de plegament gairebé dedicat. A més, és la proteïna que estableix més interaccions amb altres proteïnes de totes les conegudes, fet que li permet exercir funcions molt variades que arriben a gairebé tots els aspectes de la vida cel·lular. La miosina és un exemple de proteïna que uneix actina; un altre exemple és la vil·lina, que pot entrellaçar l'actina en feixos o bé pot tallar els filaments d'actina, depenent de la concentració de catió calci en el seu entorn.L'actina forma microfilaments en un procés dinàmic que proporciona una bastida que dota la cèl·lula d'una forma amb possibilitat de remodelar-se ràpidament en resposta al seu entorn o senyals de l'organisme, per exemple, augmentant la superfície cel·lular per a l'absorció o proporcionant suport a l'adhesió de les cèl·lules per a formar teixits. Sobre aquesta bastida es poden ancorar altres enzims, orgànuls com el cili, dirigir la deformació de la membrana cel·lular externa que permet la ingestió cel·lular o la citocinesi. També pot generar moviment, ja sigui per ella mateixa o ajudada per motors moleculars. D'aquesta manera contribueix a processos com el transport intracel·lular de vesícules i orgànuls i la contracció muscular, o la migració cel·lular, important en el desenvolupament embrionari, en la reparació de ferides o en la invasivitat del càncer. L'origen evolutiu d'aquesta proteïna es remunta a les cèl·lules procariotes, on poden trobar equivalents. Finalment, també és important en el control de l'expressió gènica.\nUn bon nom de malalties tenen com a base alteracions genètiques en al·lels dels gens que governen la producció de l'actina o de les seves proteïnes associades, i també són essencials en el procés d'infecció d'alguns microorganismes patògens. Les mutacions en els diferents gens d'actina presents en humans ocasionen miopaties, variacions en la grandària i la funció cardíaca i sordesa. Els components del citoesquelet també tenen relació amb la patogenicitat de bacteris intracel·lulars i virus, especialment en processos relacionats amb l'evasió de la resposta del sistema immunitari.","url":"https://ca.wikipedia.org/wiki/Actina","thumbnail_url":"https://upload.wikimedia.org/wikipedia/commons/thumb/d/d3/Actin_with_ADP_highlighted.png/150px-Actin_with_ADP_highlighted.png"},{"id":"49564","type":"featured","language_code":"ca","title":"Tanc","summary":"El tanc és un vehicle armat, blindat i amb un sistema de tracció tot terreny mitjançant erugues. Esporàdicament, és anomenat carro de combat.\nEl nom tanc (en anglès tank, 'dipòsit', com en català) va aparèixer a les fàbriques britàniques: els treballadors anomenaven així aquest tipus de vehicles perquè creien que estaven construint dipòsits d'aigua mòbils; inicialment, aquests vehicles de combat es camuflaven en dipòsits de combustible. El mot, nascut com a codi, de seguida esdevingué el nom propi d'aquest tipus de vehicle militar. El català tanc equival al castellà carro de combate o tanque, al francés char de combat, char d'assaut, o tank, a l'italià carro armato, al portugués carro de combate o (col·loquialment) tanque, al romanés tanc, al rus tank (танк), etc.\nDe vegades s'usa blindat com a sinònim de tanc; pròpiament, blindat és un terme que s'aplica genèricament a tota mena de vehicles dotats de blindatge (vehicles blindats de combat), incloent-hi el tanc, la tanqueta, el vehicle de combat d'infanteria, etc. El català blindat, doncs, equival a l'anglès armoured vehicle, esp. blindado, fr. (char) blindé, it. blindato, port. blindado, etc. També s'usa Blindats com a equivalent d'una Arma Blindada (branca blindada d'un exèrcit: ang. Armoured Corps, esp. Arma Blindada, fr. Arme blindée, it. Arma corazzata, port. Arma Blindada), o bé del conjunt de forces blindades de què disposa un exèrcit (ang. armoured forces, esp. fuerzas blindadas, fr. forces blindées, it. forze corazzate, port. forças blindadas).\nEls primers vehicles van formar part de l'exèrcit britànic durant la Primera Guerra Mundial; van aparèixer com una resposta davant les dificultats que tenia la infanteria convencional quan havia d'atacar les trinxeres protegides per filferro i metralladores, contra les quals sovint fracassava. Els primers tancs no van ser gaire efectius, ja que s'avariaven fàcilment, estaven poc blindats i eren fàcilment destruïts amb granades. El tanc de la Primera Guerra Mundial no era una arma gaire contundent. Durant la Segona Guerra Mundial destaquen els Panzer, que van ser els tancs de la Wehrmacht; van ser els primers a dur ràdio i feien servir tàctiques de combat més elaborades. La importància que tingueren els tancs durant la Segona Guerra Mundial queda reflectida en les dades de la producció soviètica, que van arribar a fabricar uns 80.000 tancs. A patir de la postguerra es desenvolupà el tipus anomenat MBT (de l'anglès main battle tank, \"tanc principal de batalla\") amb canons de gran calibre, ben blindat, àgil i capaç de lluitar tant en una guerra química com en una nuclear.\nAquests vehicles, de manera progressiva, han anat incorporant tot tipus d'innovacions tecnològiques, com ara ordinadors i sistemes de visió nocturna. La dotació de personal dels tancs acostuma a estar composta de quatre militars (tanquistes): el conductor, el carregador del canó, l'artiller i el comandant.","url":"https://ca.wikipedia.org/wiki/Tanc","thumbnail_url":"https://upload.wikimedia.org/wikipedia/commons/thumb/7/7f/Leopard-1-latrun-1.jpg/150px-Leopard-1-latrun-1.jpg"},{"id":"49999","type":"featured","language_code":"ca","title":"Papa Sixt I","summary":"Sixt I (Roma?, ? - ídem, c.124/128) va ser el setè bisbe de Roma i el sisè successor de sant Pere. La seva biografia i el seu pontificat són pràcticament desconeguts, llevat de suposats decrets atribuïts de dubtosa veracitat. La cronologia del seu pontificat també és dubtosa, tot i que sí que se sap que la seva duració va ser aproximadament d'uns deu anys. S'acostuma a datar entre els anys 114/119 i el 124/128.\nConsiderat papa de l'Església Catòlica a la llista oficial de la Santa Seu, publicada a l'Annuario Pontificio, indica que fou el bisbe de Roma i va exercir el papat entre els anys 115 i el 125. No obstant això, a ell i als seus predecessors i successors fins segles més tard, se'ls considera només simples preveres que foren bisbes o caps de l'Església de Roma. Per tant, sense la consideració de màxima figura en la jerarquia eclesiàstica catòlica.És venerat com a sant per l'Església Catòlica. Si bé apareix en diferents catàlegs amb la condició de màrtir, això ha estat posat en dubte per alguns estudiosos. La seva festivitat se celebra el 3 d'abril.","url":"https://ca.wikipedia.org/wiki/Papa_Sixt_I","thumbnail_url":"https://upload.wikimedia.org/wikipedia/commons/thumb/4/43/Pope_Sixtus_I.jpg/150px-Pope_Sixtus_I.jpg"},{"id":"50002","type":"featured","language_code":"ca","title":"Papa Higini","summary":"Higini (Atenes, Grècia, ? - Roma, c.140/142) va ser el novè bisbe de Roma i vuitè successor de sant Pere. No se sap gairebé res sobre la seva vida. La duració del seu pontificat va ser d'uns quatre anys, entre el 136/138 i el 140/142. Les dates que dona el catàleg de la Santa Seu, l'Annuario Pontificio, com a convenció són entre el 136 i el 140. Del seu mandat tampoc se'n sap gran cosa més i les seves disposicions conegudes són dubtoses. No obstant això, s'acostuma a datar en el seu pontificat l'arribada dels primers representants dels gnosticisme a la ciutat de Roma.\nCom a bisbe de Roma, l'Església Catòlica el considera papa. Tanmateix, aquest títol no va ser adoptat fins més tard. Higini està ubicat en un moment en què la jerarquia eclesiàstica no està marcada i el bisbe de Roma no n'és la màxima autoritat. De fet, possiblement no es diferenciava gaire d'un prevere.\nVenerat com a sant, se'l va considerar màrtir, però aquest fet no està constatat històricament i no té referències en els autors antics. El Martyrologium Romanum fixa la seva festivitat l'11 de gener.","url":"https://ca.wikipedia.org/wiki/Papa_Higini","thumbnail_url":"https://upload.wikimedia.org/wikipedia/commons/thumb/4/45/Pope_Hyginus_in_St_Paul.gif/150px-Pope_Hyginus_in_St_Paul.gif"},{"id":"500312","type":"featured","language_code":"ca","title":"Psitacosaure","summary":"El psitacosaure (Psittacosaurus) és un gènere de dinosaure ceratop psitacosàurid que va viure al Cretaci inferior en el que avui en dia és Àsia, fa entre 130 i 100 milions d'anys. És el gènere de dinosaure amb més espècies conegudes. Se'n reconeixen almenys deu espècies diferents a partir de fòssils trobats a diferents regions de la Xina, Mongòlia i Rússia, amb una possible espècie addicional de Tailàndia.\nTotes les espècies de psitacosaure eren de la mida d'una gasela, bípedes i herbívores, caracteritzades per un bec elevat i potent a la mandíbula superior. Almenys una de les espècies tenia estructures allargades similars a plomes sobre la cua i la part posterior de l'esquena, que probablement servien per exhibir-se. Els psitacosaures són ceratops extremadament primitius i, mentre que desenvoluparen adaptacions noves pròpies, també compartien molts caràcters amb ceratops posteriors, com el protoceratop i el triceratop, de la mida d'un elefant.\nEl psitacosaure no és tan familiar per al públic general com el seu parent llunyà, el triceratop, però és un dels gèneres de dinosaure més ben coneguts. Se n'han trobat més de 400 individus fòssils, incloent-hi molts esquelets complets. La majoria d'estadis d'edat estan representats, des de nounats fins a adults, cosa que ha permès nombrosos estudis detallats de les taxes de creixement i de la biologia reproductiva del psitacosaure. L'abundància d'aquest dinosaure en el registre fòssil ha conduït al seu ús com a fòssil guia pels sediments del Cretaci inferior de l'Àsia Central.","url":"https://ca.wikipedia.org/wiki/Psitacosaure","thumbnail_url":"https://upload.wikimedia.org/wikipedia/commons/thumb/e/e0/Psittacosaurus2.jpg/150px-Psittacosaurus2.jpg"},{"id":"500360","type":"featured","language_code":"ca","title":"Línia 10 del metro de Barcelona","summary":"L'L10 o línia 10 és un dels serveis de metro que transcorren pel túnel de la línia 9 del metro de Barcelona juntament amb l'L9 pròpiament dita. La infraestructura és propietat de la Generalitat de Catalunya i l'operació la du a terme l'empresa pública Transports Metropolitans de Barcelona (a través de Ferrocarril Metropolità de Barcelona). Actualment ja dona servei a Badalona, Barcelona, l'Hospitalet de Llobregat i al Prat de Llobregat.\nActualment té 17 estacions en funcionament, repartides en dos trams: el tram nord (L10 Nord), amb 6 estacions, que discorre entre Badalona i el nord de Barcelona; i el tram sud (L10 Sud), amb 11 estacions, que discorre entre el Collblanc i la Zona Franca. La part central del recorregut, entre les estacions de Can Tries | Gornal i Bon Pastor, és compartida amb la línia 9.\nEl primer servei comercial de la L10 fou el 18 d'abril de 2010 entre l'estació badalonina de Gorg i la barcelonina de Bon Pastor, un tram de 3,4 quilòmetres de longitud. En aquesta última estació fins a la Sagrera transcorre juntament amb l'L9, tram que va ser inaugurat el 26 de juny del 2010.","url":"https://ca.wikipedia.org/wiki/L%C3%ADnia_10_del_metro_de_Barcelona","thumbnail_url":"https://upload.wikimedia.org/wikipedia/commons/thumb/9/98/Zona_franca_viaducte.jpg/150px-Zona_franca_viaducte.jpg"},{"id":"50067","type":"featured","language_code":"ca","title":"Papa Eusebi","summary":"Eusebi (Grècia, Imperi Romà d'Orient, ? - Siracusa, Sicília, Imperi Romà d'Occident, agost o setembre del 308/310) va ser el trenta-unè bisbe de Roma, i trentè successor de Sant Pere. Tingué un pontificat curt, de quatre mesos, des de la seva elevació el 18 d'abril fins a, probablement, el 17 d'agost, en un any indeterminat entre 308 i 310. La seva biografia anterior al pontificat és desconeguda, amb dades proporcionades bàsicament pel Liber Pontificalis. La seva cronologia també és confusa, encara que se li han atribuït dies concrets d'inici i final del seu pontificat.\nVa ser el darrer papa abans de la promulgació dels primers edictes de tolerància envers el cristianisme. Durant el seu curt mandat ja és present la qüestió d'acceptació o no de la tornada dels cristians que havien apostatat durant la persecució de Dioclecià. De fet, el gran rebombori que es va formar a Roma arran d'aquesta discussió va fer que l'emperador Maxenci fes exiliar a Eusebi a l'illa de Sicília, on el bisbe morí al cap de poc.\nÉs considerat papa de l'Església Catòlica a l'Annuario Pontificio, que, a més, indica que el seu pontificat va produir-se l'any 309. Com en altres casos dels primers papes, el seu càrrec equivalia al d'un bisbe, i no serà fins segles més tard quan es consideri al bisbe de Roma el màxim cap de l'Església Catòlica.\nÉs venerat com a sant amb la condició de màrtir, malgrat que no se sap com va morir, el fet que fos exiliat és considerat un mèrit. La seva festivitat se celebra el 17 d'agost, tot i que antigament havia estat el 26 de setembre.","url":"https://ca.wikipedia.org/wiki/Papa_Eusebi","thumbnail_url":"https://upload.wikimedia.org/wikipedia/commons/thumb/9/99/EEusebius.jpg/150px-EEusebius.jpg"},{"id":"50374","type":"featured","language_code":"ca","title":"Ermessenda de Carcassona","summary":"Ermessenda de Carcassona (Carcassona?, ca. 972 / 975-977 - Sant Quirze de Besora, 1 de març de 1058) va ser comtessa consort de Barcelona, Girona i Osona.Va estar casada des del 991 amb el comte de Barcelona Ramon Borrell, amb qui cogovernà fins que morí el 1017; el seu difunt marit li donà en escriptura testamentària el condomini dels tres comtats en violarium per tota la vida, de manera que governà en solitari com a regent durant la minoria d'edat de son fill (1017-1021), i a partir d'aleshores cogovernà amb aquest en qualitat de copropietària. Amb tot, ràpidament, varen sorgir desavinences entre tots dos, que no es resolgueren fins al repartiment del domini: foren per a son fill Berenguer Ramon I els comtats de Barcelona i Osona, i per a Ermessenda el comtat de Girona. Però son fill morí sobtadament el 1035 llegant els seus dominis als seus descendents, moment en el qual Ermessenda tornà a fer valdre el seu condomini per assumir la regència primer (1035-1039), i cogovernar amb el seu net després.\nEn aquest context, marcat per l'afebliment de l'auctoritas comtal barcelonina, hagué d'enfrontar-se a la revolució feudal quan mers oficials designats pels comtes de Barcelona —castlans i veguers— s'aixecaren en armes esdevenint barons feudals que amb epicentre al Penedès i encapçalats per Mir Geribert desafiaren la potestas comtal barcelonina i la seva política de mantenir la pau amb els sarraïns a canvi del cobrament de paries. Ermessenda feu costat a son net Ramon Berenguer I en la sufocació de la revolta nobiliària, que finalment s'aconseguí però no amb el retorn de l'antic ordre romanogòtic vigent fins als temps de Ramon Borrell (972-1017) sinó per la claudicació davant les noves pràctiques feudals —les convenientiae—, i l'auge de l'ordre cavalleresc.\nDurant el cogovern amb el seu net Ramon Berenguer I sorgiren noves dissensions que s'agreujaren quan aquest repudià la política matrimonial dissenyada per la seva àvia i es casà amb Almodis de la Marca. Aleshores, Ermessenda pressionà les jerarquies eclesiàstiques a fi que excomuniquessin el seu net, fet que aconseguí el 1055; l'excomunió afeblí encara més l'autoritat dels comtes de Barcelona i tornà a instigar la revolta nobiliària. Finalment, el 1057, Ermessenda de Carcassona vengué el condomini sobre els comtats de Barcelona, Osona i Girona al seu net i es retirà al castell de Sant Quirze de Besora, on morí l'1 de març de 1058. Fou sebollida en un sarcòfag de pedra situat a la galilea exterior de la catedral de Girona, fins que el 1385 el rei Pere el Cerimoniós ordenà que fos traslladat a l'interior de la nau i recobert amb un nou sepulcre gòtic. L'any 1982, el sepulcre gòtic fou obert i es descobrí que l'única decoració exterior del sarcòfag romànic eren disset franges pintades de color roig i daurat, la qual decoració ha estat considerada com un possible antecedent preheràldic del senyal dels quatre pals.\nErmessenda va realitzar importants donacions a les diòcesis i esglésies dels seus dominis i fou una de les dones amb més autoritat dins la política del segle xi. Governà durant uns seixanta-cinc anys i morí prop dels vuitanta-cinc, esdevenint una de les dones amb més poder polític en la història de Catalunya. La seva vida exemplifica l'evolució de la condició de la dona aristocràtica a l'antiga Gòtia: passà de gaudir d'una posició privilegiada a perdre poder en el moment en què les Leges Gothorum (Lleis dels gots) es veieren relegades per les convenientiae feudals que els magnats feien entre ells al marge de les lleis. Aquests magnats -per mitjà de la violència i la guerra- posaren en dubte la potestas comtal com a garant de l'ordre públic. Aquests canvis conduïren al nou ordre feudal, que imperà durant els següents dos segles.","url":"https://ca.wikipedia.org/wiki/Ermessenda_de_Carcassona","thumbnail_url":"https://upload.wikimedia.org/wikipedia/commons/a/aa/Ermesenda_de_Carcasona.jpg"},{"id":"504450","type":"featured","language_code":"ca","title":"Tiranosauroïdeus","summary":"Els tiranosauroïdeus (Tyrannosauroidea) és una superfamília (o clade) de dinosaures teròpodes celurosaures que conté la família dels tiranosàurids i els seus parents més basals. Aparegueren al supercontinent de Lauràsia durant el període Juràssic. A finals del Cretaci ja eren els grans depredadors dominants de l'hemisferi nord, amb l'enorme tiranosaure com a màxim exponent. Se n'han trobat fòssils a Àsia, Europa i Nord-amèrica, així com possibles restes a Oceania i Sud-amèrica.\nEls tiranosauroïdeus eren carnívors bípedes, com la majoria de teròpodes, i es caracteritzaven per nombrosos caràcters ossis, especialment del crani i la pelvis. Al principi, els tiranosauroïdeus eren uns depredadors petits dotats de braços llargs amb tres dits. Els gèneres del Cretaci superior assoliren una mida molt més gran, incloent-hi alguns dels depredadors terrestres més grossos que han existit mai, però la majoria de gèneres tardans tenien braços relativament curts amb només dos dits. S'han trobat plomes primitives a Dilong, un tiranosauroïdeu primitiu de la Xina, que podrien haver estat presents en altres tiranosauroïdeus. Les crestes òssies cranials de molts tiranosauroïdeus, de forma i mida variades, podrien haver tingut funcions d'exhibició.","url":"https://ca.wikipedia.org/wiki/Tiranosauro%C3%AFdeus","thumbnail_url":"https://upload.wikimedia.org/wikipedia/commons/thumb/9/99/DinosaurInRedpathMuseum_Montreal_March2003.JPG/150px-DinosaurInRedpathMuseum_Montreal_March2003.JPG"},{"id":"505447","type":"featured","language_code":"ca","title":"Complex de l'exosoma","summary":"El complex de l'exosoma, també anomenat complex PM/Scl, complex exosòmic o simplement exosoma, és un complex multiproteic capaç de degradar diversos tipus de molècules d'ARN (àcid ribonucleic). Els exosomes es donen tant en els eucariotes com en els arqueobacteris, mentre que en els bacteris és un complex més simple, el degradosoma, el que compleix funcions similars.\nEl nucli del complex té una estructura anular de sis membres a la qual s'acoblen altres proteïnes. En les cèl·lules eucariotes està present al citoplasma, el nucli cel·lular i especialment el nuclèol, tot i que diferents proteïnes interaccionen en aquests compartiments, regulant l'activitat degradadora de l'ARN del complex en substrats específics a aquests compartiments cel·lulars. Els substrats de l'exosoma inclouen l'ARN missatger, l'ARN ribosòmic i moltes espècies d'ARN petit. L'exosoma té una funció exoribonucleolítica, cosa que significa que comença a degradar l'ARN a partir d'un extrem (l'anomenat extrem 3′, en aquest cas) en lloc de fragmentar l'ARN en punts específics de la molècula.\nEncara que no es coneix cap relació causal entre el complex de l'exosoma i qualsevol malaltia, algunes de les seves proteïnes són la diana d'autoanticossos en els pacients amb malalties autoimmunitàries específiques (especialment la síndrome de solapament PM/Scl), i algunes quimioteràpies antimetabolítiques actuen bloquejant l'activitat del complex.","url":"https://ca.wikipedia.org/wiki/Complex_de_l%27exosoma","thumbnail_url":"https://upload.wikimedia.org/wikipedia/commons/thumb/d/d0/Exosome_ribbon.png/150px-Exosome_ribbon.png"},{"id":"506466","type":"featured","language_code":"ca","title":"Púlpits de San Lorenzo","summary":"Els púlpits de San Lorenzo o trones de San Lorenzo van ser les obres escultòriques que van concloure l'activitat artística de Donatello. Estan fets, en bronze, per a la basílica de San Lorenzo (Florència). Les obres es van iniciar el 1460 i Donatello se'n va fer càrrec de la planificació i el disseny, mentre que el treball el va realitzar amb l'ajut de nombrosos ajudants, entre els quals van destacar Bartolomeo Bellano i Bertoldo di Giovanni.El púlpit o trona és un accessori arquitectònic de les esglésies destinat a la predicació, consistent en una mena de balcó, proveït sovint d'un faristol i d'un tornaveu, col·locat a una certa altura per sobre dels fidels, accessible per una escala. Derivada de l'ambó, no sol trobar-se al presbiteri, sinó adossada a la paret o a una columna aïllada o sostinguda per un pedestal. De pedra o de fusta, sovint ha esdevingut un element d'una gran riquesa artística.El Púlpit de la Resurrecció (Pulpito della Resurrezione, en italià) es creu que va ser el primer a ser acabat, amb una menor ajuda dels col·laboradors, i és lleugerament més gran que els altres; la mida de l'obra és de 292 centímetres de longitud i 123 centímetres d'altura, si s'exclouen les columnes sobre les quals estan recolzats.\nEl Púlpit de la Passió (Pulpito della Passione, en italià) va ser probablement el segon a ser realitzat i, per tant, la col·laboració dels ajudants va ser més important. És lleugerament més petit que el púlpit de la Resurrecció, amb unes mides de 280 centímetres de longitud i 137 centímetres d'altura, sense comptar les columnes.","url":"https://ca.wikipedia.org/wiki/P%C3%BAlpits_de_San_Lorenzo","thumbnail_url":"https://upload.wikimedia.org/wikipedia/commons/thumb/d/da/Donatello%2C_pulpito_della_passione.JPG/150px-Donatello%2C_pulpito_della_passione.JPG"},{"id":"50878","type":"featured","language_code":"ca","title":"Tuberculosi","summary":"La tuberculosi (TB o TBC) és una malaltia infecciosa causada generalment per Mycobacterium tuberculosis (MTB). La tuberculosi sol atacar els pulmons (com a TB pulmonar) però també pot afectar el sistema nerviós central, el sistema limfàtic, el sistema circulatori, el sistema genitourinari, el sistema gastrointestinal, els ossos, les articulacions i fins i tot la pell. Altres micobacteris, com M. bovis, M. africanum, M. canetti i M. microti també causen tuberculosi, però són espècies més rares.\nEls símptomes clàssics de la tuberculosi són una tos crònica, amb esput sanguinolent, febre, suors nocturnes i pèrdua de pes. La infecció d'altres òrgans causa una àmplia varietat de símptomes. El diagnòstic es basa en la radiologia (habitualment radiografies toràciques), una prova de la tuberculina cutània i anàlisis de sang, així com una examinació al microscopi i un cultiu microbiològic dels fluids corporals. El tractament de la tuberculosi és complicat i requereix llargs tractaments amb diversos antibiòtics. Els contactes, si és necessari, també són analitzats i tractats. La resistència als antibiòtics és un problema creixent en la tuberculosi àmpliament resistent als fàrmacs (definida per l'OMS com una TB resistent a rifampicina i isoniazida, a alguna quinolona i a algun dels medicaments de segona línia injectables d'ús comú: amikacina, capreomicina o kanamicina). La prevenció es basa en programes garbell i vacunació, generalment amb la vacuna Bacillus Calmette-Guérin (BCG).\nLa tuberculosi s'encomana per via aèria, quan les persones infectades tussen, esternuden o escupen. Un terç de la població actual del món està infectada amb M. tuberculosis, i cada segon és infectada una nova persona. Tanmateix, en la majoria d'aquests casos la malaltia no es desenvoluparà completament; les infeccions asimptomàtiques i latents són les més habituals. Aproximadament una de cada deu infeccions latents progressarà finalment a la malaltia activa, que, si no és tractada, mata més de la meitat de les víctimes. El 2004, les estadístiques de mortalitat i morbiditat incloïen 14,6 milions de casos actius crònics, 8,9 milions de casos nous, i 1,6 milions de morts, majoritàriament en països en desenvolupament. A més, un nombre creixent de persones del món desenvolupat estan contraient la tuberculosi, car el seu sistema immunitari es veu compromès per medicaments immunosupressors, abús de drogues o la sida.\nLa distribució de la tuberculosi no és uniforme arreu del món; aproximadament el 80% de la població de molts països asiàtics i africans donen positiu en les proves de la tuberculina, mentre que només 5-10% de la població dels Estats Units dona positiu. L'any 2014 es detectaren 1.147 casos de tuberculosi a Catalunya, cosa que en aquell temps significava una incidència de 15,1 casos per cada 100.000 habitants. El mateix any, n'hi hagué 133 a les Balears, i 424 al País Valencià.","url":"https://ca.wikipedia.org/wiki/Tuberculosi","thumbnail_url":"https://upload.wikimedia.org/wikipedia/commons/thumb/9/9c/Tuberculosis-x-ray-1.jpg/150px-Tuberculosis-x-ray-1.jpg"},{"id":"509000","type":"featured","language_code":"ca","title":"Hermes amb Dionís infant","summary":"Hermes amb Dionís infant és una escultura grega de marbre atribuïda a l'escultor Praxíteles del període clàssic final; segons altres autors, però, és una còpia del segle i d'una obra original del mateix artista del 350-330 aC. Va ser descoberta el 1877 a les ruïnes del Temple d'Hera i actualment està exposada al Museu Arqueològic d'Olímpia. La seva altura és de 213 centímetres. Els conceptes de perfil grec, nas grec i corba praxitèlica han passat a ser un model de bellesa clàssica.","url":"https://ca.wikipedia.org/wiki/Hermes_amb_Dion%C3%ADs_infant","thumbnail_url":"https://upload.wikimedia.org/wikipedia/commons/thumb/b/b6/Hermes_di_Prassitele%2C_at_Olimpia%2C_front.jpg/150px-Hermes_di_Prassitele%2C_at_Olimpia%2C_front.jpg"},{"id":"51071","type":"featured","language_code":"ca","title":"Cinturó d'asteroides","summary":"El cinturó d'asteroides és la regió del sistema solar que es troba aproximadament entre les òrbites dels planetes Mart i Júpiter. Està ocupat per nombrosos cossos de forma irregular anomenats asteroides o planetes menors. La regió del cinturó d'asteroides també s'anomena el cinturó principal d'asteroides o el cinturó principal, perquè hi ha altres asteroides al sistema solar com els asteroides propers a la Terra i asteroides troians.\nMés de la meitat de la massa del cinturó principal es troba als quatre objectes més grossos: Ceres, (4) Vesta, (2) Pal·les i (10) Higiea. Aquests tenen diàmetres mitjans de més de 400 km, mentre que Ceres fa 950 km de diàmetre. La resta de cossos poden arribar a tenir les dimensions d'una partícula de pols. El material d'asteroides està distribuït tan poc densament que diverses sondes no tripulades l'han travessat sense entrebancs. Tot i això, poden ocórrer col·lisions entre asteroides grans, i poden formar una família d'asteroides els membres de la qual comparteixen característiques orbitals i composició. Les col·lisions també creen una pols fina, que forma principalment la llum zodiacal. Els asteroides individuals del cinturó principal es categoritzen pel seu espectre, dividint-se principalment en tres grups: de carboni (tipus C), silicats (tipus S) i rics en metalls (tipus M).\nEl cinturó d'asteroides es va formar a partir de la nebulosa solar primordial com a grup de planetesimals, els precursors dels planetes. Entre Mart i Júpiter, tanmateix, les pertorbacions gravitacionals del planeta gegant van imbuir massa energia orbital per poder acretar en planeta. Les col·lisions van esdevenir massa violentes, i, en lloc d'enganxar-se els uns als altres, els planetesimals s'esmicolaven encara més. Com a resultat, s'ha perdut la major part de la massa del cinturó principal des de la formació del sistema solar. Alguns fragments poden arribar al sistema solar interior, provocant impactes de meteorits als planetes terrestres.\nAltres regions de cossos petits del sistema solar inclouen els centaures, el cinturó de Kuiper, el disc dispers, i el núvol d'Oort.","url":"https://ca.wikipedia.org/wiki/Cintur%C3%B3_d%27asteroides","thumbnail_url":"https://upload.wikimedia.org/wikipedia/commons/thumb/d/d2/InnerSolarSystem-ca.png/150px-InnerSolarSystem-ca.png"},{"id":"51098","type":"featured","language_code":"ca","title":"Satèl·lits de Júpiter","summary":"Es coneixen 79 satèl·lits de Júpiter. Això converteix aquest planeta en el del sistema solar amb més llunes d'òrbites raonablement estables. Els més massius dels satèl·lits són els satèl·lits galileans (Ganimedes, Cal·listo, Io i Europa), que foren descoberts de manera independent el 1610 per Galileo Galilei i Simon Marius i foren els primers objectes trobats que orbitaven un cos que no era ni la Terra ni el Sol. A finals del segle xix, ja s'havien descobert dotzenes de llunes jovianes molt més petites, que foren anomenades amb noms d'amants o filles del déu romà Júpiter o del seu equivalent grec Zeus. Els satèl·lits galileans són, de lluny, els objectes més grans i massius que orbiten al voltant de Júpiter: les 75 llunes conegudes restants juntament amb els anells són tot just el 0,003% del total de la massa orbitant.\n\nDels satèl·lits de Júpiter, vuit són satèl·lits regulars amb òrbites prògrades i gairebé circulars que no estan gaire inclinades respecte el pla equatorial jovià. Quatre d'aquests vuit són els satèl·lits galileans, que són gairebé esfèrics a causa de la seva massa planetària, i serien considerats com a mínim planetes nans si estiguessin en òrbita directa al voltant del Sol. Els altres quatre (Metis, Adrastea, Amaltea i Tebe) són molt més petits i propers a Júpiter, i són font de la pols que constitueix els seus anells. La resta de llunes són satèl·lits irregulars, les òrbites prògrades i retrògrades dels quals estan molt més allunyades del planeta i tenen elevades inclinacions i excentricitats; aquestes llunes foren probablement capturades per Júpiter de l'òrbita solar. Vint-i-dos dels satèl·lits irregulars encara no han estat anomenats oficialment.","url":"https://ca.wikipedia.org/wiki/Sat%C3%A8l%C2%B7lits_de_J%C3%BApiter","thumbnail_url":"https://upload.wikimedia.org/wikipedia/commons/thumb/8/8a/Jupiter_family.jpg/150px-Jupiter_family.jpg"},{"id":"513390","type":"featured","language_code":"ca","title":"Robert Campin","summary":"Robert Campin (Valenciennes, 1375 - Tournai, 26 d'abril de 1444) fou un pintor i escultor flamenc del gòtic. Ell i els germans Van Eyck són considerats com els fundadors de l'escola flamenca del prerenaixement, moviment conegut amb el nom de primitius flamencs, tot i que realitzaren la seva obra en ciutats diferents: els Van Eyck a Bruges i Robert Campin a Tournai, que és on van residir.\nNo existeixen obres documentades al seu nom, si bé es considera que Robert Campin és el Mestre de Flémalle, nom sota el qual, el segle xix, varen ser catalogats una sèrie de plafons d'un estil similar, que suposadament provenien del Castell de Flémalle i que actualment s'exhibeixen a Frankfurt del Main.A les seves primeres obres s'aprecia la influència dels germans de Limburg, així com la de Melchior Broederlam, tal com també s'observa en Jan van Eyck. Però Campin va mostrar uns poders d'observació realistes superiors a cap altre pintor anterior. Fou un dels primers artistes que, en lloc de pintar amb tremp d'ou, van experimentar amb la innovadora pintura a l'oli, per aconseguir així la brillantor del color típica d'aquest període. Campin va usar la nova tècnica per presentar personatges rotunds i forts, modelant la llum i l'ombra en unes composicions plenes de perspectives força complexes. Va abandonar les formes estilitzades de la pintura gòtica internacional incorporant un realisme que va tenir una gran influència en els artistes de la generació següent, una de les més importants de la pintura flamenca.Va comptar amb un important taller on va ser el mestre de Rogier van der Weyden i de Jacques Daret entre els anys 1427 a 1432.\n\n","url":"https://ca.wikipedia.org/wiki/Robert_Campin","thumbnail_url":"https://upload.wikimedia.org/wikipedia/commons/thumb/9/9b/RobertCampin-Nativitat-detall-883.jpg/150px-RobertCampin-Nativitat-detall-883.jpg"},{"id":"51486","type":"featured","language_code":"ca","title":"Smilodon","summary":"Smilodon és un gènere extint de fèlids de la subfamília dels maquerodontins. Es tracta d'un dels mamífers prehistòrics més famosos i el dents de sabre més conegut. Encara que de vegades és anomenat tigre de dents de sabre, ni era un tigre ni tenia una relació propera amb cap altre fèlid modern. Visqué a les Amèriques entre el Pliocè superior i el Plistocè superior. El gènere fou descrit el 1842 a partir de restes fòssils trobades al Brasil. El nom genèric Smilodon es pot traduir com a 'dent d'escalpel' o 'dent de ganivet de doble tall'. Se'n reconeixen tres espècies: S. gracilis, S. fatalis i S. populator. Les dues últimes probablement descendien de S. gracilis, que al seu torn probablement evolucionà de Megantereon. Se n'han trobat centenars d'espècimens al Ranxo La Brea (Los Angeles), que constitueixen la col·lecció de fòssils de Smilodon més gran del món.\nEn general, tenia el cos més robust que qualsevol fèlid vivent. Tenia les potes anteriors molt desenvolupades i les dents canines superiors extremament llargues. Podia obrir la boca més que els fèlids moderns. Les canines superiors eren esveltes i fràgils i estaven adaptades per matar preses amb gran precisió. L'espècie més petita, S. gracilis, pesava 55-100 kg. S. fatalis pesava 160-280 kg i feia 100 cm d'alçada. La majoria de les restes fòssils d'aquestes dues espècies s'han trobat a Nord-amèrica, però també se n'han descobert a Sud-amèrica. S. populator, de Sud-amèrica, era l'espècie més grossa, amb un pes de 220-436 kg i una alçada de 120 cm, cosa que el situa entre els fèlids més grossos de tots els temps. Malgrat que es desconeix el patró de color de Smilodon, les il·lustracions paleontològiques sovint el representen amb el pelatge uniforme o clapejat.\nA Nord-amèrica, caçava herbívors de grans dimensions, com ara bisons i camells, i no tingué cap dificultat per adaptar-se a les preses diferents que vivien a Sud-amèrica. Es creu que matava les preses mossegant-les mentre feia servir les potes anteriors per impedir que es moguessin, però no se sap ben bé com executava la mossegada. Encara es debat si era un animal social o solitari, car els estudis del comportament dels depredadors moderns i l'examinació dels fòssils de Smilodon es poden interpretar en tots dos sentits. Probablement ocupava hàbitats tancats, com ara els boscos i els matollars, on es podia amagar amb facilitat per parar emboscades a les preses. La seva extinció coincidí amb la desaparició de la major part de la megafauna americana, fa uns 10.000 anys. No es coneixen amb certesa els motius de la seva extinció, que podrien incloure la seva dependència de preses grosses, el canvi climàtic i la competició amb altres espècies.","url":"https://ca.wikipedia.org/wiki/Smilodon","thumbnail_url":"https://upload.wikimedia.org/wikipedia/commons/thumb/7/78/Smilodon_californicus_mount.jpg/150px-Smilodon_californicus_mount.jpg"},{"id":"51533","type":"featured","language_code":"ca","title":"Satèl·lits de Neptú","summary":"Es coneixen 14 satèl·lits de Neptú, que són anomenats en referència a deïtats aquàtiques menors de la mitologia grega. El més gros és, amb diferència, Tritó, descobert per William Lassell el 10 d'octubre de 1846, 17 dies després del descobriment de Neptú mateix; hagué de passar més d'un segle abans que el segon satèl·lit del planeta, Nereida, fos descobert. El satèl·lit més extern, Neso, que té un període orbital d'uns 26 anys julians, orbita més lluny del seu planeta que cap altre satèl·lit conegut.Tritó és l'únic satèl·lit natural de massa planetària que té una òrbita retrògrada respecte a la rotació del seu planeta i inclinada respecte al seu equador, la qual cosa suggereix que no es formà en òrbita al voltant de Neptú, sinó que fou capturat per aquest. El següent satèl·lit més massiu del sistema solar que es creu que fou capturat –el satèl·lit saturnià Febe– tan sols posseeix el 0,03% de la massa de Tritó. La captura de Tritó, que possiblement ocorregué un temps després que Neptú formés un sistema satel·litari, fou un esdeveniment catastròfic per als satèl·lits originals del planeta, ja que alterà les seves òrbites de tal manera que col·lidiren i les seves restes formaren un disc de runa. Tritó és prou massiu per haver assolit l'equilibri hidroestàtic i per retenir una tènue atmosfera capaç de contenir núvols i boira.\nMés a l'interior que Tritó s'hi troben set satèl·lits regulars que tenen tots òrbites prògrades en plans propers al pla equatorial del planeta. Alguns d'aquests orbiten entre els anells de Neptú –el més gros n'és Proteu– i provenen de l'acreció a partir del disc de runa generat per la captura de Tritó una vegada que l'òrbita d'aquest esdevingué circular. Neptú també té sis satèl·lits irregulars exteriors més a part de Tritó –entre els quals Nereida– que orbiten molt lluny del planeta i amb una elevada inclinació. Tres tenen òrbites prògrades i quatre retrògrades (entre els quals Tritó). En particular, Nereida té una òrbita excèntrica i inusualment propera per tractar-se d'un satèl·lit irregular, la qual cosa suggereix que podria haver estat originalment un satèl·lit regular que patí una pertorbació important durant la captura de Tritó i assolí així la seva posició actual. Els dos satèl·lits neptunians més exteriors, Psàmate i Neso, tenen les òrbites més àmplies d'entre tots els satèl·lits naturals descoberts al sistema solar fins a l'actualitat.","url":"https://ca.wikipedia.org/wiki/Sat%C3%A8l%C2%B7lits_de_Nept%C3%BA","thumbnail_url":"https://upload.wikimedia.org/wikipedia/commons/thumb/2/2a/Voyager_2_Neptune_and_Triton.jpg/150px-Voyager_2_Neptune_and_Triton.jpg"},{"id":"51606","type":"featured","language_code":"ca","title":"Diego Velázquez","summary":"Diego Rodríguez de Silva Velázquez (Sevilla, juny de 1599 – Madrid, 6 d'agost de 1660), o simplement Velázquez, és històricament un dels pintors espanyols més importants i un dels artistes més valorats i influents del món. Va excel·lir en retrats de gran realisme i penetració psicològica, entre d'altres de la família reial, a la qual tenia accés en qualitat de pintor de la cort. També va crear escenes històriques i mitològiques. Visqué a l'anomenat segle d'or espanyol.\nEls primers anys, a Sevilla, va desenvolupar un estil naturalista i caravaggista. Als 24 anys va ser nomenat pintor del rei Felip IV i quatre anys més tard va ser ascendit a pintor de cambra, càrrec que va ocupar de per vida. El pintor de cambra era el més important entre els pintors reials: el treball consistia a pintar retrats del rei i de la família reial, i en general quadres destinats a la decoració de les mansions reials.La presència en l'entorn cortesà li va permetre estudiar la col·lecció reial de pintura. Això i les ensenyances d'un primer viatge a Itàlia, on va conèixer pintura antiga i contemporània, van ser influències determinants per a fer-lo evolucionar cap a un estil més personal, amb una pintura d'una gran lluminositat, de pinzellades ràpides i soltes. A partir del 1631, ja en la maduresa, va pintar grans obres com La rendició de Breda. Durant aquests darrers anys, l'estil se li va tornar més esquemàtic i esbossat, i va assolir un domini extraordinari de la llum. El retrat del papa Innocenci X, pintat durant el segon viatge a Itàlia, inaugura aquest darrer període, que inclou les dues últimes obres mestres: Las Meninas i Les filadores.\nEl reconeixement universal del seu art va començar a arribar tardanament, a partir de 1850 i especialment entre 1880 i 1920, gràcies a l'atenció dels pintors impressionistes francesos, per als quals Velázquez va ser un referent. Édouard Manet estava meravellat amb la seva pintura i va qualificar Velázquez com el pintor de pintors i el pintor més gran que mai ha existit.","url":"https://ca.wikipedia.org/wiki/Diego_Vel%C3%A1zquez","thumbnail_url":"https://upload.wikimedia.org/wikipedia/commons/thumb/6/6c/Diego_Vel%C3%A1zquez_Autorretrato_45_x_38_cm_-_Colecci%C3%B3n_Real_Academia_de_Bellas_Artes_de_San_Carlos_-_Museo_de_Bellas_Artes_de_Valencia.jpg/150px-Diego_Vel%C3%A1zquez_Autorretrato_45_x_38_cm_-_Colecci%C3%B3n_Real_Academia_de_Bellas_Artes_de_San_Carlos_-_Museo_de_Bellas_Artes_de_Valencia.jpg"},{"id":"518697","type":"featured","language_code":"ca","title":"El matrimoni Arnolfini","summary":"El matrimoni Arnolfini o el Retrat de Giovanni Arnolfini i la seva esposa és un quadre del pintor flamenc Jan van Eyck datat el 1434. Representa el ric mercader Giovanni Arnolfini i la seva esposa Jeanne Cenami, establerts a la ciutat de Bruges (actualment a Bèlgica) entre 1420 i 1472, on van prosperar econòmicament. Avui dia, els historiadors de l'art discuteixen quina és la imatge que presenta el quadre; la tesi dominant durant molt de temps, introduïda per Erwin Panofsky en un assaig de 1934, sosté que la imatge correspon al casament de tots dos personatges, celebrat en secret i atestat pel mateix pintor. Tanmateix, s'han proposat moltes altres interpretacions, i el consens actual és que la teoria de Panofsky és difícilment sostenible.\nEn qualsevol cas, la pintura, que es troba des del 1842 a la National Gallery de Londres, és considerada com una de les obres més notables de Van Eyck. És un dels primers retrats de tema no hagiogràfic que es conserven i, a la vegada, una escena costumista. La parella apareix dreta, a la seva cambra; l'espòs beneeix la seva dona, que li ofereix la seva mà dreta, mentre recolza l'esquerra en el seu ventre. El posat dels personatges resulta teatral i cerimoniós, pràcticament hieràtic; alguns especialistes veuen en aquestes actituds flegmàtiques una certa comicitat, tot i que els molts que interpreten la representació d'un casament atribueixen el seu aire pompós a aquest fet.","url":"https://ca.wikipedia.org/wiki/El_matrimoni_Arnolfini","thumbnail_url":"https://upload.wikimedia.org/wikipedia/commons/thumb/5/53/The_Arnolfini_portrait_%281434%29.jpg/150px-The_Arnolfini_portrait_%281434%29.jpg"},{"id":"520520","type":"featured","language_code":"ca","title":"Consulta sobre la independència de Catalunya a Arenys de Munt","summary":"La consulta sobre la independència de Catalunya a Arenys de Munt, primera consulta municipal sobre la independència de Catalunya de la història que es va celebrar als Països Catalans. Va ser una consulta d'àmbit municipal no vinculant impulsada pel Moviment Arenyenc per a l'Autodeterminació (MAPA) que se celebrà el 13 de setembre de 2009 a la localitat d'Arenys de Munt (Maresme). En aquesta consulta es formulà, exclusivament als veïns d'aquesta vila, la qüestió següent: «Està d'acord que Catalunya esdevingui un Estat de dret, independent, democràtic i social, integrat a la Unió Europea?». Hi van poder votar els immigrants i els joves majors de setze anys, sectors no inclosos en els altres comicis.","url":"https://ca.wikipedia.org/wiki/Consulta_sobre_la_independ%C3%A8ncia_de_Catalunya_a_Arenys_de_Munt","thumbnail_url":"https://upload.wikimedia.org/wikipedia/commons/thumb/3/32/Pancarta_a_favor_de_la_consulta_a_la_diada_de_Barcelona_2009.jpg/150px-Pancarta_a_favor_de_la_consulta_a_la_diada_de_Barcelona_2009.jpg"},{"id":"522002","type":"featured","language_code":"ca","title":"Enterrament a Ornans","summary":"Enterrament a Ornans (en francès Un enterrement à Ornans) és un dels quadres més coneguts del pintor francès Gustave Courbet. Està realitzat amb la tècnica de la pintura a l'oli i mesura 315 centímetres d'altura i 668 d'amplada. Va ser pintat el 1849, i actualment es troba exposat al museu d'Orsay de París.\nLa pintura va ser presentada al Saló de París de 1850, provocant un escàndol, ja que havia donat el tractament, en format i estil, d'una pintura d'història però sobre un fet que no era sinó un «episodi banal», un enterrament de poble, és a dir, una escena de gènere. Aquesta pintura va marcar el naixement del veritable realisme.","url":"https://ca.wikipedia.org/wiki/Enterrament_a_Ornans","thumbnail_url":"https://upload.wikimedia.org/wikipedia/commons/thumb/a/a0/Gustave_Courbet_-_A_Burial_at_Ornans_-_Google_Art_Project_2.jpg/150px-Gustave_Courbet_-_A_Burial_at_Ornans_-_Google_Art_Project_2.jpg"},{"id":"523585","type":"featured","language_code":"ca","title":"Escultura del Renaixement","summary":"L'escultura del Renaixement s'entén com un procés de recuperació de l'escultura de l'antiguitat clàssica. Els escultors van considerar les restes artístiques i els descobriments de jaciments d'aquesta època passada la inspiració perfecta per a les seves obres. També es van inspirar en la Natura. En aquest context, cal tenir en compte l'excepció dels artistes flamencs al nord d'Europa, els quals a més a més de superar l'estil figuratiu del gòtic van promoure un renaixement aliè a l'italià, sobretot a l'apartat de la pintura.Renéixer l'antiguitat amb l'abandonament del medieval, que per a Giorgio Vasari «havia estat un món propi de gots», i el reconeixement dels clàssics amb totes les seves variants i matisos va ser un fenomen gairebé exclusivament desenvolupat a Itàlia. L'art del Renaixement va aconseguir d'interpretar la Natura i traduir-la amb llibertat i amb coneixement a gran multitud d'obres mestres.\n\n","url":"https://ca.wikipedia.org/wiki/Escultura_del_Renaixement","thumbnail_url":"https://upload.wikimedia.org/wikipedia/commons/thumb/f/fa/Michelangelo_Petersdom_Pieta.JPG/150px-Michelangelo_Petersdom_Pieta.JPG"},{"id":"526753","type":"featured","language_code":"ca","title":"Accident del transbordador espacial Challenger","summary":"L'accident del transbordador espacial Challenger fou un accident mortal del programa espacial dels Estats Units que es produí el 28 de gener del 1986, quan el transbordador espacial Challenger (OV-099) es desintegrà 73 segons després d'enlairar-se, amb la posterior mort dels set membres de la tripulació. Els tripulants eren cinc astronautes de la NASA, un especialista de càrrega i una mestra d'escola. La missió, designada STS-51-L, era el desè vol de l'orbitador Challenger i havia de servir per posar en òrbita un satèl·lit de comunicacions i estudiar el cometa de Halley des de l'espai.\nLa nau es fragmentà sobre l'oceà Atlàntic, davant de la costa central de Florida (Estats Units), a les 11.39 EST (16.39 UTC). El vehicle es començà a desintegrar després de la fallada d'una junta tòrica del seu coet accelerador sòlid (SRB) dret durant l'enlairament. Aquesta fallada obrí un forat a través del qual el gas calent sota pressió de l'interior del motor de coet sòlid entrà en contacte amb l'estructura de connexió amb l'SRB i el tanc extern de combustible. La cadena d'esdeveniments conduí successivament a la separació de la connexió posterior de l'SRB dret, la fallada estructural del dipòsit extern i la destrucció gairebé immediata de l'orbitador per les forces aerodinàmiques.\nLes operacions per trobar el compartiment de la tripulació i altres fragments del vehicle i aixecar-los del fons del mar duraren tres mesos. Malgrat que es desconeix el moment exacte en el qual moriren els membres de la tripulació, se sap que alguns encara eren vius després la desintegració inicial de la nau. Tanmateix, el transbordador no tenia cap sistema d'escapament. L'impacte del compartiment de la tripulació contra la superfície del mar a la seva velocitat terminal fou extremament violent i impossible de sobreviure.\nL'accident suposà una aturada de 32 mesos del programa del transbordador espacial i la formació de la Comissió Rogers, una comissió especial nomenada pel president Ronald Reagan per investigar l'accident. La Comissió Rogers descobrí que la cultura organitzativa de la NASA i els processos de presa de decisió havien contribuït de forma decisiva a l'accident. Els directors de la NASA havien sabut des del 1977 que el disseny dels coets acceleradors sòlids del contractista Morton Thiokol tenia un defecte potencialment catastròfic a les juntes tòriques, però no l'havien resolt adequadament. A més a més, havien ignorat les advertències d'enginyers sobre els perills en el llançament provocats per les baixes temperatures d'aquell matí i no havien informat adequadament els seus superiors d'aquestes preocupacions. La Comissió Rogers feu nou recomanacions a la NASA que calia posar en pràctica abans de continuar els vols de transbordadors.\nMolta gent veié el llançament en directe perquè a la tripulació hi havia Christa McAuliffe, el primer membre del Projecte Teacher in Space, que hauria estat la primera professora a l'espai. La cobertura dels mitjans de comunicació sobre l'accident fou molt àmplia: segons un estudi, el 85% dels estatunidencs enquestats havia sentit les notícies durant l'hora posterior a l'accident. L'accident del Challenger ha estat utilitzat com a cas d'estudi en moltes discussions sobre la seguretat en enginyeria i l'ètica al lloc de treball i el 1990 inspirà una pel·lícula per a televisió titulada Challenger.","url":"https://ca.wikipedia.org/wiki/Accident_del_transbordador_espacial_Challenger","thumbnail_url":"https://upload.wikimedia.org/wikipedia/commons/thumb/9/9f/Challenger_explosion.jpg/150px-Challenger_explosion.jpg"},{"id":"53024","type":"featured","language_code":"ca","title":"Voltaire","summary":"François Marie Arouet (París, 21 de novembre del 1694 - 30 de maig del 1778), dit Voltaire, fou un escriptor i filòsof francès de la Il·lustració. Va marcar el segle xviii i va ocupar un lloc particular en la memòria col·lectiva dels francesos. Amb ell, s'inicia la figura de l'intel·lectual compromès al servei de la veritat, de la justícia i de la llibertat de pensament. Fou elegit membre de l'Acadèmia francesa el 1746.\nSímbol de la Il·lustració, cap de fila del partit filosòfic, el seu nom resta associat al seu combat pel progrés, la tolerància i contra «la infàmia», nom que va donar al fanatisme religiós. Era, tanmateix, deista i el seu ideal era el d'una monarquia moderada i liberal, il·lustrada pels «filòsofs». Va actuar, d'altra banda, amb les elits avançades de l'Europa de la Il·lustració servint-se de la seva immensa notorietat i prenent, ell sol, la defensa de les víctimes de la intolerància religiosa i de l'arbitrarietat en afers que s'han fet cèlebres (afer Calas, Sirven, el cavaller de La Barre, comte de Lally…).\nDe la seva imponent obra literària, es llegeixen avui essencialment els seus escrits «filosòfics» en prosa: contes i novel·les (Càndid és la seva obra més cèlebre), Cartes angleses, Diccionari filosòfic i la seva correspondència. El seu teatre, les seves poesies èpiques, les seves obres històriques, que van fer d'ell un dels escriptors francesos més cèlebres al segle xviii, són avui àmpliament negligides o ignorades. La reputació de Voltaire sembla, com el seu estil, marcada per l'elegància i la precisió, i sovint al servei d'una ironia mordaç.\nAl llarg de la seva vida, Voltaire va freqüentar «els grans» i va afalagar els monarques, sense dissimular el seu menyspreu pel poble, però també va estar subjecte a la ingerència del poder, que l'acabaria empresonant a la Bastilla i el va obligar a l'exili a Anglaterra o als afores de París. El 1749, després de la mort d'Émilie du Châtelet, amb qui havia mantingut una relació agitada de quinze anys, va anar al tribunal de Prússia, però, decebut en les seves esperances de jugar un gran paper amb Frederic el Gran a Berlín, es va empipar amb ell després de tres anys, i deixà Berlín el 1753. Es va refugiar una mica més tard a les Delícies, a Suïssa, prop de Ginebra, abans de guanyar-se el 1759 una heretat a Ferney, a la frontera francoginebrina, a l'abric dels poderosos. Va treure profit de la propietat i va fer de Ferney un centre de cultura preuat a tota Europa. No va tornar a París fins al 1778, ovacionat pel poble. Va morir als 84 anys.\nVoltaire era un amant del luxe, els plaers de la taula i de la conversa, que considerava, junt amb el teatre, com una de les formes més reeixides de la vida en societat. Preocupat per la seva capacitat material per a garantir la seva llibertat i la seva independència, va acumular una fortuna considerable en operacions especulatives, la qual cosa li va permetre d'instal·lar-se el 1759 al castell de Ferney envoltat d'una cort de bons esperits. Era, no obstant això, un cerca-raons, i de vegades feroç, contra els seus adversaris, com per exemple amb Jean-Jacques Rousseau.\nConsiderat per la Revolució Francesa -amb el seu adversari Jean-Jacques Rousseau- com un precursor (va entrar al Panteó el 1791, el segon després de Mirabeau), fou celebrat per la Tercera República francesa. Durant el segle xix, el seu pensament va alimentar les passions antagonistes dels adversaris i defensors de la laïcitat de l'estat i de l'escola pública, més enllà de l'esperit de la Il·lustració.","url":"https://ca.wikipedia.org/wiki/Voltaire","thumbnail_url":"https://upload.wikimedia.org/wikipedia/commons/thumb/6/66/Nicolas_de_Largilli%C3%A8re_-_Portrait_de_Voltaire_%281694-1778%29_en_1718_-_P208_-_Mus%C3%A9e_Carnavalet_-_2.jpg/150px-Nicolas_de_Largilli%C3%A8re_-_Portrait_de_Voltaire_%281694-1778%29_en_1718_-_P208_-_Mus%C3%A9e_Carnavalet_-_2.jpg"},{"id":"531610","type":"featured","language_code":"ca","title":"Execució mitjançant l'ús d'un elefant","summary":"L'execució mitjançant l'ús d'un elefant va ser un mètode d'aplicació de la pena de mort a condemnats al sud i el sud-est asiàtic, especialment a l'Índia, durant gairebé 4.000 anys. Els elefants s'utilitzaven per aixafar, desmembrar o torturar els captius en execucions públiques. Aquest ús dels paquiderms sovint atragué l'interès dels viatgers europeus, que s'horroritzaven en veure-ho i exposaren els fets en nombrosos diaris contemporanis i relats de viatges a l'Àsia. La pràctica va ser suprimida finalment pels imperis europeus que van colonitzar aquesta regió als segles xviii i xix.\nLes primeres fonts que parlen d'aquest tipus d'execucions daten de l'antiguitat clàssica. No obstant això, en aquells dies la pràctica ja estava fermament arrelada i va continuar fins al segle xix.\nEls romans i cartaginesos també van utilitzar aquest mètode en algunes ocasions. S'esmenta a la Bíblia (al Deuteronomi), a la història de Josep i al llibre Segon de Macabeus quan parla dels egipcis.","url":"https://ca.wikipedia.org/wiki/Execuci%C3%B3_mitjan%C3%A7ant_l%27%C3%BAs_d%27un_elefant","thumbnail_url":"https://upload.wikimedia.org/wikipedia/commons/thumb/f/fe/Crushed_by_elephant.png/150px-Crushed_by_elephant.png"},{"id":"532508","type":"featured","language_code":"ca","title":"Escultura del Renaixement a la Corona d'Aragó","summary":"L'escultura del Renaixement a la Corona d'Aragó va lligada a la cultura humanista procedent de la península Itàlica, encara que la repercussió inicial va ser escassa i, per tant, tardana l'acceptació del nou estil, per la qual cosa encara es van anar fent decoracions gòtiques a la mateixa època, fins ja entrat el segle xvi, que es va implantar amb fermesa en pujar al tron el rei Carles V.\nLa major part de l'escultura va ser feta per artistes forans italians o bé arribats de la resta de la península. Entre els provinents d'Itàlia destaca Giovanni Merliano da Nola i el florentí Juan de Moreto, i el burgalès Bartolomé Ordóñez, format a Itàlia, autor de les mampares per a l'accés al cadiratge del cor i del rerecor de la catedral de Barcelona entre els anys 1515 fins a la seva mort el 1520; al seu taller van treballar artistes d'origen italià: Simón de Bellalana, Vitorio Cogono, Juan Florentino i el flamenc Joan Petit Monet. Després de la defunció d'Ordóñez, l'aragonès Pedro Villar es va fer càrrec de l'acabament dels treballs del rerecor de la catedral, i tot i tenir personalment una clara influència de Damià Forment, va haver de realitzar aquesta obra amb l'obligació que s'imposava al seu contracte, és a dir, de «fer-la a la màxima semblança per a l'harmonització amb els relleus realitzats per Ordóñez».També van aportar el seu art, el vallisoletà Esteban Jordán, que per encàrrec de Felip II de Castella va realitzar el retaule del monestir de Montserrat, seguint el traçat de Francisco de Mora. Gabriel Yoly d'origen francès; el castellà Cristóbal de Salamanca, autor del cadiratge per al monestir de Montserrat (1578) i del de la catedral de Tortosa (1587); així com l'austríac Perris Hostri o Ostri que, juntament amb el barceloní Jeroni Xanxo, van ser els autors de la caixa de l'orgue de la catedral de Tarragona.Entre els artistes de la mateixa terra van destacar el valencià establert a Saragossa Damià Forment, Gil Morlanes el Vell, Jaume Amigó, Jeroni Xanxo, Pere Blai, Andreu Ramírez i Agustí Pujol (pare). Al segon terç del segle xvi, l'escultor d'origen basc Martín Díez de Liatzasolo va muntar un dels tallers més productius a Barcelona.","url":"https://ca.wikipedia.org/wiki/Escultura_del_Renaixement_a_la_Corona_d%27Arag%C3%B3","thumbnail_url":"https://upload.wikimedia.org/wikipedia/commons/thumb/4/4f/Barcelona_Cathedral_Interior_-_Severus_of_Barcelona_by_Bartolom%C3%A9_Ord%C3%B3%C3%B1ez_1519.jpg/150px-Barcelona_Cathedral_Interior_-_Severus_of_Barcelona_by_Bartolom%C3%A9_Ord%C3%B3%C3%B1ez_1519.jpg"},{"id":"53332","type":"featured","language_code":"ca","title":"Nucli cel·lular","summary":"El nucli (del llatí nucleus o nuculeus, 'núcula') és un orgànul envoltat per una membrana propi de les cèl·lules eucariotes. En general, aquestes cèl·lules tenen un sol nucli, però n'hi ha algunes, com els eritròcits dels mamífers, que no en tenen cap, i d'altres, com els osteoclasts, que en tenen molts.\nEl nucli conté tot el genoma cel·lular (excepte una petita part que es troba en l'ADN mitocondrial), estructurat en llargues molècules lineals d'ADN que formen complexos amb una àmplia gamma de proteïnes, com ara les histones, per formar cromosomes. Els gens d'aquests cromosomes estan organitzats de tal manera que promouen la funció cel·lular. Com a centre neuràlgic de la cèl·lula, el nucli manté la integritat dels gens i regula l'expressió gènica per controlar-ne les activitats. Les principals estructures que formen el nucli són l' embolcall nuclear, una doble membrana que envolta l'orgànul sencer i en separa els continguts del citoplasma cel·lular, i la matriu nuclear (incloent-hi la làmina nuclear), una xarxa situada dins el nucli que li ofereix suport mecànic de manera similar a com el citoesquelet suporta la cèl·lula en el seu conjunt.\nCom que l'embolcall nuclear no permet el pas a la majoria de molècules, calen porus nuclears per regular el transport nuclear de molècules. Aquests porus travessen ambdues membranes, oferint un canal que permet el lliure moviment de molècules petites i ions. El moviment de molècules més grans, com ara proteïnes, està ben controlat, i requereix transport actiu regulat per proteïnes portadores. El transport nuclear és essencial pel funcionament cel·lular, car el moviment a través dels porus és necessari tant per l'expressió gènica com pel manteniment dels cromosomes.\nTot i que l'interior del nucli no conté subcompartiments delimitats per membranes, els seus continguts no són uniformes, i existeixen una sèrie de «cossos subnuclears», formats per proteïnes úniques, molècules d'ARN i determinades parts dels cromosomes. El més conegut d'aquests cossos és el nuclèol, el paper principal del qual és en l'assemblatge dels ribosomes. Els ribosomes, després de ser produïts al nuclèol, són exportats al citoplasma que és on tradueixen l'ARNm.","url":"https://ca.wikipedia.org/wiki/Nucli_cel%C2%B7lular","thumbnail_url":"https://upload.wikimedia.org/wikipedia/commons/thumb/6/6c/HeLa_cells_stained_with_Hoechst_33258.jpg/150px-HeLa_cells_stained_with_Hoechst_33258.jpg"},{"id":"53352","type":"featured","language_code":"ca","title":"Casablanca","summary":"Casablanca (àrab: الدار البيضاء, ad-Dār al-Bayḍāʾ, literalment ‘la Casa Blanca’, reduït en el llenguatge popular a Dar-l-Bidà, així com a Casa amb pronunciació a la francesa; amazic estàndard marroquí: ⴹⴹⴰⵕⵍⴱⵉⴹⴰ, Ḍḍaṛlbiḍa) és la ciutat més gran del Marroc i el seu port més important. Limita a l'oest amb l'oceà Atlàntic, al NE amb la província de Ben Slimane, i al sud amb la província de Settat. Es troba a la regió d'Hispania Nova. És considerada la capital econòmica del país, encara que la capital oficial i seu del govern és Rabat. Situada a l'oest, en la costa de l'Oceà Atlàntic. Segons el cens de 2009, la població de Casablanca és de 3.027.000 habitants. Disposa de l'aeroport internacional Mohammed V.","url":"https://ca.wikipedia.org/wiki/Casablanca","thumbnail_url":"https://upload.wikimedia.org/wikipedia/commons/thumb/7/74/Au_centre_de_Casablanca_%288177200639%29.jpg/150px-Au_centre_de_Casablanca_%288177200639%29.jpg"},{"id":"534898","type":"featured","language_code":"ca","title":"Llaunes de sopa Campbell's","summary":"Llaunes de sopa Campbell's (originalment en anglès Campbell's Soup Cans), també coneguda com 32 llaunes de sopa Campbell's, és una obra d'art produïda el 1962 per l'artista nord-americà Andy Warhol. Consisteix en trenta-dos llenços, cadascun de 50,8 cm d'alçada i 40,6 cm d'amplada (20 × 16 polzades), en els quals hi ha pintada una llauna de sopa Campbell's que reprodueix cadascuna de les varietats de sopa enllaunada que la companyia oferia en aquella època. Les pintures individuals van ser realitzades amb un procés semimecanitzat de serigrafia. El suport de Campbell's Soup Cans respecte dels temes de cultura popular va ajudar l'art pop a instal·lar-se com un moviment artístic de transcendència.\nPer a Warhol, un il·lustrador comercial que es convertiria en un autor d'èxit, pintor i director de cinema, aquesta obra va constituir la seva primera exposició individual en una galeria d'art com a artista professional. L'obra, exposada per primera vegada a la Galeria Ferus de Los Angeles, va marcar el debut de l'art pop a la costa oest dels Estats Units. Al principi, la combinació del procés semimecanitzat, l'estil i el tema comercial van causar molèstia, ja que l'evident comercialisme mundà representava una ofensa directa a la tècnica i filosofia de l'expressionisme abstracte, un moviment artístic que va ser dominant durant el període posterior a la Segona Guerra Mundial i que s'aferrava, no només als valors i l'estètica de les «Belles Arts», sinó també a una inclinació mística. Aquesta controvèrsia va conduir a un gran debat sobre l'ètica i els mèrits que suposaven aquest treball. Els motius de Warhol com artista van ser qüestionats, i ho continuen sent avui dia. La gran commoció pública va ajudar a transformar Warhol d'un experimentat il·lustrador comercial dels anys 1950 a un notable artista de belles arts, i el va fer distingir d'altres artistes pop emergents. Encara que la demanda comercial per les seves pintures no va ser immediata, la relació de Warhol amb el tema va fer que el seu nom es convertís en sinònim de les pintures de Llaunes de sopa Campbell's.\nPosteriorment, Warhol va produir una àmplia varietat d'obres d'art que representaven llaunes de sopa Campbell's, així com unes altres obres basant-se en una gran varietat d'imatges del món del comerç i dels mitjans de comunicació. El terme Llaunes de sopa Campbell's generalment és usat en referència a la sèrie original de pintures, així com als dibuixos i pintures que Warhol va realitzar posteriorment i que igualment representen llaunes de sopa Campbell's. A causa de la popularitat que al final va assolir la sèrie sencera, la reputació de Warhol va créixer fins a un punt on no només era l'artista pop nord-americà de més gran renom, sinó també l'artista nord-americà viu més cotitzat del moment.","url":"https://ca.wikipedia.org/wiki/Llaunes_de_sopa_Campbell%27s","thumbnail_url":null},{"id":"535174","type":"featured","language_code":"ca","title":"Bridget Jones's Diary","summary":"Bridget Jones's Diary és una pel·lícula de 2001, una comèdia romàntica dirigida per Sharon Maguire i basada en la novel·la del mateix nom de Helen Fielding. La història, inspirada en l'obra de Jane Austen Orgull i prejudici i la popular sèrie de televisió que se'n va fer el 1995, narra la vida, explicada en clau humorística, d'una britànica en la trentena (Bridget Jones) que busca el seu lloc en el món malgrat tots els obstacles que es troba pel camí.\nL'actriu escollida per interpretar aquesta dona sense pèls a la llengua va ser Renée Zellweger. Hugh Grant va ser l'elegit per acompanyar-la en el paper del seu ben plantat cap, Daniel Cleaver. Fent de contrabalanç a Grant, el paper del «vertader amor» de Brigdet, Mark Darcy, va ser atorgat a Colin Firth qui, de fet, ja havia interpretat a un Sr. Darcy a la sèrie de 1995 de la BBC.La seva seqüela, Bridget Jones: The Edge of Reason, va ser filmada el 2004.","url":"https://ca.wikipedia.org/wiki/Bridget_Jones%27s_Diary","thumbnail_url":"https://upload.wikimedia.org/wikipedia/commons/thumb/9/93/Logo_Journal_de_Bridget_Jones.jpg/150px-Logo_Journal_de_Bridget_Jones.jpg"},{"id":"535980","type":"featured","language_code":"ca","title":"Guerrers de Riace","summary":"Els Guerrers de Riace són una parella d'estàtues gregues d'estil sever (segle v aC) que s'exposen al Museu nacional de la Magna Grècia de Reggio de Calàbria. Són dos dels pocs exemples d'escultures en bronze que queden de l'Art de l'antiga Grècia juntament amb, per exemple, el Posidó o Déu de Artimisio del Museu Arqueològic Nacional d'Atenes o l'Auriga de Delfos. Van ser trobades al fons del mar a la rodalia de la localitat de Riace, a la província de Reggio de Calàbria el 1972. S'han convertit en un dels símbols de la ciutat de Reggio de Calàbria. Són coneguts com a Bronze A (el jove) i Bronze B (el vell).\nEls dos guerrers són obres d'art originals gregues del segle v aC, i la seva descoberta ha estimulat als estudiosos a la investigació de la identitat dels personatges i autors. Encara no s'ha assolit el consens exacte respecte a la datació, procedència i autors de les dues escultures.","url":"https://ca.wikipedia.org/wiki/Guerrers_de_Riace","thumbnail_url":"https://upload.wikimedia.org/wikipedia/commons/thumb/9/96/Reggio_calabria_museo_nazionale_bronzi_di_riace.jpg/150px-Reggio_calabria_museo_nazionale_bronzi_di_riace.jpg"},{"id":"536466","type":"featured","language_code":"ca","title":"Història de les campanyes militars romanes","summary":"La història de les campanyes militars romanes va des dels seus conflictes inicials amb els seus veïns tribals i els pobles etruscos d'Itàlia fins al domini de la Mediterrània i més enllà, incloent-hi les províncies de Britània i Àsia Menor en l'apogeu de l'imperi fins a la lluita final de l'Imperi Romà d'Occident per la seva pròpia existència contra els invasors huns, vàndals i germànics, després de la divisió de l'imperi en els imperis d'Orient i d'Occident. Malgrat que el baix imperi s'estenia per les terres de la perifèria de la mar Mediterrània, en la història militar de Roma les batalles navals van ser, en general, menys significatives que les batalles terrestres pel seu domini gairebé inqüestionable del mar després de les ferotges lluites navals de la Primera Guerra Púnica. La història de l'antiga Roma, originalment una ciutat estat d'Itàlia i finalment un imperi que cobriria gran part d'Euràsia i el nord de l'Àfrica, va des del segle viii aC fins al segle v.\nCom va succeir amb la majoria de les civilitzacions antigues, l'exèrcit romà va servir per al triple propòsit d'assegurar les seves fronteres, explotar les zones perifèriques mitjançant mesures tals com imposar tributs sobre els pobles conquerits i mantenir l'ordre intern. Des del principi, l'exèrcit romà va tipificar aquesta pauta i la majoria de les campanyes de Roma van estar caracteritzades per un d'aquests tipus: el primer és la campanya territorial expansionista, que normalment començava en forma de contraofensiva, en què cada victòria comportava la subjugació de grans extensions de territori i que va permetre a Roma passar de ser un petit poble al tercer imperi més gran del món antic, incloent-hi gairebé la quarta part de la població mundial; el segon són les guerres civils, que van colpejar Roma amb freqüència des de la seva mateixa fundació fins a la seva desaparició final.\nEls exèrcits romans no eren invencibles, malgrat la seva formidable reputació i el gran nombre de les seves victòries: durant segles, els romans «van produir la seva pròpia ració d'incompetents» que van conduir els exèrcits romans a derrotes catastròfiques. No obstant això, la destinació dels majors enemics de Roma, com Pirros i Aníbal, solia ser el de guanyar la batalla però perdre la guerra. La història de les campanyes romanes és, abans que res, la història d'una persistència obstinada que supera terribles derrotes.La història de l'Imperi Romà és força excepcional en el sentit que la seva activitat, militar o no, està documentada en gran detall gairebé des de la mateixa fundació de la ciutat fins a la seva desaparició final. Encara que, tristament, algunes històries s'han perdut, com el relat de Trajà en les Guerres Dàcies i d'altres, com les primeres històries de Roma, són com a mínim en part apòcrifes, els relats existents de la història militar de Roma són tanmateix extensos.","url":"https://ca.wikipedia.org/wiki/Hist%C3%B2ria_de_les_campanyes_militars_romanes","thumbnail_url":"https://upload.wikimedia.org/wikipedia/commons/thumb/e/e7/RomanEmpire_117.svg/150px-RomanEmpire_117.svg.png"},{"id":"537318","type":"featured","language_code":"ca","title":"Invasions japoneses de Corea (1592-1598)","summary":"Les invasions japoneses de Corea van ser un conflicte bèl·lic desenvolupat entre 1592 i 1598 en el qual es van veure implicats tres països asiàtics: Japó, la Xina i Corea. El regent japonès Toyotomi Hideyoshi, un dels «grans pacificadors del Japó», va decidir conquerir la Xina, motiu pel qual va demanar l'assistència de la dinastia Joseon, així com el lliure trànsit a través de la península de Corea. Com que Corea era un país vassall de la dinastia Ming, la petició va ser rebutjada. Hideyoshi va començar a preparar les tropes i va convocar els diferents dàimios (senyors feudals) per a la invasió del país, la qual començà el 1592.Després d'un ràpid i eficaç avanç de les tropes japoneses pel territori coreà, la brillant campanya naval de l'almirall coreà Yi va aconseguir tallar el subministrament de recursos dels invasors, fet que els obligà a aturar-se. La milícia coreana, juntament amb la intervenció de l'exèrcit xinès, obligà al govern japonès a establir relacions de pau amb la Xina el 1593. Després que les peticions de Hideyoshi van ser denegades, la guerra va entrar en una nova fase el 1597, quan es van reprendre les hostilitats. El conflicte culminà finalment el 1598 amb la retirada total de les tropes invasores després de la mort de Hideyoshi.Tot i que generalment se les considera com dues invasions aïllades, en realitat hi va haver presència japonesa durant el lapse entre aquestes dues invasions massives, motiu pel qual alguns historiadors consideren el conflicte com una sola guerra.Aquest esdeveniment va ser el primer a Àsia a involucrar exèrcits amb un elevat nombre de soldats portant armes modernes i va comportar greus danys per a Corea. Aquest país va patir una pèrdua del 66% en les terres cultivables i el segrest d'artesans i acadèmics que van ser portats en contra de la seva voluntat al Japó, minvant el desenvolupament de la ciència en aquell país. Una altra pèrdua important va tenir lloc en l'aspecte històric i cultural, ja que es van cremar molts documents oficials i diversos palaus imperials a Seül. La Xina va patir un gran impacte en les seves finances i, en conseqüència, la dinastia Ming va quedar significativament afeblida, la qual cosa va facilitar l'ascens al poder de la dinastia Qing.Aquest conflicte armat és conegut per diversos noms, entre els quals: Invasió de Hideyoshi de Corea, Guerra dels set anys, Guerra Renchen per defensar la nació o Guerra Imjin. L'enfrontament rep aquests dos últims noms a causa del fet que es van desenvolupar durant l'any conegut com a Renchen o Imjin del cicle sexagenari de la Xina i Corea respectivament.","url":"https://ca.wikipedia.org/wiki/Invasions_japoneses_de_Corea_(1592-1598)","thumbnail_url":"https://upload.wikimedia.org/wikipedia/commons/thumb/e/ec/Siege-of-Busanjin-1592.jpg/150px-Siege-of-Busanjin-1592.jpg"},{"id":"538472","type":"featured","language_code":"ca","title":"Art de l'antiga Grècia","summary":"L'art de l'antiga Grècia és l'estil elaborat pels antics artistes grecs, caracteritzat per la recerca de la «bellesa ideal», recreant el «món ideal» del model platònic, o mitjançant la «imitació de la natura» en el sentit de la mimesi aristotèlica.\nLa cultura desenvolupada pels antics grecs estableix els fonaments de la cultura occidental. D'aquesta, van sorgir els conceptes i principis de l'art, la filosofia i el saber posterior. L'art grec s'inicia de manera autònoma al final de la civilització micènica, prop del 1100 aC.Els historiadors d'art defineixen, en general, l'art grec antic com l'art produït a la regió de llengua grega entre el segle x aC i el segle i i n'exclouen, en general, l'art de les civilitzacions minoica i micènica, que existia entre el segle xv aC i el segle XII aC; encara que s'hagi tractat de cultures que parlaven el grec, no existeix continuïtat —o n'existeix molt poca— entre l'art d'aquestes civilitzacions i l'art grec posterior. En lloc de les representacions vegetals naturalistes de l'època micènica, apareixen els dissenys amb línies geomètriques i només més tard es torna a la representació d'animals i persones amb formes esquemàtiques. Es va passar per diversos períodes, copiant-se d'anteriors civilitzacions d'Egipte i Mesopotàmia, però sempre amb creacions noves.L'Acròpoli d'Atenes és l'acròpoli grega més important. Una gran part dels edificis arquitectònics de què consta es van edificar durant l'època de Pèricles (499-429 aC).Els pintors i els escultors grecs van adquirir la seva tècnica per l'aprenentatge, sovint iniciats pel seu pare i protegits per rics mecenes. Encara que alguns van ser cèlebres i admirats, no tenien el mateix estatut social que els poetes o els dramaturgs de la mateixa època. Fou des del període hel·lenístic, després del 320 aC, quan els artistes van començar a ser reconeguts com una categoria social de ple dret.","url":"https://ca.wikipedia.org/wiki/Art_de_l%27antiga_Gr%C3%A8cia","thumbnail_url":"https://upload.wikimedia.org/wikipedia/commons/thumb/8/88/Vognstyreren-fra_Delfi2.jpg/150px-Vognstyreren-fra_Delfi2.jpg"},{"id":"538897","type":"featured","language_code":"ca","title":"Museu Arqueològic Nacional d'Atenes","summary":"El Museu Arqueològic Nacional d'Atenes (en grec, Εθνικό Αρχαιολογικό Μουσείο) és un museu d'art i arqueologia que es troba a Atenes. Exposa alguns dels objectes arqueològics i obres d'art més importants trobats a Grècia des de la seva prehistòria fins a l'antiguitat tardana. Se'l considera un dels grans museus del món, i conté la col·lecció més bona d'objectes de l'antiga Grècia que es pot trobar en tot el món. Està situat al centre d'Atenes, al barri d'Eksarhia, encara que l'entrada està ubicada a l'avinguda Patission, adjacent al també edifici històric que allotja la Universitat Politècnica Nacional d'Atenes.\nS'organitza en cinc temes més o menys cronològics: la col·lecció prehistòrica (del segle vi aC al 1050 aC), la col·lecció d'escultures (segle VII aC al segle v aC), la col·lecció de ceràmiques (segle XI aC a la Grècia romana), la col·lecció de bronzes, i les col·leccions egípcia i del Pròxim Orient.\nTanmateix, el museu allotja una extensa col·lecció de fotografies, una biblioteca d'investigació, laboratoris de conservació d'objectes en metall, terra cuita, pedra i matèria orgànica, un laboratori fotogràfic i un laboratori químic. El museu acull també exposicions temporals. Disposa d'una sala d'actes, d'una gran botiga i d'un cafè instal·lat en un atri.","url":"https://ca.wikipedia.org/wiki/Museu_Arqueol%C3%B2gic_Nacional_d%27Atenes","thumbnail_url":"https://upload.wikimedia.org/wikipedia/commons/thumb/8/83/National_Archaeological_Museum_Athens_09.jpg/150px-National_Archaeological_Museum_Athens_09.jpg"},{"id":"542057","type":"featured","language_code":"ca","title":"Malaltia de Crohn","summary":"La malaltia de Crohn, coneguda igualment com a enteritis regional, és una malaltia inflamatòria intestinal que pot afectar qualsevol part del tracte gastrointestinal, des de la boca fins a l'anus. Els símptomes més freqüents són dolor abdominal, diarrea (que pot ser sanguinolenta quan la inflamació és especialment greu), febre i pèrdua de pes, però també pot causar complicacions fora del tracte gastrointestinal, incloent-hi anèmia, erupcions cutànies, artritis, inflamacions oculars i fatiga. La inflamació crònica pot provocar obstruccions intestinals. Els malalts de Crohn tenen una major probabilitat de desenvolupar càncer de còlon i càncer d'intestí prim.L'origen de la malaltia de Crohn rau en una sèrie d'interaccions ambientals, immunològiques i bacterianes que encara no es coneixen gaire bé. Això provoca un trastorn inflamatori crònic en el qual el sistema immunitari llança un atac contra el tracte gastrointestinal, possiblement contra antígens microbians. Anteriorment es considerava que la malaltia de Crohn era una malaltia autoimmunitària, però avui en dia es creu que té a veure amb una resposta immunitària aberrant contra la microbiota de l'intestí en persones genèticament susceptibles.S'ha demostrat que la malaltia de Crohn té un aspecte genètic, principalment amb variacions del gen NOD2 i de la seva proteïna, que detecta la paret cel·lular dels bacteris. Els germans de les persones afectades tenen un risc més alt de patir aquest trastorn i en presenten diversos aspectes, com ara disbiosi intestinal, encara que no el desenvolupin. La malaltia afecta homes i dones per igual. Els fumadors tenen aproximadament el doble de probabilitat de patir-la. A Europa, té una incidència de 0,5-10,6 per cada 100.000 persones i una prevalença d'1,5-213 per cada 100.000. Tendeix a presentar-se en la segona o tercera dècada de vida, tot i que pot fer-ho a qualsevol edat. A març del 2021, no hi ha cap cura per a aquesta malaltia. Les opcions de tractament es limiten a controlar-ne els símptomes, mantenir la remissió i evitar les recaigudes.\nLa malaltia deu el seu nom al gastroenteròleg estatunidenc Burrill Bernard Crohn, que el 1932 descrigué juntament amb dos col·laboradors una sèrie de pacients amb inflamació de l'ili terminal, la zona afectada més sovint per la malaltia. És per aquest motiu que la malaltia també ha rebut els noms d'«ileïtis regional» i «enteritis regional». Tanmateix, ja hi havia altres metges que havien descrit independentment aquest trastorn. L'exemple més notable és la descripció que en feu el 1904 el cirurgià polonès Antoni Leśniowski, motiu pel qual també es coneix com a «malaltia de Leśniowski-Crohn» en la bibliografia en polonès.","url":"https://ca.wikipedia.org/wiki/Malaltia_de_Crohn","thumbnail_url":"https://upload.wikimedia.org/wikipedia/commons/thumb/0/0e/CD_colitis.jpg/150px-CD_colitis.jpg"},{"id":"54533","type":"featured","language_code":"ca","title":"Parc de la Ciutadella","summary":"El parc de la Ciutadella es troba al districte de Ciutat Vella de Barcelona. Durant molts anys va ser l'únic parc públic de la Ciutat Comtal. Va ser traçat en els antics terrenys de la fortalesa de la Ciutadella —d'aquí el seu nom—, a imatge i semblança del jardí de Luxemburg de París. Va ser dissenyat per Josep Fontserè i Mestre i inaugurat el 1881. Pocs anys després, el 1888, va acollir l'Exposició Universal de Barcelona.\nEstà situat al barri de la Ribera, en el triangle comprès entre l'estació de França, l'Arc de Triomf i la Vila Olímpica. Està delimitat per quatre vies principals: el passeig de Pujades, el passeig de Picasso, el passeig de Circumval·lació i el carrer de Wellington. Disposa de deu accessos i té una extensió de 17,42 hectàrees (31 amb el Zoo de Barcelona). És el parc urbà més gran de Barcelona després del de Montjuïc.Al parc es troba l'antic Arsenal de la Ciutadella, actual seu del Parlament de Catalunya, a més d'equipaments del Museu de Ciències Naturals de Barcelona com el Museu Martorell (seu històrica del Museu de Ciències Naturals des del 1882 encara que va fer de Museu de Geologia del 1924 al 2010) i el Castell dels Tres Dragons (Museu de Zoologia del Museu de Ciències Naturals del 1920 al 2010). L'Umbracle i l'Hivernacle, dedicats a la conservació d'espècies botàniques, també fan part del Museu de Ciències Naturals. El parc de la Ciutadella també alberga el Zoo de Barcelona i diversos edificis que inclouen una església i un col·legi (IES Verdaguer). En el seu terreny es troba una extensa col·lecció d'art públic que el converteix en un museu d'escultures a l'aire lliure.El 1951 el parc va ser declarat monument històric-artístic i figura en el registre de Béns Culturals d'Interès Nacional del patrimoni català i en el registre de Béns d'Interès Cultural del patrimoni espanyol amb el codi RI-52-0000030.","url":"https://ca.wikipedia.org/wiki/Parc_de_la_Ciutadella","thumbnail_url":"https://upload.wikimedia.org/wikipedia/commons/thumb/4/4c/Vista_a%C3%A8ria_Ciutadella_1960.jpg/150px-Vista_a%C3%A8ria_Ciutadella_1960.jpg"},{"id":"546650","type":"featured","language_code":"ca","title":"Gorgosaure","summary":"El gorgosaure (Gorgosaurus, 'llangardaix ferotge' del grec antic γοργος/gorgos, 'ferotge' o 'terrible' i σαυρος/sauros, 'llangardaix') és un gènere de dinosaure teròpode tiranosàurid que va viure al que actualment és l'oest de Nord-amèrica durant el Cretaci superior, entre fa 77 i fa 74 milions d'anys. Les seves restes fòssils s'han trobat a la província canadenca d'Alberta i possiblement al territori estatunidenc de Montana. Els paleontòlegs en reconeixen únicament l'espècie tipus, G. libratus, tot i que altres espècies han estat atribuïdes erròniament a aquest gènere.\nCom la majoria de tiranosàurids coneguts, el gorgosaure era un predador bípede que pesava més d'una tona quan era adult; a les seves mandíbules s'hi alineaven dotzenes de dents llargues i afilades, mentre que els seus braços amb dos dits eren proporcionalment petits. El gorgosaure estava més estretament emparentat amb l'albertosaure i més llunyanament amb el tiranosaure, més gran. El gorgosaure i l'albertosaure són extremadament similars, i es distingeixen principalment per diferències subtils en les dents i els ossos del crani. Alguns experts consideren G. libratus com una espècie d'albertosaure; si això fos cert, Gorgosaurus seria un sinònim més modern d'aquest altre gènere.\nEl gorgosaure va viure en una plana inundable exuberant al llarg del marge del mar interior. Era un depredador alfa, estava al cim de la cadena alimentària i depredava abundants ceratòpsids i hadrosaures. En algunes àrees, el gorgosaure coexistia amb un altre tiranosàurid, el daspletosaure. Encara que aquests animals eren més o menys de la mateixa mida, existeixen certs indicis que ocupaven nínxols ecològics diferents. El gorgosaure és el tiranosàurid més ben representat en el registre fòssil, sent conegut a partir de dotzenes d'espècimens. Aquesta abundància de restes ha permès als científics investigar-ne l'ontogènia, el creixement i altres aspectes de la seva biologia.","url":"https://ca.wikipedia.org/wiki/Gorgosaure","thumbnail_url":"https://upload.wikimedia.org/wikipedia/commons/thumb/e/e6/Drumheller_150.jpg/150px-Drumheller_150.jpg"},{"id":"54735","type":"featured","language_code":"ca","title":"Bergen","summary":"Bergen ( \"bærɡən\" (?·pàg.)) és una ciutat i municipi de Noruega, capital del comtat de Hordaland i segona ciutat més gran de Noruega amb una població de 254.235 habitants (2017). Bergen és la capital administrativa del comtat de Hordaland. Segons el SSB, l'Oficina d'Estadístiques de Noruega, l'Àrea Metropolitana de Bergen té 383.900 habitants a dia 28 de desembre de 2010.Bergen està situada al comtat de Hordaland, a la costa sud-oest de Noruega. És un important centre cultural per a la regió, reconegut no oficialment com la capital de Vestlandet (Noruega Occidental) i a vegades també referida com la capital de la costa atlàntica noruega. La ciutat va ser una de les 9 ciutats europees a ser reconegudes amb el títol de Capital Europea de la Cultura l'any 2000.","url":"https://ca.wikipedia.org/wiki/Bergen","thumbnail_url":"https://upload.wikimedia.org/wikipedia/commons/thumb/0/0b/00_4400_View_over_the_store_Lungeg%C3%A5rdsvann_-_Bergen_%28Norway%29.jpg/150px-00_4400_View_over_the_store_Lungeg%C3%A5rdsvann_-_Bergen_%28Norway%29.jpg"},{"id":"5496","type":"featured","language_code":"ca","title":"Àtom","summary":"Un àtom és la unitat constituent més petita de la matèria ordinària que forma un element químic. Tot sòlid, líquid, gas i plasma es compon d'àtoms ionitzats o neutres. Els àtoms són extremament petits i tenen una mida d'aproximadament 100 picòmetres. Són tan petits que intentar predir el seu comportament per mitjà de la física clàssica —considerant-los, per exemple, com si fossin boles de billar— retorna prediccions incorrectes a causa dels efectes quàntics. Gràcies al desenvolupament de la física, els models atòmics han incorporat principis quàntics per poder explicar i predir millor aquest comportament.\nTot àtom està compost per un nucli i un o més electrons lligats al nucli. El nucli està fet d'un o més protons i, típicament, un nombre similar de neutrons; els protons i neutrons s'anomenen nucleons. Més del 99,94% de la massa de l'àtom està concentrada al nucli. Els protons tenen una càrrega elèctrica positiva; els electrons, negativa; i els neutrons no en tenen. Si el nombre de protons i electrons és el mateix, llavors l'àtom és elèctricament neutre; en canvi, si té més o menys electrons que protons, té una càrrega negativa o positiva (respectivament) i s'anomena ió.\nEls electrons d'un àtom resulten atrets als protons del nucli atòmic per la força electromagnètica. Els protons i neutrons del nucli s'atrauen entre si, però, per una força diferent, la força nuclear, que normalment és més forta que la força electromagnètica que repel·leix els protons carregats positivament entre si. En algunes circumstàncies, la força electromagnètica de repulsió esdevé més forta que la nuclear, i els nucleons poden resultar expulsats del nucli, deixant enrere un element diferent: es tracta d'una desintegració nuclear que resulta en una transmutació nuclear.\nEl nombre de protons del nucli defineix a quin element químic pertany l'àtom: per exemple, tots els àtoms de coure contenen 29 protons. El nombre de neutrons, d'altra banda, defineix l'isòtop de l'element. El nombre d'electrons influeix en les propietats magnètiques de l'àtom. Els àtoms es poden unir a un o més altres àtoms mitjançant enllaços químics per formar compostos químics com ara les molècules. La capacitat dels àtoms d'associar-se o dissociar-se és la responsable de la majoria de canvis físics observats a la naturalesa; la química és la ciència que estudia aquests canvis.","url":"https://ca.wikipedia.org/wiki/%C3%80tom","thumbnail_url":"https://upload.wikimedia.org/wikipedia/commons/thumb/2/23/Helium_atom_QM.svg/150px-Helium_atom_QM.svg.png"},{"id":"56014","type":"featured","language_code":"ca","title":"Cal·listo","summary":"«Cal·listo o Callisto» té aquests significats:\n\nCal·listo (satèl·lit), satèl·lit de Júpiter\nCal·listo (mitologia), heroïna, amant de Zeus\nCallisto, personatge fictici de Marvel Comics, associat amb els X-Men\n'Cal·listo', un personatge de la novel·la La Celestina de Fernando de Rojas","url":"https://ca.wikipedia.org/wiki/Cal%C2%B7listo","thumbnail_url":null},{"id":"562308","type":"featured","language_code":"ca","title":"Indagació sobre la naturalesa i les causes de la riquesa de les nacions","summary":"Indagació sobre la natura i les causes de la riquesa de les nacions (en anglès, An Inquiry into the Nature and Causes of the Wealth of Nations) o, simplement La riquesa de les nacions, és l'obra més cèlebre d'Adam Smith. Publicada el 1776, és el primer llibre modern d'economia. L'autor hi exposa la seva anàlisi sobre l'origen de la recent prosperitat de certs països, com Anglaterra o els Països Baixos. Hi descabdella teories econòmiques sobre la divisió del treball, el mercat, la moneda, la natura de la riquesa, el «preu de les mercaderies mesurat en treball», els salaris, els beneficis i l'acumulació de capital. Hi examina diferents sistemes d'economia política, en particular el mercantilisme i la fisiocràcia. Hi debana també la idea d'un ordre natural, el «sistema de llibertat natural», com a resultat de l'interès individual cap a l'interès general en la solució del joc de la lliure empresa, de la lliure concurrència i del lliure comerç.\nLa riquesa de les nacions és avui una de les obres més importants d'aquesta disciplina, per a Amartya Sen, «el llibre més gran escrit mai sobre la vida econòmica». És el document fundador de l'economia clàssica, també dita Escola clàssica de l'economia, i, sens dubte, del liberalisme econòmic.","url":"https://ca.wikipedia.org/wiki/Indagaci%C3%B3_sobre_la_naturalesa_i_les_causes_de_la_riquesa_de_les_nacions","thumbnail_url":"https://upload.wikimedia.org/wikipedia/commons/thumb/1/1a/Wealth_of_Nations.jpg/150px-Wealth_of_Nations.jpg"},{"id":"56506","type":"featured","language_code":"ca","title":"Sirenis","summary":"Els sirenis (Sirenia) o vaques marines són un ordre de mamífers herbívors que viuen en aiguamolls, rius, estuaris, zones humides marines i aigües litorals. N'hi ha quatre espècies vivents repartides entre dues famílies: els dugòngids (el dugong i la vaca marina de Steller, ja extinta) i els triquèquids (el manatí amazònic, el manatí del Carib i el manatí africà). Se'n coneixen dues famílies extintes: els prorastòmids (sirenis parcialment terrestres de l'Eocè) i els protosirènids (de la mateixa època). Els sirenis, que formen el clade dels penungulats juntament amb els proboscidis i els hiracoïdeus, evolucionaren durant l'Eocè, fa 50 milions d'anys. Els dugòngids i els triquèquids se separaren a l'Eocè superior o l'Oligocè inferior (fa 30-35 milions d'anys).\nEl nom dels sirenis ve del grec antic Σειρήνες, Seirenes, que significa 'sirenes'. El nom ve del fet que suposadament s'assemblen a sirenes quan estan alletant les cries. Es creu que les observacions de sirenis es troben a l'origen del mite de les dones-peix. Per algun motiu, la majoria de civilitzacions que estaven en contacte amb els sirenis els donaven noms i epítets femenins; a Egipte se'ls donava el nom de «formosa donzella del mar»; a Kenya, se'ls anomenava «reina del mar»; a Indonèsia rebien el nom de «princesa dugong» i a la conca de l'Amazones se'ls coneixia pel nom de «peix-dona». El dugong rep el seu nom de la paraula tagalog dugong, que és un manlleu del malai duyung. Ambdós volen dir 'senyora del mar'. D'altra banda, manatí és una paraula d'origen taíno que significa 'pit', en referència a les mamelles que tenen les femelles d'aquests animals a prop de les aixelles.\nAntigament, els mariners confonien la paraula «manatí» amb l'expressió llatina manati ('dotats de mans'), cosa que els feia pensar que les aletes d'aquests animals eren mans.","url":"https://ca.wikipedia.org/wiki/Sirenis","thumbnail_url":"https://upload.wikimedia.org/wikipedia/commons/thumb/9/9c/Sirenia_Diversity.jpg/150px-Sirenia_Diversity.jpg"},{"id":"565242","type":"featured","language_code":"ca","title":"Història del Japó","summary":"La història del Japó (日本 の 歴史 Nihon no rekishi / 日本史 Nihonshi) és la successió dels fets esdevinguts dins l'arxipèlag japonès, amb l'aparició de fets aïllats per la seva naturalesa geogràfica com a nació insular i també per fets influïts, en primer lloc, per l'Imperi de la Xina, el qual va definir el seu llenguatge i escriptura i, entre d'altres, la seva cultura política. D'altra banda, compta també amb la influència occidental, que converteix el país en una nació industrial, amb la qual cosa aconsegueix exercir una esfera d'influència i una expansió territorial sobre l'àrea del Pacífic, però després de la Segona Guerra Mundial es va aturar i va mantenir un esquema de nació industrial amb vincles a la tradició cultural del país.\nL'aparició dels primers habitants al Japó data del paleolític i, tot i no haver-hi consens de la data aproximada, s'assegura que va passar fa uns 35.000 anys. Entre els anys 11.000 i 500 aC, aquests habitants van desenvolupar un tipus de terrissa característica, comunament anomenada «Jōmon», considerada la més antiga del món i amb la qual s'identifica aquest període. Posteriorment va aparèixer una cultura coneguda com a «Yayoi», que feia servir eines de metall i conreava arròs.\nEl 794 la cort imperial va fundar una nova capital, Heian-kyō (actual Kyoto), on es va establir un govern més acomodat amb les necessitats japoneses, cosa que donà origen a una cultura nativa altament sofisticada provinent de l'aristocràcia, que va desenvolupar una cultura tradicional vernacular. Un dels grups més destacats va ser el clan Fujiwara, que va arribar a apoderar-se del control de la família imperial durant 300 anys i va exercir fins i tot els deures assignats a l'emperador.\nMinamoto no Yoritomo va assumir el lideratge del Japó el 1192 i instaurà la figura del shogunat com una institució militar permanent que governaria el país de facto durant gairebé 700 anys. El règim, conegut com a shogunat Kamakura, va donar inici al sistema polític feudal, però fou desarticulat el 1333 i la cort imperial proclamà la restauració. Malgrat tot, fracassà poc després de la decepció dels samurais i, el 1336, Ashikaga Takauji aconseguiria restablir el govern militar sota el shogunat Ashikaga, govern que durà fins a l'any 1600, any en què es produí la batalla de Sekigahara. Posteriorment, Tokugawa Ieyasu liderà el shogunat Tokugawa, des del 1603 fins al 1868, any en què s'inicia l'era Meiji, període durant el qual es produeix la modernització del país, que abandona definitivament el sistema feudal.\nAmb la mort de l'emperador Meiji, el Japó s'havia convertit en un estat modern industrialitzat, amb un govern central, i s'havia situat com una potència dins d'Àsia, rivalitzant amb Occident. El Japó va participar durant la Primera Guerra Mundial en el bàndol dels «Aliats» al costat dels Estats Units i Anglaterra i lluità contra l'Imperi alemany. Cap a la dècada de 1930 es va accelerar l'expansió militar i eventualment el Japó es va confrontar amb la Xina per segona vegada, cosa que provocà la protesta de la comunitat internacional, i després de l'esclat de la guerra a Europa va aprofitar l'annexió d'altres zones d'Àsia. El 7 de desembre de 1941, va atacar Pearl Harbor, i amb això aquest país entrava a la Segona Guerra Mundial com a part de les «Potències de l'Eix». Tot i una sèrie de victòries inicials, derrotes davant els Aliats en batalles com la de Midway van canviar els papers a l'escenari del Pacífic. Després dels bombardejos atòmics d'Hiroshima i Nagasaki, el Japó va decidir presentar la seva rendició incondicional, per la qual cosa va estar ocupat per les forces nord-americanes, que durant un període de set anys van desmantellar l'exèrcit amb una clàusula de renúncia a la guerra, van alliberar les zones ocupades militarment, el poder polític de l'emperador va ser suprimit i el primer ministre seria elegit pel parlament; així convertien el Japó en un país pacífic i democràtic.\nEl 1952, el Japó va recuperar la seva sobirania amb la signatura del Tractat de San Francisco i amb l'ajuda de la comunitat internacional va créixer econòmicament. Cap a la dècada de 1960 ja competia amb altres potències, des del 1968 ha esdevingut la segona potència econòmica mundial, i en la dècada de 1980 esdevingué líder de la indústria automotriu. Políticament, el Partit Liberal Democràtic, de tendència conservadora, va estar governant de manera gairebé ininterrompuda durant la postguerra. Els primers anys del segle xxi, el Japó ha començat a reformar les pràctiques que des de la postguerra regien la societat, el govern i l'economia, sumats a un canvi polític radical el 2009 amb l'aparició d'un govern de centreesquerra.","url":"https://ca.wikipedia.org/wiki/Hist%C3%B2ria_del_Jap%C3%B3","thumbnail_url":"https://upload.wikimedia.org/wikipedia/commons/thumb/5/5c/Satsuma-samurai-during-boshin-war-period.jpg/150px-Satsuma-samurai-during-boshin-war-period.jpg"},{"id":"570","type":"featured","language_code":"ca","title":"Catedral de Girona","summary":"L'església cristiana catòlica de Santa Maria de Girona és la seu catedralícia del Bisbat de Girona i el major temple cristià del bisbat i de la província homònima. Els bisbes de la diòcesi de Girona són documentats genèricament l'any 516. Segons alguns documents del segle vii el seu culte era equiparable a les diòcesis de Toledo i Sevilla. Durant l'ocupació musulmana entre els anys 715 i 785 va ser transformada en mesquita. La seva major particularitat és que té la nau gòtica més ampla del món, de 22,98 metres, que és alhora la nau més ampla de qualsevol estil llevat de la de basílica de Sant Pere del Vaticà, que fa vint-i-cinc metres. Situada estratègicament al nucli central de la ciutat antiga, conegut com la Força Vella, coincideix amb el traçat urbà de Gerunda, assentament d'època romana del qual encara en romanen mostres de muralla a l'actual plaça de la catedral.","url":"https://ca.wikipedia.org/wiki/Catedral_de_Girona","thumbnail_url":"https://upload.wikimedia.org/wikipedia/commons/thumb/1/1c/Girona_Cathedral_2020.jpg/150px-Girona_Cathedral_2020.jpg"},{"id":"5752","type":"featured","language_code":"ca","title":"Lluís Domènech i Montaner","summary":"Lluís Domènech i Montaner   (Barcelona, 30 de desembre de 1849 - Barcelona, 27 de desembre de 1923) fou un arquitecte, historiador, humanista i polític català, dissenyador de tipografies i enquadernacions de llibres i il·lustrador. Fou un dels principals protagonistes del Modernisme català. Com a arquitecte, es va avançar a les propostes arquitectòniques europees, amb un llenguatge innovador i una arquitectura fonamentada en un nou concepte integrador de totes les arts. Algunes de les seves obres són Patrimoni de la Humanitat.Des de la docència, va formar deixebles com Gaudí, Puig i Cadafalch, Raspall, Oms, Falguera o Jujol. Compromès políticament amb el catalanisme va ser un impulsor polític del catalanisme, ja que impulsà la Lliga Regionalista que seria en pocs anys força hegemònica a Catalunya. Alhora arribà a ser diputat a les corts espanyoles amb la candidatura dels quatre presidents en uns moments molt complexos derivats del marasme polític espanyol vora el 1898. Va combinar la seva professió amb els estudis d'heràldica i art romànic, estudis que realitzà en gran part als darrers anys de la seva vida al seu estudi de la Masia Rocosa, antic mas del segle xvii, propietat de la família Montaner i situada al costat de la Casa Domènech, residència familiar dels Domènech i Montaner a la vila de Canet de Mar i actual seu de la Casa Museu Lluís Domènech i Montaner.","url":"https://ca.wikipedia.org/wiki/Llu%C3%ADs_Dom%C3%A8nech_i_Montaner","thumbnail_url":"https://upload.wikimedia.org/wikipedia/commons/thumb/6/65/DomenechiMontaner1915.jpg/150px-DomenechiMontaner1915.jpg"},{"id":"577471","type":"featured","language_code":"ca","title":"0,999...","summary":"En matemàtiques, el nombre 0,999… amb el 9 com un nombre decimal periòdic, denota el nombre natural u. En altres paraules, les notacions «0,999…» i «1» representen el mateix nombre en el sistema de nombres reals. Les demostracions d'aquesta igualtat s'han formulat amb diversos graus de rigor matemàtic, tot depenent del mètode preferit per definir els nombres reals, les hipòtesis i suposicions de partida, el context històric i l'audiència d'objectiu.\nCerts nombres reals es poden representar per més d'una cadena de dígits i aquest fet no és un cas que es limiti al sistema decimal. El mateix fenomen succeeix en totes les bases d'enters, i els matemàtics també han quantificat les formes per escriure 1 en bases no enteres. Aquest tampoc no és un fenomen únic de l'1: tots els nombres diferents de zero amb una representació decimal finita tenen un bessó periòdic pur acabat en xifres decimals iguals a 9, com 28,3287 i 28,3286999… Per a simplificar-ho, el decimal finit és gairebé sempre la representació preferida, contribuint a una mala interpretació el fet que sigui l'única representació. Fins i tot de manera més general, qualsevol sistema de numeració posicional conté una quantitat infinita de nombres amb representacions múltiples. Aquestes diverses identitats s'han aplicat d'aquesta manera per entendre més bé els patrons en les expansions decimals de fraccions i l'estructura d'un fractal simple, el conjunt de Cantor. També apareixen en la investigació ja clàssica de la infinitat del conjunt sencer dels nombres reals.\nLa igualtat \n  \n    \n      \n        0\n        ,\n        999...\n        =\n        1\n      \n    \n    {\\displaystyle 0,999...=1}\n   ha estat acceptada durant molt de temps pels matemàtics professionals i s'ha ensenyat en els llibres de text. En les darreres dècades, els experts en l'ensenyament de matemàtiques han estudiat la percepció d'aquesta igualtat entre els estudiants, molts dels quals inicialment qüestionen o rebutgen aquesta igualtat. Molts es basen en una apel·lació a l'autoritat d'acord amb determinats llibres de text i professors, o per raonaments aritmètics com els de no acceptar que els dos siguin iguals. Tanmateix, alguns sovint se senten prou molestos per buscar una altra justificació. El raonament dels estudiants per negar o afirmar la igualtat es basa típicament en un error –d'entre uns quants errors comuns–, provocat pel comportament contrari a la intuïció dels nombres reals. Per exemple, que cada nombre real té una expansió decimal única, que els nombres reals infinitesimals diferents de zero haurien d'existir, o que l'expansió de 0,999… finalment acaba.\nEs poden construir sistemes de nombres que compleixin algunes d'aquestes intuïcions, i en alguns d'aquests sistemes la igualtat és falsa. Cal considerar que aquests sistemes de nombres són diferents al sistema de nombres reals estàndard que es fa servir en matemàtica elemental, i que ja s'ha comentat. En efecte, algunes construccions de nombres contenen nombres que són \"infinitesimalment\" propers a 1; generalment no estan relacionats amb 0,999…, però són d'interès considerable en anàlisi matemàtica.","url":"https://ca.wikipedia.org/wiki/0,999...","thumbnail_url":null},{"id":"578446","type":"featured","language_code":"ca","title":"Mamífers marins","summary":"Els mamífers marins són mamífers aquàtics que depenen dels oceans o altres ecosistemes marins per sobreviure. Inclouen animals com ara les foques, les balenes, els manatís, les llúdries marines i els ossos polars. No formen un grup d'organismes emparentats que descendeixen d'un avantpassat comú, sinó que la seva semblança és deguda a l'evolució convergent. Una altra característica comuna és la seva dependència del medi marí per alimentar-se.\nEl grau d'adaptació a la vida marina varia considerablement d'una espècie a l'altra. Tant els cetacis com els sirenis són animals estrictament aquàtics. Les foques i els lleons marins són animals semiaquàtics que passen gran part del temps a l'aigua, però han de tornar a terra per a activitats importants com ara l'aparellament, la cria i la muda. Les llúdries i els ossos polars, en canvi, estan molt menys adaptats a la vida aquàtica. La seva dieta també varia considerablement. Alguns s'alimenten de zooplàncton, d'altres mengen peix, calamars, marisc o herba marina i alguns fins i tot cacen altres mamífers. Hi ha força menys mamífers marins que mamífers terrestres, però tenen un paper important en el manteniment dels ecosistemes marins, per exemple, mitjançant la regulació de les poblacions de les seves preses. Aquest fet revesteix una importància particular, tenint en compte que un 36% de les espècies de mamífers marins estan amenaçades.\nEls pobles indígenes foren els primers a caçar mamífers marins per la seva carn i altres recursos. Molts d'aquests mamífers també es convertiren en objectiu de la caça comercial, fet que conduí a un fort declivi de moltes espècies afectades i l'extinció de la vaca marina de Steller, el visó marí, el lleó marí del Japó i la foca monjo del Carib. Algunes espècies, com ara la balena grisa i l'elefant marí septentrional, s'han recuperat des de la fi de la caça comercial, mentre que d'altres, com la balena franca comuna, encara estan en perill crític. A banda de la caça, els mamífers marins poden morir com a resultat de la captura accessòria quan queden atrapats en xarxes fixes i s'ofeguen o acaben morint de gana. L'augment del trànsit marítim provoca col·lisions entre naus ràpides i mamífers marins de grans dimensions. La degradació del seu hàbitat també és una amenaça per als mamífers marins i afecta la seva capacitat de trobar aliment. La contaminació acústica, per exemple, afecta els mamífers que fan servir l'ecolocalització, mentre que els efectes del canvi climàtic tenen un impacte negatiu sobre els ecosistemes àrtics. En total, es consideren amenaçades més d'un terç de les espècies de mamífers marins.","url":"https://ca.wikipedia.org/wiki/Mam%C3%ADfers_marins","thumbnail_url":"https://upload.wikimedia.org/wikipedia/commons/thumb/6/61/Humpback_Whale_underwater_shot.jpg/150px-Humpback_Whale_underwater_shot.jpg"},{"id":"590","type":"featured","language_code":"ca","title":"Colosseu","summary":"El Colosseu o Coliseu (llatí: Colosseum; italià: Colosseo) fou el major amfiteatre de l'Imperi Romà. Es troba just a l'est del Fòrum Romà. Bastit al segle i i conegut originalment com a Amphitheatrum Flavium (Amfiteatre Flavi), a partir del segle viii fou anomenat Colosseum, sia per les seves dimensions majúscules, sia per l'estàtua colossal de l'emperador Neró que tenia ben a prop.Tenia capacitat per a 50.000 espectadors asseguts, amb vuitanta fileres a les grades. L'emperador i els senadors tenien els seients més propers a l'arena i, de manera progressiva, se situaven els estrats socials de classes més baixes. Es va completar l'any 80, quan governava l'emperador Tit, i va ser modificat durant el regnat de Domicià.El Colosseu es va fer servir durant gairebé 500 anys fins bastant més tard de la tradicional data de la caiguda de l'Imperi Romà d'Occident, fixada l'any 476. De fet, els últims jocs s'hi celebraren durant el segle vi. A més de les lluites entre gladiadors, també s'hi van fer molts altres espectacles: naumàquia, cacera d'animals, execucions públiques, recreacions de batalles famoses i obres de teatre basades en la mitologia clàssica. L'edifici va deixar de ser usat per a aquests propòsits durant l'alta edat mitjana. Més tard, va ser reutilitzat com a refugi, fàbrica, seu d'un orde religiós, fortalesa i pedrera. De les seves ruïnes se'n va extreure abundant material per a la construcció d'altres edificis, fins que va ser convertit en un santuari cristià, en honor dels presoners martiritzats durant els primers anys del cristianisme. Aquesta mesura va contribuir a aturar l'espoli i n'ha fet possible la conservació. En una de les seves arcades interiors s'hi va construir a mitjan segle xvi l'església de Santa Maria de la Pietat, encara existent i en funcionament avui dia.\nTot i que l'estructura és molt malmesa a causa dels terratrèmols i per l'acció dels picapedrers que la van usar com a pedrera, el Colosseu sempre ha estat vist com una icona de la Roma Imperial i és un dels exemples més ben conservats de l'arquitectura romana. És una de les atraccions turístiques més populars de la Roma moderna i encara està molt lligat a l'Església Catòlica Romana, ja que el Divendres Sant el papa encapçala el viacrucis fins a l'amfiteatre.El Colosseu, juntament amb tot el centre històric de Roma, va ser admès a la llista del Patrimoni de la Humanitat per la UNESCO l'any 1980. El 7 de juliol de 2007 va ser reconegut com una de les set noves meravelles del món modern.","url":"https://ca.wikipedia.org/wiki/Colosseu","thumbnail_url":"https://upload.wikimedia.org/wikipedia/commons/thumb/5/53/Colosseum_in_Rome%2C_Italy_-_April_2007.jpg/150px-Colosseum_in_Rome%2C_Italy_-_April_2007.jpg"},{"id":"591571","type":"featured","language_code":"ca","title":"Algorisme de la colònia de formigues","summary":"Els algorismes de les colònies de formigues són algorismes inspirats en el comportament de les formigues i que constitueixen una família de metaheurístiques d'optimització. Va ser proposat per primera vegada per Marco Dorigo i altres en els anys 90. Per a la investigació de camins òptims en un graf, el primer algorisme s'inspira en el comportament de les formigues que cerquen un camí entre la seva colònia i una font d'aliment. La idea original es diversifica després per resoldre una classe més àmplia de problemes, i apareixen diversos algorismes que s'inspiren en diversos aspectes del comportament de les formigues.\nEn anglès, el terme consagrat a la principal classe d'algorismes és «Ant Colony Optimization» (acrònim ACO). Els especialistes reserven aquest terme per un tipus particular d'algorisme. Existeixen tanmateix diversos grups de mètodes que s'inspiren en el comportament de les formigues. En francès, aquests diferents enfocaments s'agrupen sota els termes «algorithmes de colonies de fourmis» (algorismes de colònies de formigues), «optimisation par colonies de fourmis» (optimització per colònies de formigues), «fourmis artificielles» (formigues artificials) o diverses combinacions d'aquestes variants.","url":"https://ca.wikipedia.org/wiki/Algorisme_de_la_col%C3%B2nia_de_formigues","thumbnail_url":"https://upload.wikimedia.org/wikipedia/commons/thumb/3/34/Safari_ants.jpg/150px-Safari_ants.jpg"},{"id":"591602","type":"featured","language_code":"ca","title":"Llegenda de les quatre barres de sang","summary":"La Llegenda de les quatre barres de sang és una llegenda sobre l'origen de la Senyera Reial que apareix per primera vegada el 1551 en la Segunda parte de la crónica general de España, una crònica editada en castellà a València, obra de Pere Antoni Beuter. Aquesta llegenda situa l'origen de la Senyera Reial en la persona de Guifré el Pilós, i més concretament, narra que el senyal dels quatre pals fou creat després d'una batalla contra els normands, quan el rei dels francs mullà la seva mà en la sang de les ferides de Guifré el Pilós, i tot passant després quatre dits per damunt de l'escut daurat del comte de Barcelona li digué: «aquestes seran les vostres armes, comte».\nLa Llegenda de les quatre barres de sang no apareix a cap obra històrica abans de l'obra de Beuter de 1551, per bé que l'adscripció del Senyal Reial al llinatge dels comtes de Barcelona ja havia estat establert pels reis d'Aragó el segle xiv. Al segle XV aparegueren versions primàries de la llegenda que explicaven la creació d'aquest senyal heràldic en unes marques de sang fetes sobre un escut daurat fins que, finalment, al segle xvi fou el mateix Beuter qui advertí que havia trobat la llegenda de Guifré el Pilós i les barres de sang en uns suposats «cuadernos de mano» (quaderns manuscrits), sense donar més indicacions. Si bé hom no pot imputar, amb absoluta seguretat, que Beuter fos el creador de la llegenda, sembla clar que el recurs dels suposats «cuadernos de mano», o bé remet a una font anterior, o bé fou un subterfugi per evitar qualsevol crítica posterior.\nLa llegenda valenciana de les quatre barres de sang fou un èxit immediat i fulminant, essent a partir d'aleshores copiada per tots els historiadors posteriors donant-la per verídica. No fou fins al 1812 que l'historiador català Joan de Sans i de Barutell desacredità qualsevol veracitat a la llegenda valenciana de les quatre barres, assenyalant les incoherències històriques que es presenten respecte Guifré el Pilós (c. 840-897), mentre que l'heraldista Faustino Menéndez Pidal de Navascués ha demostrat que l'heràldica no aparegué a Europa fins al segon quart del segle xii (1125-1150). Tot i que el 1812 Joan de Sans i de Barutell desacredità totalment la historicitat de la llegenda, no per això deixà de ser una llegenda formosa, raó per la qual els artistes sentiren la necessitat de reproduir-la gràficament i de glossar-la amb poemes. La llegenda valenciana de les quatre barres de sang apareguda el segle xvi no s'ha de confondre amb la Llegenda medieval de Guifré el Pilós, compilada pels monjos de monestir de Santa Maria de Ripoll el segle xii.","url":"https://ca.wikipedia.org/wiki/Llegenda_de_les_quatre_barres_de_sang","thumbnail_url":"https://upload.wikimedia.org/wikipedia/commons/thumb/5/5f/Origen_de_l%27escut_del_comtat_de_Barcelona_de_Lorenzale.jpg/150px-Origen_de_l%27escut_del_comtat_de_Barcelona_de_Lorenzale.jpg"},{"id":"595990","type":"featured","language_code":"ca","title":"Problema d'Apol·loni","summary":"En geometria plana euclidiana, el problema d'Apol·loni consisteix a construir circumferències que siguin tangents a tres circumferències donades. Apol·loni de Perge (ca. 262 BC – ca. 190 BC) proposà i resolgué aquest problema famós a l'obra  Ἐπαφαί (Epaphaí, \"Tangències\"); l'obra s'ha perdut, però s'ha conservat una referència dels resultats feta el segle IV per Pappos d'Alexandria. Excloent les famílies de posicions particulars que tenen infinites solucions, les que no en tenen cap, i les famílies de posicions que, per simetria, tenen algunes solucions equivalents o impossibles, la resolució general del problema proveeix vuit circumferències diferents que són tangents a les circumferències donades. Hi ha dues solucions per cada manera de separar les circumferències donades en dos subconjunts, que fan un total de vuit solucions (hi ha quatre maneres de separar un conjunt de tres elements en dos subconjunts).\nAl segle xvi, Adriaan van Roomen resolgué el problema utilitzant hipèrboles secants, però aquesta solució no es basa únicament en construccions amb regle i compàs. François Viète trobà una solució aprofitant la simplificació dels casos extrems: qualsevol de les tres circumferències donades es pot reduir fins a tenir un radi nul (un punt) o ampliar fins que tingui un radi infinit (una recta). L'enfocament de Viète, que utilitza casos extrems senzills per resoldre'n d'altres més complicats, es considera una reconstrucció plausible del mètode d'Apol·loni. El mètode de van Roomen fou simplificat per Isaac Newton, que mostrà que el problema d'Apol·loni és equivalent a trobar una posició coneixent les diferències de distàncies a tres punts coneguts. Això té aplicacions en navegació i en sistemes de posicionament com el LORAN.\nMatemàtics posteriors introduïren mètodes algebraics, que transformen el problema geomètric en una equació algebraica. Aquests mètodes es van simplificar aprofitant les simetries inherents al problema d'Apol·loni: per exemple, les circumferències resolutòries solen trobar-se en parelles, amb una que conté les circumferències donades que l'altra no conté. Joseph Diez Gergonne aprofità aquesta simetria per trobar un elegant mètode per trobar les solucions amb regle i compàs, mentre que altres matemàtics utilitzaren transformacions geomètriques com la reflexió en una circumferència per simplificar la disposició de les circumferències donades. Aquests desenvolupaments ofereixen una representació geomètrica a través de mètodes algebraics (utilitzant la geometria de l'esfera de Lie) i una classificació de solucions per les 33 disposicions essencialment diferents possibles en la posició inicial de les tres circumferències.\nEl problema d'Apol·loni ha impulsat molta recerca addicional. S'han estudiat generalitzacions en tres dimensions —la construcció d'una esfera tangent a quatre esferes donades— i en dimensions superiors. La disposició de tres circumferències tangents entre elles ha rebut una atenció especial. René Descartes donà una fórmula que relaciona els radis de les circumferències donades i els de les circumferències resolutòries, que es coneix actualment com a teorema de Descartes. En aquest cas, la resolució iterant del problema d'Apol·loni duu a la formació d'un dels primers fractals descoberts i dibuixats. Aquest fractal té importància en teoria de nombres, concretament en les circumferències de Ford i en el mètode del cercle de Hardy-Littlewood.","url":"https://ca.wikipedia.org/wiki/Problema_d%27Apol%C2%B7loni","thumbnail_url":"https://upload.wikimedia.org/wikipedia/commons/thumb/1/12/Apollonius_problem_typical_solution.svg/150px-Apollonius_problem_typical_solution.svg.png"},{"id":"59690","type":"featured","language_code":"ca","title":"Paleocè","summary":"El Paleocè és l'època geològica que començà fa 66,0 milions d'anys i s'acabà fa 56,0 milions d'anys. Es tracta de la primera època del període Paleogen i de l'era del Cenozoic, que encara dura. El seu nom deriva de la paraula grega antiga παλαιός (paleós), que significa 'antic', i el nom de l'Eocè, l'època que segueix el Paleocè, i en el seu conjunt vol dir 'antic Eocè'.Aquesta època se situa entre dos moments clau de la història de la Terra: l'extinció del Cretaci-Paleogen, que fou provocada per un impacte d'asteroide i, possiblement, un episodi de vulcanisme i conduí a la desaparició d'un 75% de les espècies d'aquell temps, incloent-hi els dinosaures no aviaris; i el màxim tèrmic del Paleocè-Eocè (MTPE), un esdeveniment climàtic de gran envergadura en el qual s'alliberaren entre 2.500 i 4.500 gigatones de carboni a l'atmosfera i els sistemes oceànics amb, com a resultat, una forta pujada de les temperatures globals i una major acidificació dels oceans.\n\n","url":"https://ca.wikipedia.org/wiki/Paleoc%C3%A8","thumbnail_url":null},{"id":"599367","type":"featured","language_code":"ca","title":"Experiment de Millikan","summary":"L'experiment de Millikan  o  experiment de la gota d'oli  és un important experiment que permet determinar la càrrega elèctrica de l'electró. Rep el seu nom pel físic estatunidenc Robert Andrews Millikan, qui el va realitzar per primer cop juntament amb Harvey Fletcher el 1909. Millikan el va perfeccionar el 1913 i va rebre el premi Premi Nobel de Física del 1923.\n\nL'experiment consistí essencialment a fer caure gotetes d'oli, mitjançant un polvoritzador, en el si d'un camp elèctric. Algunes de les gotetes es carregaven elèctricament per efecte d'una radiació de raigs X i, donant al camp elèctric un valor apropiat, era possible d'equilibrar-ne la caiguda. Mesurant la intensitat del camp elèctric necessari per a contrarestar la força de la gravetat, el pes de la goteta, i coneixent la massa de les gotetes (que pot calcular-se mesurant llurs velocitats de caiguda lliure en l'aire), Millikan observà que els valors de les càrregues elèctriques de les gotetes eren sempre múltiples enters d'una quantitat fixa, que és la càrrega elemental. El valor obtingut fou e = 1,592 4(17)×10−19 C, només un 0,62% inferior al valor acceptat actualment e = 1,602 176 565 (35)×10−19 C.","url":"https://ca.wikipedia.org/wiki/Experiment_de_Millikan","thumbnail_url":"https://upload.wikimedia.org/wikipedia/commons/thumb/6/6f/Millikan%E2%80%99s_oil-drop_apparatus_1.jpg/150px-Millikan%E2%80%99s_oil-drop_apparatus_1.jpg"},{"id":"60095","type":"featured","language_code":"ca","title":"Francisco de Goya y Lucientes","summary":"Francisco de Goya y Lucientes (Fuendetodos, Saragossa, 30 de març de 1746 - Bordeus, Gascunya, 16 d'abril de 1828) fou un pintor i gravador aragonès. La seva obra comprèn la pintura de cavallet i mural, el gravat i el dibuix. En totes aquestes facetes va desenvolupar un estil que inaugura el romanticisme. La seva contribució representa també el començament de la pintura contemporània, i se'l considera un precursor de les avantguardes pictòriques del segle xx.\nDesprés de formar-se a la seva terra natal dins l'estil del barroc tardà, l'any 1770 va viatjar a Itàlia, on entrà en contacte amb un incipient neoclassicisme. Aquest estil és el que adoptà quan se n'anà a Madrid a mitjan dècada del 1770, al qual cal afegir un pintoresquisme costumista més rococó a conseqüència del seu nou treball com a pintor de cartons per als tapissos de la Reial Fàbrica de Tapissos de santa Bàrbara.El 1793 patí una greu malaltia que el feu evolucionar cap a una pintura més creativa i original, que fa servir temàtiques menys amables que les que havia pintat per a la decoració dels palaus reials. Una sèrie de petits quadres en llauna, als quals ell mateix denominava \"de capritx i invenció\", iniciaren la fase madura de l'obra de l'artista i la transició cap a l'estètica romàntica.\nLa seva obra reflecteix el convuls període històric en què va viure, particularment per les conseqüències de la Guerra de la Independència Espanyola (Guerra del Francès), de la qual han quedat la sèrie d'estampes Els estralls de la guerra que, fent un símil, és com un reportatge modern de les atrocitats comeses, i componen una visió exempta d'heroisme on les víctimes són sempre individus, sense diferència de classe i condició.\nDins la seva obra cal citar la famosa La maja nua, amb una popularitat en part aconseguida per la polèmica generada al voltant de la identitat de la dona retratada. De començaments del segle xix daten també diversos retrats que emprenen el camí cap al nou art burgès. Un cop acabada la Guerra del Francès pinta dos grans quadres a propòsit dels successos del 2 de maig de 1808, que senten un precedent tant estètic com temàtic pel que fa a la pintura històrica, ja que no només comenta successos propers a la realitat que viu l'artista, sinó que arriba a transmetre un missatge universal.\nEl seu art culmina en una sèrie de pintures que realitzà a l'oli sobre el mur sec, i amb les quals va decorar la seva casa de camp (la Quinta del Sordo); són les anomenades Pintures Negres. Goya hi anticipa la pintura contemporània i els diversos moviments d'avantguarda que ja al segle xx renovarien l'estil pictòric.\n\n","url":"https://ca.wikipedia.org/wiki/Francisco_de_Goya_y_Lucientes","thumbnail_url":"https://upload.wikimedia.org/wikipedia/commons/thumb/b/bf/Vicente_L%C3%B3pez_Porta%C3%B1a_-_el_pintor_Francisco_de_Goya.jpg/150px-Vicente_L%C3%B3pez_Porta%C3%B1a_-_el_pintor_Francisco_de_Goya.jpg"},{"id":"603231","type":"featured","language_code":"ca","title":"Revolució islàmica","summary":"La revolució islàmica (en persa: انقلاب اسلامی, Enghelābe Eslāmi) de l'Iran és el conjunt d'esdeveniments que comporten el derrocament de la monarquia (personalitzada en el Xa Mohammad Reza Pahlavi) i la seva substitució per una República islàmica sota el lideratge de l'Aiatol·là Ruhol·lah Khomeini. S'ha considerat un esdeveniment que \"ha fet del fonamentalisme islàmic una força política... des del Marroc fins a Malàisia\". El seu nom està justificat plenament per l'enorme originalitat que té en la història mundial, però també rep el nom més local de \"Revolució iraniana\".\n\nLes primeres manifestacions importants contra el Xa van començar el gener de 1978. Entre agost i desembre del mateix any, les vagues i les manifestacions van paralitzar el país. El Xa va sortir de l'Iran cap a l'exili a mitjan gener del 1979, i dues setmanes després l'Aiatol·là Khomeini tornava a Teheran, on va ser rebut per uns quants milions de partidaris. El règim va caure poc després, l'11 de febrer, quan les guerrilles i les tropes rebels van vèncer les tropes lleials al Xa en la lluita armada als carrers. L'Iran votava en referèndum per convertir-se en una República Islàmica l'1 d'abril del 1979, i pel desembre aprovava una nova Constitució teocràtica que consagrava Khomeini com a Líder suprem de l'Iran.\nAquesta revolució fou inusual pels seus preliminars, pel seu desenvolupament i per les seves conseqüències, tot plegat força poc habitual a la història de les revolucions a tot el món: es trobaven a faltar moltes de les causes habituals d'una revolució (derrota en una guerra, crisi financera, revolta camperola, o descontentament de l'exèrcit); va produir un canvi profund a gran velocitat; era massivament popular; enderrocava un règim fortament protegit per un exèrcit i uns serveis de seguretat molt ben remunerats; i canviava una monarquia que estava modernitzant el país per una teocràcia basada en la tutela dels juristes islàmics (velayat-e faqih). El seu resultat -una República Islàmica \"sota el lideratge d'un erudit religiós exiliat de Qom de 80 anys\" - era, com va dir un altre erudit, \"sense dubte un acudit que cal que te l'expliquin\", perquè d'entrada no s'entén.\nNo tan insòlita però sí més intensa és la disputa sobre els resultats de la revolució islàmica. Per a alguns fou una era d'heroisme i sacrifici que va generar ni més ni menys que l'embrió d'un estat islàmic mundial, \"un model perfecte de vida esplèndida, humana i divina… per a la gent de tot el món.\" D'altra banda, alguns iranians ara creuen que la revolució fou un temps en què \"durant uns quants anys tots nosaltres vam perdre el cap\", i que \"ens prometia el cel, però... va crear un infern a la Terra.\"","url":"https://ca.wikipedia.org/wiki/Revoluci%C3%B3_isl%C3%A0mica","thumbnail_url":"https://upload.wikimedia.org/wikipedia/commons/thumb/4/4a/Mass_demonstration_in_Iran%2C_date_unknown.jpg/150px-Mass_demonstration_in_Iran%2C_date_unknown.jpg"},{"id":"60408","type":"featured","language_code":"ca","title":"Esclat de raigs gamma","summary":"En astrofísica es coneix com a esclat de raigs gamma, explosió de raigs gamma o simplement GRB (de l'anglès gamma-ray burst) una font intensa i breu de raigs gamma associada amb explosions extremadament energètiques en galàxies distants. Es tracta del fenomen físic més lluminós i intens de l'univers, que produeix una gran quantitat d'energia en feixos breus de raigs gamma que poden durar des d'uns segons fins a unes poques hores. Els més llargs són seguits per una radiació romanent, més feble, en raigs X, coneguda en termes tècnics com a luminescència residual. Els esclats de raigs gamma ocorren en posicions aleatòries en el cel sense que se'n pugui predir l'aparició. Les diferents teories sobre l'origen requereixen fenòmens molt violents, com explosions de supernoves. A causa del fet que la radiació gamma no travessa l'atmosfera terrestre, aquests fenòmens només poden detectar-se des de l'espai, si bé la luminescència residual pot ser observada amb telescopis terrestres.\nEs creu que molts dels GRB són feixos molt col·limats amb radiació intensa produïda a causa d'una supernova, quan una estrella de ràpida rotació i gran massa es col·lapsa per formar un forat negre. Una subclasse de GRB (denominats «esclats curts») semblen ser originats per un procés diferent, possiblement la fusió d'estrelles binàries de neutrons; mentre que els «esclats llargs» semblen derivar-se a causa de la mort d'estrelles massives; és a dir, per una supernova, o fins i tot, per una hipernova. Els dos tipus d'esclats es diferencien pel seu temps de durada: els primers solen durar menys de dos segons, mentre que els altres tendeixen a allargar-se durant més temps.\nLes fonts dels GRB es troben a milers de milions d'anys llum de distància de la Terra, la qual cosa implica que les explosions són extremadament energètiques (s'ha comprovat que un esclat típic pot generar la mateixa energia que el Sol en un període de deu mil milions d'anys) i extremadament rares (algunes per galàxia cada milió d'anys). Tots els GRB observats s'han originat fora de la Via Làctia, encara que una classe de fenòmens relacionats, les flamarades de raigs gamma suaus, s'associen amb els magnetars dins de la Via Làctia. S'ha establert la hipòtesi que un esclat de raigs gamma en la Via Làctia va poder haver estat la causa d'una extinció massiva a la Terra.Els esclats de raigs gamma còsmics van ser descoberts el 1967 per la sèrie de satèl·lits estatunidencs Vela, la missió dels quals era la detecció d'explosions i proves nuclears fetes per la Unió Soviètica. Els satèl·lits Vela van detectar unes explosions ocasionals de raigs gamma d'origen desconegut. Encara que les dades recollides pels Vela eren de molt baixa resolució angular, el 1973 investigadors en el Laboratori Nacional Los Alamos a Nou Mèxic van ser capaços de determinar que aquests esclats procedien de l'espai i no de proves realitzades a la Terra.\nEl 21 de novembre de 2013, la NASA va publicar les dades detallades sobre un dels esclats de raigs gamma més forts, designat GRB 130427A, que es va observar el 27 d'abril de 2013.","url":"https://ca.wikipedia.org/wiki/Esclat_de_raigs_gamma","thumbnail_url":"https://upload.wikimedia.org/wikipedia/commons/thumb/6/63/Gamma_ray_burst.jpg/150px-Gamma_ray_burst.jpg"},{"id":"608028","type":"featured","language_code":"ca","title":"Escultura etrusca","summary":"L'escultura etrusca va ser una de les expressions artístiques més importants del poble etrusc, el qual va habitar la regió del nord i centre d'Itàlia, aproximadament entre els segles IX i I aC. El seu art derivava, en gran part, de l'art grec, però també es va desenvolupar amb moltes característiques pròpies.Existeixen molt pocs documents escrits etruscs i, a més a més, hi ha poca informació sobre el seu llenguatge, que encara no s'ha desxifrat en la seva totalitat, però es poden trobar claus per a la reconstrucció de la seva història mitjançant el seu art, sense deixar de banda la informació que també aporten les cròniques gregues i romanes que hi ha al respecte. Com succeeix amb la seva cultura, en general l'escultura etrusca presenta moltes dificultats als estudiosos, dificultats que són objecte de controvèrsia i obliguen a proposar sempre interpretacions de manera provisional. Però hi ha consens en l'afirmació que és una part molt important i original del llegat de l'art italià amb anterioritat a l'arribada de l'Imperi Romà. A més a més, també va contribuir significativament a la formació inicial de les tradicions artístiques de l'antiga Roma.","url":"https://ca.wikipedia.org/wiki/Escultura_etrusca","thumbnail_url":"https://upload.wikimedia.org/wikipedia/commons/thumb/1/1d/Frontone_A_del_grande_tempio_di_luni_con_concilio_degli_dei%2C_175-150_ac._ca._01.JPG/150px-Frontone_A_del_grande_tempio_di_luni_con_concilio_degli_dei%2C_175-150_ac._ca._01.JPG"},{"id":"614734","type":"featured","language_code":"ca","title":"Escultura romana","summary":"L'escultura romana comprèn l'obra escultòrica que es va desenvolupar en tota l'àrea d'influència de l'Imperi Romà, amb el focus central a Roma; això succeí entre el segle vi aC i el segle v. Originàriament derivà de l'escultura grega, principalment per l'herència de l'escultura etrusca i, posteriorment, ja d'una manera directa durant el període hel·lenístic, per contacte amb les colònies de la Magna Grècia i de la mateixa Grècia.\nLa tradició grega va ser una referència constant al llarg de la història de Roma, però contradient una creença antiga i força estesa que afirma que els romans van ser més imitadors que creadors, actualment es reconeix que no sols van ser capaços d'assimilar i desenvolupar les seves fonts amb mestratge, sinó que també van contribuir d'una manera original a aquesta tradició. Aquesta afirmació és especialment rellevant en l'art del retrat, gènere en el qual van aconseguir un gran prestigi i van deixar exemples singulars d'un gran mestratge tècnic i expressivitat; i també, en l'àmbit de l'escultura decorativa, obra present en els grans monuments públics, i en la qual van desenvolupar un estil narratiu de molta força i d'un caràcter típicament romà.Després de la consolidació de l'Imperi Romà, altres influències estrangeres, sobretot orientals, van determinar una progressiva separació del cànon grec, transformació dirigida a una simplificació formal de tendència més abstracta que serviria per establir les bases de l'art romà d'Orient, paleocristià i medieval. Aquest procés, tanmateix, es va intercalar amb diversos períodes de recuperació del classicisme, així com d'enfortiment del vincle simbòlic amb el passat, períodes que van ser útils per al manteniment de la cohesió cultural i política d'un extens territori. Ni tan sols la cristianització de l'imperi va poder determinar l'exclusió de referències a l'escultura clàssica romana pagana, i fins al segle v, quan la unitat política es trencà definitivament, els models clàssics continuaren sent imitats, tot i que adaptats a la temàtica del nou ordre social, polític i religiós que s'havia instaurat.L'estudi de l'escultura romana ha demostrat ser un desafiament per als investigadors, ja que la seva evolució és qualsevol cosa menys lineal i lògica. Els intents d'imposar un model de desenvolupament formal sobre la història de l'escultura romana com un sistema orgànic resulten inexactes i poc realistes. Malgrat que en molts punts existeixen alguns desacords entre els especialistes, ja es té una idea més o menys clara sobre les característiques generals de cada etapa evolutiva; però, com es va produir el seu desenvolupament i el pas d'una etapa a l'altra ha demostrat ser un procés molt complex i que encara està lluny de ser ben comprès.A més del mèrit intrínsec de la producció escultòrica romana, el fet que d'una manera generalitzada copiessin obres gregues i fessin al·lusions al classicisme grec va mantenir viva una tradició i una iconografia que d'una altra manera podrien haver-se perdut; en aquest aspecte, també van fer la seva contribució els primers cristians. Gran part del coneixement de la cultura i l'art de l'antiga Grècia, amb l'escultura romana al seu costat, va ser fonamental en la formulació de l'estètica renaixentista i neoclàssica. Aquest fet confirma la vitalitat i significat que encara perviu en l'actualitat, ja que és considerat com un dels moviments artístics més importants de la cultura occidental, com ho demostra el gran nombre d'estudis especialitzats del qual és objecte i de la fascinació que encara produeix en el públic en general.","url":"https://ca.wikipedia.org/wiki/Escultura_romana","thumbnail_url":"https://upload.wikimedia.org/wikipedia/commons/thumb/e/eb/Statue-Augustus.jpg/150px-Statue-Augustus.jpg"},{"id":"616121","type":"featured","language_code":"ca","title":"Esclavitud a l'antiga Grècia","summary":"L'esclavitud a l'antiga Grècia va ser un component essencial en el desenvolupament econòmic i social del món grec de l'antiguitat i estigué vigent al llarg de la seva història. Els grecs consideraren l'esclavitud no solament com una realitat indispensable, sinó també com un fet ben natural; fins i tot els estoics, en general, o els primers cristians no la van qüestionar. La majoria dels escriptors antics entenien que l'esclavitud no era tan sols un fenomen natural, sinó també necessari. No obstant això, també van aparèixer alguns debats aïllats que aixecaren el crit al cel, com s'observa en els diàlegs socràtics, o alguns estoics que expressaren la primera condemna de l'esclavitud de la qual es té un registre històric.D'acord amb la tradició historiogràfica moderna, aquest article només parla dels esclaus mercaderia, també considerats com a esclaus estris per autors anglosaxons, i no dels grups amb una determinada dependència, com els penestes de Tessàlia, els ilotes d'Esparta o els clarotes de Creta, que tenien una posició social més complexa, ja en la línia de la servitud de l'edat mitjana. Un esclau mercaderia és un individu privat de llibertat i subjecte a la voluntat d'un propietari que pot comprar-lo, vendre'l o llogar-lo com un bé qualsevol.\nL'esclavitud a l'antiga Grècia planteja problemes importants als estudiosos, ja que la documentació és dispar i molt fragmentària, concentrada principalment a la ciutat d'Atenes; es dubta del nivell d'implantació de l'esclavitud a la mateixa Esparta perquè n'hi ha molt poca informació. Cap tractat fa referència específicament al tema; fins i tot, sovint la mateixa terminologia és vaga. Els arguments judicials del segle iv aC, una bona font documental, no detallaven determinats aspectes relacionats amb els esclaus, ja que els veien, fonamentalment, com una font d'ingressos. La comèdia presenta els esclaus de comèdia, i la tragèdia els esclaus de tragèdia, però tan sols són una font indirecta de coneixement de la situació. D'altra banda, en la producció iconogràfica o en les esteles funeràries, és difícil distingir un esclau d'un artesà.\nActualment, l'esclavitud grega és objecte de debats historiogràfics i, en particular, el debat se centra al voltant de dues qüestions: si es pot dir que la societat grega era esclavista i, la segona, si els esclaus grecs formaven una classe social.\n\n","url":"https://ca.wikipedia.org/wiki/Esclavitud_a_l%27antiga_Gr%C3%A8cia","thumbnail_url":"https://upload.wikimedia.org/wikipedia/commons/thumb/a/a2/Stele_Mnesarete_Glyptothek_Munich_491_n1.jpg/150px-Stele_Mnesarete_Glyptothek_Munich_491_n1.jpg"},{"id":"61970","type":"featured","language_code":"ca","title":"Manuel de Falla y Matheu","summary":"Manuel de Falla y Matheu (Cadis, 23 de novembre de 1876 - Alta Gracia, Argentina, 14 de novembre de 1946) fou un compositor andalús de música clàssica de renom universal. Amb els catalans Isaac Albéniz i Enric Granados seria el tercer dels noms que conformen la gran trilogia del nacionalisme musical espanyol. Fou també un dels primers compositors d'aquesta tradició que es va donar a conèixer a tot Europa i Amèrica, superant l'aïllament de la música hispana des del segle xviii.\nFormat a Madrid amb Felip Pedrell i posteriorment, a París, amb Paul Dukas, la seva producció palesa tant la influència de les arrels musicals hispàniques com la de la música francesa i les avantguardes europees. Va compondre ballet: El amor brujo i El sombrero de tres picos; òpera: La vida breve i El retablo de Maese Pedro; i música instrumental, entre la que cal destacar la Fantasia baetica per piano i el Concert per clavecí. La seva obra per a piano i orquestra Noches en los jardines de España està pròxima a l'estètica impressionista. Va deixar inacabada la seva cantata escènica Atlàntida, basada en el poema de Jacint Verdaguer, conclosa posteriorment pel seu deixeble Ernesto Halffter. Durant la dècada de 1920 i de 1930, va visitar freqüentment Barcelo­na i Catalunya i va relacionar-se amb diversos artistes, crítics i intel·lectuals catalans, com Joan Lamote de Grignon, Oleguer Junyent, Frank Marshall, Rafael Moragas, Jaume Pahissa i Santiago Rusiñol. Va mostrar molt interès per la sonoritat de la cobla i va assistir a diversos concerts de la Cobla Barcelona. També va col·laborar amb diverses institucions catalanes, com l’Associació de Música Da Camera, la Banda Municipal de Barcelona o l'Orques­tra Pau Casals, amb qui va estrenar el Concert per a clave juntament amb Wanda Landowska. Al 1925, després d'un banquet d'honor celebrat a l'Hotel Majestic, Falla va expressar: «Yo he de deciros, y lo digo con toda el alma, que, sin los catalanes, acaso no hubiera podido llegar a realizar mi obra, ni a ser quién soy».Després de la Guerra Civil espanyola Manuel de Falla va exiliar-se a l'Argentina, on va morir l'any 1946.","url":"https://ca.wikipedia.org/wiki/Manuel_de_Falla_y_Matheu","thumbnail_url":"https://upload.wikimedia.org/wikipedia/commons/thumb/f/fe/Manuel_de_Falla_en_Alta_Gracia.jpg/150px-Manuel_de_Falla_en_Alta_Gracia.jpg"},{"id":"619730","type":"featured","language_code":"ca","title":"Alan Rickman","summary":"Alan Sidney Patrick Rickman (Acton, Londres, 21 de febrer del 1946 - Londres, 14 de gener del 2016) va ser un actor i director de cinema i teatre anglès, conegut principalment per l'ampli registre de les seves interpretacions, tant en teatre com en cinema, així com pels seus papers antagonistes. Rickman fou membre de la Royal Shakespeare Company, on va interpretar produccions teatrals tant modernes com clàssiques. El seu primer paper rellevant, en l'àmbit cinematogràfic, es va produir el 1982, però el reconeixement li arribà gràcies a la seva interpretació del vescomte de Valmont en l'obra de teatre Les Liaisons Dangereuses, el 1985, pel qual fou nominat als Premis Tony. Rickman, finalment, aconseguí una gran popularitat gràcies als seus papers de Hans Gruber, a Die Hard, i de Severus Snape, a la saga cinematogràfica Harry Potter.\nNo obstant això, Rickman també va destacar en altres pel·lícules, com ara Robin Hood: Príncep dels lladres, on interpretava al xèrif de Nottingham, o pels seus papers de Jamie, a Un fantasma enamorat; el coronel Brandon, a Sentit i sensibilitat; Harry, a Love Actually; P.L. O'Hara, a An Awfully Big Adventure; Alexander Dane, a Galaxy Quest; o el jutge Turpin, a l'adaptació musical de Sweeney Todd: el barber diabòlic del carrer Fleet, de Stephen Sondheim.\nEl 1995 Rickman va rebre un Globus d'Or, un Emmy i un Premi Guild als actors de televisió per la seva interpretació de Rasputin, a Rasputin: Dark Servant of Destiny; així com un BAFTA, pel seu paper a Robin Hood. També era el padrí de l'actor Tom Burke.Rickman va morir de càncer de pàncrees el 14 de gener de 2016 als 69 anys. Les seves darreres interpretacions van ser les del tinent general Frank Benson, a Espies des del cel, i la veu d'Absolem, a Alice in Wonderland, així com a la seva seqüela, Alice Through the Looking Glass.","url":"https://ca.wikipedia.org/wiki/Alan_Rickman","thumbnail_url":"https://upload.wikimedia.org/wikipedia/commons/thumb/f/fe/Alan_Rickman_after_Seminar_%283%29.jpg/150px-Alan_Rickman_after_Seminar_%283%29.jpg"},{"id":"621968","type":"featured","language_code":"ca","title":"Batalla de les Termòpiles","summary":"Batalla de les Termòpiles té aquests significats:\n\nBatalla de les Termòpiles (480 aC), batalla que lliurà l'agost del 480 aC el rei Leònides I d'Esparta contra l'exèrcit de Xerxes I de Pèrsia\nBatalla de les Termòpiles (353 aC), intercepció del pas, per part dels focis, l'exèrcit de Filip II, rei de Macedònia en el curs de la Tercera Guerra Sagrada\nBatalla de les Termòpiles (279 aC), batalla que lliurà el 279 aC un exèrcit aliat grec per oposar-se al pas dels gàlates de Brennus\nBatalla de les Termòpiles (207 aC), batalla que es lliurà el 207 aC en la Primera Guerra Macedònica\nBatalla de les Termòpiles (191 aC), batalla de la Guerra Romano-Síria\nBatalla de les Termòpiles (1821), durant la Guerra d'independència de Grècia.\nBatalla de les Termòpiles (1941), que va tenir lloc a la Segona Guerra Mundial entre els alemanys i la força expedicionària britànica en retirada durant la invasió alemanya de Grècia.","url":"https://ca.wikipedia.org/wiki/Batalla_de_les_Term%C3%B2piles","thumbnail_url":null},{"id":"62428","type":"featured","language_code":"ca","title":"Eocè","summary":"L'Eocè és la segona època del Paleogen, una de les subdivisions del Cenozoic. Comprèn el temps entre el final del Paleocè (fa 56,0 milions d'anys) i el principi de l'Oligocè (fa 33,9 milions d'anys). El seu inici i final queden marcats pel màxim tèrmic del Paleocè-Eocè i per la Grande Coupure, respectivament. Com en altres períodes geològics, els estrats que delimiten aquest període estan ben identificats, però no han estat datats amb màxima precisió.\nEl nom de l'Eocè, encunyat pel britànic Charles Lyell l'any 1847, deriva dels mots grecs ἠώς (eós, 'alba') i καινός (kenós, 'nou') i fa referència a l'aparició dels ordres moderns de mamífers durant aquesta època.","url":"https://ca.wikipedia.org/wiki/Eoc%C3%A8","thumbnail_url":null},{"id":"62765","type":"featured","language_code":"ca","title":"Coordenades polars","summary":"El sistema de coordenades polars és, en matemàtiques, un sistema de coordenades de dues dimensions en el qual cada punt en un pla està determinat per un angle i una distància. El sistema de coordenades polars és especialment útil quan la relació entre dos punts s'expressa més bé en termes d'angles i distàncies. En el sistema més conegut, el cartesià o de coordenades rectangulars, aquestes relacions cal trobar-les a partir de les funcions trigonomètriques.\nCom que el sistema de coordenades és de dues dimensions, cada punt ve determinat per dues coordenades polars: la coordenada radial i la coordenada angular. La coordenada radial (normalment denotada per r) denota la distància del punt al punt central (conegut com a pol i equivalent a l'origen en el sistema cartesià). La coordenada angular (també anomenada angle polar o angle azimutal, i normalment denotat per θ o t) denota l'angle positiu (o angle mesurat en sentit antihorari) per arribar al punt a partir de l'eix polar o radi de 0° (que és equivalent a l'eix x positiu en les coordenades cartesianes).","url":"https://ca.wikipedia.org/wiki/Coordenades_polars","thumbnail_url":"https://upload.wikimedia.org/wikipedia/commons/thumb/1/13/Polar_graph_paper.svg/150px-Polar_graph_paper.svg.png"},{"id":"62967","type":"featured","language_code":"ca","title":"Joan Miró i Ferrà","summary":"Joan Miró i Ferrà (Barcelona, 20 d'abril de 1893 - Palma, Mallorca, 25 de desembre de 1983) va ser un pintor, escultor, gravador i ceramista català, considerat un dels màxims representants del surrealisme. A la seva obra va reflectir el seu interès pel subconscient i pel seu país. Les seves primeres obres mostren fortes influències fauvistes, cubistes i expressionistes, evolucionant cap a una pintura més plana, com ho és el seu conegut quadre La masia, de 1921-1922, que evoca el mas d'estiueig de la família a Mont-roig del Camp. A partir de la seva estada a París, la seva obra es torna més onírica, coincidint amb les directrius del surrealisme però sense arribar a incorporar-se formalment a aquest moviment. En nombroses entrevistes i escrits que daten de la dècada del 1930, Miró va manifestar el seu desig d'abandonar els mètodes convencionals de pintura, que en les seves pròpies paraules es concreta en «matar-los, assassinar-los o violar-los», per poder afavorir una forma d'expressió que fos contemporània, i no voler doblegar-se a les exigències ni a l'estètica d'aquests mètodes, ni tan sols en els seus compromisos vers els surrealistes. Més endavant l'autor mostra interès per l'espiritualitat japonesa de tipus zen i per l'expressionisme abstracte dels Estats Units. Als anys 50 es va instal·lar a Palma, on va trobar un espai de refugi i de treball, gràcies al taller construït pel seu amic Josep Lluís Sert. Miró va morir a Palma als noranta anys.\nUn dels espais on millor es troba representada la seva obra és la Fundació Joan Miró, fundada el 1975 i ubicada a Barcelona. Es tracta d'un centre cultural i artístic creat per difondre les noves tendències de l'art contemporani, constituint-se amb un gran fons d'obres donades pel mateix autor. També hi ha importants fons d'obra seva a la Fundació Pilar i Joan Miró de Palma, al Centre Georges Pompidou de París, al MoMA al Museu Reina Sofia i a l'Espacio Miró de Madrid, al Guggenheim de Nova York, a la Tate Modern de Londres i al Moderna Museet d'Estocolm.","url":"https://ca.wikipedia.org/wiki/Joan_Mir%C3%B3_i_Ferr%C3%A0","thumbnail_url":"https://upload.wikimedia.org/wikipedia/commons/thumb/7/7e/Joan_Miro_%28cropped%29.jpg/150px-Joan_Miro_%28cropped%29.jpg"},{"id":"630277","type":"featured","language_code":"ca","title":"Catedral de Sevilla","summary":"La Catedral de Santa María de la Sede de Sevilla és la catedral gòtica cristiana més gran del món. El 1987 va ser declarada Patrimoni de la Humanitat per la UNESCO. L'ajuntament de la ciutat l'ha custodiat durant els set segles d'història de la catedral; per fer-ho, manté la litúrgia diària, la celebració de les festivitats del Corpus i de la Immaculada i atén la devoció a la Mare de Déu dels Reis. En aquest temple es troba el cos de Ferran III de castella, venerat en el catolicismes com a sant Ferran Rei, el patró de la ciutat.\nEl 2008, una investigadora de la Universitat de Cantàbria, Begoña Alonso Ruiz, va trobar al monestir de Bidaurreta de Oñati (Guipúscoa) el plànol més antic de la catedral. Aquest plànol va aportar importants dades sobre la construcció de l'edifici com, per exemple, la intenció dels primitius dissenyadors d'enderrocar «La Giralda», idea que es va rebutjar.La construcció de la catedral va començar l'any 1401. Ocupa el solar que va quedar després de la demolició de l'antiga mesquita, l'Aljama de Sevilla. D'aquesta època gòtica en forma part la major part de la seva edificació; posteriorment, amb el temps s'hi van afegir annexos, capelles i retaules en els diferents estils que es van succeir.\nL'última obra d'importància realitzada es va dur a terme l'any 2008 i va consistir en la substitució de 576 carreus que formaven un dels grans pilars que sustenten el temple per nous blocs de pedra de característiques similars però amb major resistència. Aquest difícil treball va ser possible gràcies a l'ús de nous sistemes tecnològics que van demostrar que l'edifici patia diàriament unes oscil·lacions de mesura de 2 cm a conseqüència de la dilatació dels materials de construcció.","url":"https://ca.wikipedia.org/wiki/Catedral_de_Sevilla","thumbnail_url":"https://upload.wikimedia.org/wikipedia/commons/thumb/4/4d/Inside_the_cathedral_of_Seville_Andalusia_Spain.jpg/150px-Inside_the_cathedral_of_Seville_Andalusia_Spain.jpg"},{"id":"63759","type":"featured","language_code":"ca","title":"Oligocè","summary":"L'Oligocè és l'època geològica que començà fa 33,9 milions d'anys i s'acabà fa 23,03 milions d'anys. Es tracta de la tercera època del període Paleogen i de l'era del Cenozoic, que encara dura. El seu nom deriva de les paraules gregues antigues ὀλίγος (oligos), que significa 'poc', i καινός (kenós), que significa 'recent', i en el seu conjunt vol dir 'poc recent'.El seu inici queda marcat per la Grande Coupure, o extinció massiva de determinades espècies de mamífers. En canvi, el límit Oligocè-Miocè no queda marcat per un únic esdeveniment global de fàcil identificació, sinó que es troba en límits regionals entre el Catià, més càlid, i el Miocè inferior, més fred. Com en altres períodes geològics, els estrats que delimiten aquest període estan ben identificats, però no han estat datats amb màxima precisió.\nEl nom de l'Oligocè, definit per l'alemany Heinrich Ernst von Beyrich, es refereix a l'escassetat de nous grups moderns de mamífers en comparació amb l'explosió evolutiva de l'Eocè.","url":"https://ca.wikipedia.org/wiki/Oligoc%C3%A8","thumbnail_url":null},{"id":"639436","type":"featured","language_code":"ca","title":"Babakotia radofilai","summary":"Babakotia és un gènere extint de lèmur de mida mitjana de Madagascar que només conté una espècie, B. radofilai. Juntament amb Palaeopropithecus, Archaeoindris i Mesopropithecus, forma la família dels paleopropitècids, coneguts amb el nom de lèmurs peresós. El nom Babakotia ve de babakoto, el nom malgaix de l'indri, amb el qual estan relacionats aquesta espècie i tots els altres lèmurs peresosos. A causa de la seva barreja de caràcters morfològics que representen etapes intermèdies entre els lèmurs peresosos petits, de moviment més lent, i els més grossos, amb un estil de vida suspensori, ha contribuït a aclarir la relació entre ambdós grups i els lèmurs mico, uns parents seus que també estan extints.\nB. radofilai i els altres lèmurs peresós comparteixen molts caràcters amb els peresosos vivents, un exemple d'evolució convergent. Tenia els avantbraços llargs, els dits corbs i les articulacions del maluc i els turmells molt mòbils. El crani era més robust que el dels índrids, però no tant com el dels lèmurs peresós més grans. La seva dentadura és similar a la dels índrids i els altres lèmurs peresós. Vivia al nord de Madagascar i compartia el medi amb almenys dues altres espècies de lèmur peresós, Palaeopropithecus ingens i Mesopropithecus dolichobrachion. B. radofilai era un animal majoritàriament folívor, tot i que també menjava fruita i llavors dures. Només se'l coneix a partir de restes subfòssils i podria haver-se extingit poc després de l'arribada dels humans a l'illa, però encara no s'han dut a terme prou anàlisis de datació per radiocarboni sobre aquesta espècie per saber-ho amb certesa.","url":"https://ca.wikipedia.org/wiki/Babakotia_radofilai","thumbnail_url":"https://upload.wikimedia.org/wikipedia/commons/thumb/a/ad/Babakotia_radofilai.jpg/150px-Babakotia_radofilai.jpg"},{"id":"639797","type":"featured","language_code":"ca","title":"GRB 970508","summary":"El GRB 970508 va ser un esclat de rajos gamma detectat el 8 de maig de 1997 a les 21:42 (UTC). Un esclat de rajos gamma (GRB, per l'acrònim anglès, de Gamma Ray Burst) és un centelleig de gran lluminositat associat a una explosió en una galàxia llunyana que produeix rajos gamma, la forma més energètica de radiació electromagnètica que normalment va seguida d'una duradora luminescència residual de radiació de longituds d'ona majors (rajos X, radiació ultraviolada, llum visible, radiació infraroja i radiofreqüència).\nEl GRB 970508 va ser detectat pel monitor d'esclats de rajos gamma del satèl·lit d'astronomia de rajos X BeppoSAX. L'astrònom Mark Metzger va determinar que el GRB 970508 va ocórrer almenys a 6.000 milions d'anys llum de la Terra; va ser el primer GRB del qual es va poder determinar la distància.\nFins aquest esclat els astrònoms no havien arribat a cap consens sobre la distància respecte a la Terra a la qual ocorren els GRB. Alguns donaven suport a la idea que ocorren dins de la Via Làctia però que no són observables degut a la seva baixa energia, i d'altres defensaven que es produeixen en altres galàxies, a distàncies astronòmiques, i que són extremadament energètics. Encara que la possibilitat que existeixin diversos tipus d'esclats de rajos gamma no convertia les dues teories en mútuament excloents, la mesura de la distància del GRB 970508 va situar inequívocament la font dels GRB fora de la Via Làctia, donant així per finalitzat el debat.\nEl GRB 970508 va ser també el primer esclat del qual es va observar una emissió posterior de radiofreqüència. Mitjançant l'anàlisi de la intensitat fluctuant dels senyals de ràdio, l'astrònom Dale Frail va calcular que la font de la radiació s'havia expandit a una velocitat propera a la de la llum: això aportà una prova concloent que els esclats de rajos gamma són explosions de tipus relativista.","url":"https://ca.wikipedia.org/wiki/GRB_970508","thumbnail_url":"https://upload.wikimedia.org/wikipedia/commons/thumb/8/8c/StisI.gif/150px-StisI.gif"},{"id":"64260","type":"featured","language_code":"ca","title":"Basilosaure","summary":"Els basilosaures (Basilosaurus, 'rèptil rei' en llatí) són un gènere de cetacis extints. Es tracta de les primeres grans balenes a aparèixer en el registre fòssil i són una peça clau en l'estudi de l'evolució dels cetacis. Aparegueren a l'Eocè mitjà, fa aproximadament 45 milions d'anys. Tenien una àmplia distribució, com ho demostra el fet que se n'hagin trobat fòssils a llocs tan variats com Alabama, Louisiana, i Egipte i habitaven les aigües costaneres poc profundes dels oceans de l'Eocè. Dos dels seus caràcters més destacables són l'alt grau d'elongació del cos en comparació amb el de les balenes actuals i les dues potes posteriors vestigials que posseïen. S'extingiren fa aproximadament 36 milions d'anys, poc abans de l'inici de l'Oligocè, a causa d'un gran episodi de canvi climàtic conegut com a Grande Coupure.","url":"https://ca.wikipedia.org/wiki/Basilosaure","thumbnail_url":"https://upload.wikimedia.org/wikipedia/commons/thumb/2/28/FMNH_Basilosaurus.jpg/150px-FMNH_Basilosaurus.jpg"},{"id":"64422","type":"featured","language_code":"ca","title":"Nelson Mandela","summary":"Nelson Rolihlahla Mandela (Umtata, Sud-àfrica, 18 de juliol de 1918 - Johannesburg, 5 de desembre de 2013) va ser un polític sud-africà, un dels líders emblemàtics de la lluita contra el sistema polític de l'apartheid i que va arribar a ser el primer president de la República de Sud-àfrica (1994 - 1999) escollit per sufragi universal a les primeres eleccions nacionals no racials de la història del país.\nNelson Mandela es va afiliar al Congrés Nacional Africà (African National Congress, ANC) el 1944, per tal de lluitar contra el domini polític de la minoria blanca i la segregació racial que impulsava. Es va fer advocat i participà en la lluita no-violenta contra les lleis de l'apartheid, que varen ser establertes pel govern del Partit Nacional afrikaner, arribat al poder a les eleccions del 1948. L'ANC va ser prohibit el 1960 sense que la lluita pacífica donés resultats tangibles. Mandela va fundar i dirigir la branca militar de l'ANC, Umkhonto We Sizwe, el 1961, que va dur a terme una campanya de sabotatges contra objectius militars. Detingut per ordre del Govern sud-africà amb el suport de l'Agència Central d'Intel·ligència dels Estats Units (CIA), va ser condemnat a perpetuïtat de presó i a treballs forçats, i va ser internat a la presó de Robben Island. Va esdevenir una celebritat que es va beneficiar d'un fort suport internacional, i va esdevenir un símbol de la lluita per la igualtat racial, especialment després de la massacre de Soweto, del juny de 1976.\nDesprés de vint-i-set anys de presó, Mandela va ser alliberat l'11 de febrer de 1990, i va defensar la reconciliació i la negociació amb el govern del president Frederik de Klerk. El 1993, Mandela i de Klerk van rebre el Premi Nobel de la Pau per les seves accions a favor de la fi de l'apartheid i l'establiment d'una democràcia no racial al país.\nElegit primer president negre de Sud-àfrica el 1994, va continuar amb èxit la política de reconciliació nacional, però va deixar una mica de banda la lluita contra la sida, molt present a Sud-àfrica. Després d'un únic mandat, als vuitanta-vuit anys es va retirar de la vida política activa. Posteriorment, va reprendre la seva actuació contra la sida, a causa de la qual va perdre un fill, va romandre una personalitat mundialment reconeguda per la seva defensa dels drets humans.\nVa estar casat tres vegades, en dues de les quals tingué un total de sis fills. Era un apassionat de la música clàssica, de compositors com Georg Händel o Piotr Txaikovski.A Sud-àfrica, molta gent li té un respecte profund i el consideren «pare de la nació». Sovint hom el designa amb el nom del seu clan, Madiba.\n\n","url":"https://ca.wikipedia.org/wiki/Nelson_Mandela","thumbnail_url":"https://upload.wikimedia.org/wikipedia/commons/thumb/0/02/Nelson_Mandela_1994.jpg/150px-Nelson_Mandela_1994.jpg"},{"id":"649970","type":"featured","language_code":"ca","title":"Experiment de Davisson-Germer","summary":"L'experiment de Davisson-Germer és un important experiment realitzat el 1927 pels físics nord-americans Clinton Joseph Davisson (1881-1958) i Lester Halbert Germer (1896-1971) amb el qual demostraren que les partícules de matèria presenten característiques d'ones en determinades condicions, confirmant la hipòtesi de De Broglie del 1924 sobre la dualitat ona-partícula. L'experiment consistí a bombardejar un cristall de níquel amb un feix d'electrons; a la placa receptora hom observà, com en el cas dels raigs X, que els electrons eren difractats per la xarxa cristal·lina.","url":"https://ca.wikipedia.org/wiki/Experiment_de_Davisson-Germer","thumbnail_url":"https://upload.wikimedia.org/wikipedia/commons/thumb/9/99/Intensitat_Davisson-Germer.png/150px-Intensitat_Davisson-Germer.png"},{"id":"656111","type":"featured","language_code":"ca","title":"Escultura romànica","summary":"L'escultura romànica s'insereix, en general, dins de les metes artístiques de l'art romànic, inclosa la comunicació entre l'església catòlica i els fidels, el que és el regne de Déu a la terra, el temple. Així, l'escultura va tenir una estreta relació amb l'arquitectura, inserint-se en el seu lloc com un element complementari, i es va dedicar principalment a l'ensenyament de les escenes bíbliques amb relleus de pedra que fossin comprensibles per als creients laics. Aquesta activitat es va desenvolupar entre el segle xi i, en correspondència amb les diferents parts d'Europa, el segle xii o la primera meitat del xiii.És al romànic, del segle xi, que es fan conèixer les primeres obres d'escultura monumental que es presenten des del segle v, període en què deixen d'existir peces de ple volum (peces tridimensionals) i s'observen un augment de la producció de petita escultura i treballs en metall, desenvolupats durant el període preromànic.\nL'empenta del nou factor de producció de l'escultura va ser la ruta de pelegrinatge cap a la Catedral de Santiago de Compostel·la, al llarg del qual es van aixecar noves esglésies sota l'organització de l'Orde de Cluny. Aquests temples van ser construïts en llocs de pas en aquest període de fervor religiós, per acollida espiritual de pelegrins i per l'exposició de relíquies. França i el nord d'Espanya són per tant els llocs on es poden veure els exemples de la primera producció d'escultura romànica aplicada a l'arquitectura. A més a més de la pedra, la fusta va ser un material important per a la construcció d'esglésies, sobretot a la part nord d'Europa. També es va fer servir a les imatges exemptes de devoció o d'altar, que poques vegades es van treballar en pedra. S'utilitzava fusta policromada, de vegades recoberta amb metalls, com bronze o argent, que va ser el material més emprat. Al principi del període romànic, per als teòlegs com Raban Maur, els bons artesans havien d'instruir amb senzillesa i emocionar amb l'expressió vigorosa del seu art. El concepte d'artista no estava definit com a tal sinó que s'anomenava artifex theoricus a qui llegia, entenia i projectava les manifestacions per construir i fer les obres i el artifex practicus, el pictor o el magister operis que era el que treballava amb «art» i en definitiva materialitzava l'obra.","url":"https://ca.wikipedia.org/wiki/Escultura_rom%C3%A0nica","thumbnail_url":"https://upload.wikimedia.org/wikipedia/commons/thumb/5/5b/Autun_St_Lazare_Tympanon.jpg/150px-Autun_St_Lazare_Tympanon.jpg"},{"id":"657476","type":"featured","language_code":"ca","title":"Llista de quadres de Marià Fortuny","summary":"Aquesta llista de quadres de Marià Fortuny és una selecció d'obres del pintor nascut l'11 de juny de 1838 a Reus i mort a Roma el 21 de novembre de 1874, als trenta-sis anys. Va ser considerat, al costat d'Eduardo Rosales, com un dels grans pintors espanyols del segle xix, després de Francisco de Goya.De la seva primera època d'estudis a l'Escola Llotja de Barcelona i de la seva estada com a becat a l'Acadèmia Giggi de Roma existeix abundant material, principalment estudis amb model del natural i còpies al carbonet d'escultures antigues. Aquesta col·lecció de dibuixos d'anatomia, escorços o robes va tenir una gran importància en la seva evolució posterior.La seva pintura de corrent preciosista, presenta una gran afinitat amb el pintor francès Ernest Meissonier. Són obres de petit format, tècnica virtuosa i detallista, i escenes plenes de personatges vestits amb casaques, l'anomenada «pintura de casacones». Les més representatives d'aquest període són l'aquarel·la Il contino realitzada el 1861, El col·leccionista d'estampes o el popular episodi de La vicaria; en totes s'hi aprecia una certa influència de Goya.La temàtica de la pintura de Fortuny reflecteix els nombrosos viatges que va realitzar, a Roma, París i el nord d'Àfrica. El seu primer viatge al Marroc el 1860, va comptar amb l'ajut econòmic de la Diputació de Barcelona que el va contractar perquè realitzés la crònica dels fets més importants de la Guerra d'Àfrica. Al seu retorn va portar a sobre carpetes plenes d'esbossos i dibuixos, amb els quals realitzaria, entre moltes altres pintures: La batalla de Wad-Ras i La batalla de Tetuan, aquesta última composició va ser la de més grans dimensions que va realitzar. Un nou viatge al Marroc, el 1862, li va permetre enriquir la seva visió pictòrica del país amb els seus costums i personatges.Gran part de la seva obra reflecteix la moda orientalista, amb la seva càrrega de pintorisme local representant escenes costumistes d'antic gust morisc i andalusí. Els retrats d'aquests personatges populars acostumen a ser treballs ràpids i esbossats, on solament l'acabat del cap està tractat amb cura i realisme. Per als olis, Fortuny acostumava a preparar les teles amb fons foscs o en tons vermellosos; el posterior ús de l'espàtula li permetia, així, determinats efectes sobre aquesta superfície prèviament coberta amb una gruixuda capa pictòrica. També s'aprecien els petits solcs realitzats amb els pèls dels pinzells que captant la llum, a les mencionades rugositats, aconseguien la lluminositat final del llenç.El seu matrimoni amb la filla del pintor Federico Madrazo, els va portar en viatge de noces a Sevilla i Granada, on la inspiració de Fortuny es va refermar en la temàtica costumista, pròpia dels pobles mediterranis. Un altre dels seus gèneres favorits va ser la pintura de paisatges, molts d'ells de Granada i, ja en els últims anys de la seva vida, els de Portici. La llibertat de pinzellades que s'aprecia en aquesta última etapa italiana ha estat interpretada com un acostament a l'impressionisme tant per la lluminositat de la seva gamma de colorit com per la textura i el «non finito»; així mateix, les composicions marcades amb cert japonisme ho fan precursor del valencià Joaquín Sorolla.","url":"https://ca.wikipedia.org/wiki/Llista_de_quadres_de_Mari%C3%A0_Fortuny","thumbnail_url":"https://upload.wikimedia.org/wikipedia/commons/thumb/f/f2/086_Retrat_de_Mari%C3%A0_Fortuny%2C_de_Vincenzo_Gemito.jpg/150px-086_Retrat_de_Mari%C3%A0_Fortuny%2C_de_Vincenzo_Gemito.jpg"},{"id":"66616","type":"featured","language_code":"ca","title":"Monestir de Sant Cugat","summary":"El monestir de Sant Cugat és una antiga abadia benedictina a la localitat catalana de Sant Cugat del Vallès. El monestir, construït entre els segles ix i xiv, destaca pel seu claustre. Va ser el monestir més important de tot el comtat de Barcelona. L'edifici va ser declarat bé cultural d'interès nacional l'any 1931. Forma part del Museu de Sant Cugat.","url":"https://ca.wikipedia.org/wiki/Monestir_de_Sant_Cugat","thumbnail_url":"https://upload.wikimedia.org/wikipedia/commons/thumb/8/8e/Monestir_de_Sant_Cugat_-_Vista_general.JPG/150px-Monestir_de_Sant_Cugat_-_Vista_general.JPG"},{"id":"66687","type":"featured","language_code":"ca","title":"Museu Nacional d'Art de Catalunya","summary":"El Museu Nacional d'Art de Catalunya, també conegut per les seves sigles MNAC, és un museu d'art de la ciutat Barcelona que agrupa totes les arts amb la missió de conservar i exhibir la col·lecció d'art català més important del món, mostrant-lo tot des del romànic fins a l'actualitat. El 2019 va rebre 837.700 visitants.És un consorci amb personalitat jurídica pròpia constituït per la Generalitat de Catalunya, l'Ajuntament de Barcelona i l'Administració General de l'Estat. En el patronat del museu hi ha representades, a més de les administracions públiques, els particulars i les entitats privades que hi col·laboren. Actualment el seu director és Josep Serra.\nLa seu principal del museu està situada al Palau Nacional de Montjuïc, el qual fou inaugurat el 1929 amb motiu de l'Exposició Internacional. També formen part del conjunt del museu tres institucions més: la Biblioteca Museu Víctor Balaguer de Vilanova i la Geltrú, el Museu de la Garrotxa d'Olot i el Museu Cau Ferrat de Sitges, la gestió de les quals és independent i la seva titularitat recau en els respectius ajuntaments.","url":"https://ca.wikipedia.org/wiki/Museu_Nacional_d%27Art_de_Catalunya","thumbnail_url":"https://upload.wikimedia.org/wikipedia/commons/thumb/f/f9/WLM14ES_-_Palau_Nacional_i_seu_del_MNAC_de_Barcelona_-_MARIA_ROSA_FERRE.jpg/150px-WLM14ES_-_Palau_Nacional_i_seu_del_MNAC_de_Barcelona_-_MARIA_ROSA_FERRE.jpg"},{"id":"668316","type":"featured","language_code":"ca","title":"Epifania de Miquel Àngel","summary":"Epifania és un dibuix en carbonet de l'artista del renaixement italià Michelangelo Buonarroti, datat circa 1550-1553. Està realitzat sobre vint-i-sis làmines de paper amb unes dimensions de 232 cm d'altura per 165 cm d'amplada. El dibuix consta de cinc personatges principals (la Mare de Déu amb l'Infant Jesús, Sant Josep, Sant Joan Baptista i una figura sense identificar) amb algunes altres figures menys definides al fons de l'obra. El dibuix ha passat per les mans de diversos propietaris; l'últim d'ells, l'escocès John Malcolm of Poltalloch, el va comprar per només 11 lliures i 6 penics. El seu fill, John Wingfield Malcolm, el va donar al Museu Britànic l'any 1893, on es conserva actualment.\n\n","url":"https://ca.wikipedia.org/wiki/Epifania_de_Miquel_%C3%80ngel","thumbnail_url":"https://upload.wikimedia.org/wikipedia/commons/thumb/e/e9/Michelangelo_Epifania.jpg/150px-Michelangelo_Epifania.jpg"},{"id":"668844","type":"featured","language_code":"ca","title":"Tresor de l'Oxus","summary":"El tresor de l'Oxus és una col·lecció de 170 objectes de metal·lúrgia en argent i or que daten de la dinastia aquemènida, casa reial que va governar l'Imperi persa des del 550 aC al 330 aC. Algunes peces se'n troben al Victoria and Albert Museum i la majoria al Museu Britànic. Van ser trobades entre 1876 i 1880 a la riba nord del riu Amudarià, a l'actual Tadjikistan (antiga regió històrica de Bactriana). Constitueix el tresor més conegut d'objectes d'or i argent de l'època aquemènida. És d'extraordinària importància, no solament per la qualitat de les seves peces, sinó perquè ha constituït la base de l'estudi de l'orfebreria aquemènida. El tresor, integrat per miniatures de carros amb els seus cavalls, segells, figures, braçalets, anells, monedes, gerres, plaques votives i objectes personals, va ser llegat al Museu Britànic per l'antiquari Augustus Wollaston Franks el 1897.","url":"https://ca.wikipedia.org/wiki/Tresor_de_l%27Oxus","thumbnail_url":"https://upload.wikimedia.org/wikipedia/commons/thumb/8/85/Ars_Summum_Tesoro_Oxus_brazalete.JPG/150px-Ars_Summum_Tesoro_Oxus_brazalete.JPG"},{"id":"671001","type":"featured","language_code":"ca","title":"Matrimoni homosexual a Espanya","summary":"El matrimoni homosexual a Espanya va ser legalitzat l'any 2005 després d'una campanya que també incloïa l'adopció homoparental, iniciada l'any 2004 pel govern socialista (PSOE) dirigit per José Luis Rodríguez Zapatero, qui havia guanyat les eleccions poc abans. Després de molt debat, la llei que permetia el matrimoni homosexual va ser aprovada per les Corts Generals d'Espanya el 30 de juny de 2005 i publicada el 2 de juliol del mateix any. El matrimoni entre persones del mateix sexe es legalitzava el 3 de juliol de 2005, convertint-se en el tercer estat al món en fer-ho, després dels Països Baixos i Bèlgica i 17 dies abans que el Canadà.\nLa ratificació de la llei no va estar absent de conflicte, tot i el suport del 66% de la població. Les autoritats de l'Església Catòlica s'hi van oposar rotundament, criticant el que consideraven el debilitament del sentit del matrimoni. Altres associacions van expressar la seva preocupació per la possibilitat que les lesbianes i els gais poguessin adoptar nens. Les manifestacions a favor i en contra van congregar milers de persones de totes les parts d'Espanya. Després de l'aprovació, el Partit Popular va desafiar la llei portant-la al Tribunal Constitucional.Unes 4.500 parelles homosexuals es van casar a Espanya durant el primer any de vigència de la llei. Poc després de l'aprovació de la llei, van sorgir dubtes sobre la situació legal dels matrimonis amb persones de països que no permeten el matrimoni homosexual. El Ministeri de Justícia va determinar que la llei de matrimonis homosexual permet a ciutadans espanyols contraure matrimoni amb ciutadans d'altres nacionalitats independentment de si al seu país d'origen es reconeix aquesta associació. Almenys un dels membres de la parella ha de ser ciutadà espanyol per poder casar-se; així doncs, també es reconeix el matrimoni entre dos ciutadans estrangers amb residència legal a Espanya.Les eleccions generals espanyoles de 2011 van donar la victòria al centre-dretà Partit Popular el líder del qual, Mariano Rajoy, digué que s'oposava al matrimoni homosexual, però que la decisió sobre si mantenir o revocar la llei es faria després de la resolució del Tribunal Constitucional. Aquesta resolució va arribar el 6 de novembre de 2012 certificant la constitucionalitat de la llei.","url":"https://ca.wikipedia.org/wiki/Matrimoni_homosexual_a_Espanya","thumbnail_url":"https://upload.wikimedia.org/wikipedia/commons/thumb/7/7c/Gay_March_celebrating_2005_Pride_Day_and_Same-Sex_Marriage_Law_in_Spain.jpg/150px-Gay_March_celebrating_2005_Pride_Day_and_Same-Sex_Marriage_Law_in_Spain.jpg"},{"id":"671370","type":"featured","language_code":"ca","title":"Bronzes de Benín","summary":"Els bronzes de Benín són una col·lecció formada per més de 1.000 peces commemoratives que provenen del palau reial del Regne de Benín. Van ser creades pels pobles edo des del segle xiii, i els britànics se'n van apoderar de la majoria el 1897. 200 d'aquestes es van dur al Museu Britànic, mentre que la resta es van repartir entre altres museus. Actualment una part encara es troba al Museu Britànic, a la sala 25 (secció d'Àfrica). Altres parts se'n troben als Estats Units i Alemanya, entre d'altres.\nEls bronzes de Benín van fer augmentar l'apreciació d'Europa per la cultura africana i l'art tribal. Inicialment, als europeus del segle xix, els semblava impossible i increïble que gent que consideraven tan primitiva i salvatge fos responsable de la creació d'objectes tan desenvolupats. Fins i tot, es va arribar a la conclusió que havien après el coneixement dels portuguesos. Tanmateix, ara se sap que els bronzes es feien a Benín des del segle xiii, i que bona part de les col·leccions daten dels segles xv i xvi. Es creu que els dos períodes daurats en la creació de bronzes són el regnat d'Esigie (~1550) i el d'Eresonye (1735-50).Encara que comunament s'anomenen els bronzes de Benín, no totes les peces ho són, d'aquest material. També n'hi ha que estan fetes de llautó, o amb una barreja de bronze i llautó; fins i tot n'hi ha de fusta, ceràmica, ivori, etc. (vegeu secció Tècnica). Estan fetes utilitzant la tècnica de cera perduda, i es considera que són de les millors escultures fetes d'aquesta forma.","url":"https://ca.wikipedia.org/wiki/Bronzes_de_Ben%C3%ADn","thumbnail_url":"https://upload.wikimedia.org/wikipedia/commons/thumb/5/5c/Benin_plaque_in_the_Ethnological_Museum%2C_Berlin_-_069.JPG/150px-Benin_plaque_in_the_Ethnological_Museum%2C_Berlin_-_069.JPG"},{"id":"673128","type":"featured","language_code":"ca","title":"Akrotiri","summary":"«Akrotiri» té aquests significats:\n\nAkrotiri i Dekélia, bases sobiranes del Regne Unit a Xipre.\nBadia d'Akrotiri, badia del sud de Xipre.\nPenínsula d'Akrotiri (Xipre), envoltada per la Badia d'Akrotiri i la Badia d'Episkopi.\nAkrotiri (Xipre), vila de les bases sobiranes d'Akrotiri i Dekélia.\nLlac d'Akrotiri, llac salat de les bases sobiranes d'Akrotiri i Dekélia.\nRAF Akrotiri, base militar britànica de la Royal Air Force a Xipre.\nAkrotiri (Creta), una península i vila de l'illa de Creta, al sud de Grècia.\nAkrotiri (Santorí), un jaciment arqueològic de l'edat de bronze a l'illa de Santorí, associat amb la civilització minoica.","url":"https://ca.wikipedia.org/wiki/Akrotiri","thumbnail_url":null},{"id":"6757","type":"featured","language_code":"ca","title":"Nombre π","summary":"En matemàtiques, π és la constant d'Arquimedes, una constant que relaciona el diàmetre de la circumferència amb la longitud del seu perímetre.\n\n  \n    \n      \n        P\n        =\n        d\n        ⋅\n        π\n      \n    \n    {\\displaystyle P=d\\cdot \\pi }\n  π és un nombre irracional, és a dir, no es pot expressar de manera fraccionària amb nombres enters. Per fer càlculs pràctics s'agafa un valor simplificat, com per exemple 3,14159265.\nEl nombre π, a més d'aparèixer en la fórmula de la longitud de la circumferència, apareix a totes les equacions matemàtiques derivades d'aquesta: la superfície del cercle, la superfície i el volum de l'esfera… i també en nombroses equacions de física.\n\n","url":"https://ca.wikipedia.org/wiki/Nombre_%CF%80","thumbnail_url":null},{"id":"675752","type":"featured","language_code":"ca","title":"Fossa de les cavernes","summary":"El fossa de les cavernes (Cryptoprocta spelea), també conegut com a fossa gegant, és una espècie de carnívor extint de Madagascar pertanyent a la família dels euplèrids. Aquesta família té les mangostes com a parents més propers i inclou tots els carnívors malgaixos. Fou descrit per primera vegada el 1902 i el 1935 fou reconeguda com a espècie diferent del seu parent més proper, el fossa (C. ferox), que encara viu avui en dia. El fossa de les cavernes era més gros que l'actual, però altrament eren bastant similars. No sempre se'ls ha separat en dues espècies diferents. No se sap quan ni per què desaparegué la forma més grossa. Hi ha proves anecdòtiques (incloent-hi presumptes observacions de fosses molt grossos) que encara en sobreviu més d'una espècie.\nAquesta espècie és coneguda a partir d'ossos subfòssils descoberts en una sèrie de coves del nord, l'oest, el sud i el centre de Madagascar. En alguns llocs foren trobats juntament amb restes de C. ferox, però no hi ha proves que ambdós visquessin al mateix període. En altres regions hi ha espècies vivents de carnívors propers i de mida similar que coexisteixen, cosa que suggereix que podria haver passat el mateix amb C. spelea i C. ferox. C. spelea hauria estat capaç de depredar animals més grans que el seu parent més petit, incloent-hi els recentment extints lèmurs gegants.","url":"https://ca.wikipedia.org/wiki/Fossa_de_les_cavernes","thumbnail_url":"https://upload.wikimedia.org/wikipedia/commons/thumb/d/d5/Fossa_de_les_cavernes.png/150px-Fossa_de_les_cavernes.png"},{"id":"68193","type":"featured","language_code":"ca","title":"Tecnologies de la informació i la comunicació","summary":"Les tecnologies de la informació i de la comunicació (TIC o NTIC per a noves tecnologies de la informació i de la comunicació o IT per a «Information Technology») agrupen els elements i les tècniques utilitzades en el tractament i la transmissió de les informacions, principalment d'informàtica, internet i telecomunicacions. Per extensió, designen el sector d'activitat econòmica.\n\nL'ús de les tecnologies d'informació i comunicació entre els habitants d'una població ajuda a disminuir el buit digital existent en aquesta localitat, ja que augmentaria el conglomerat d'usuaris que utilitzen les TIC com a mitjà tecnològic per al desenvolupament de les seves activitats i per això es redueix el conjunt de persones que no les utilitzen.\n\n","url":"https://ca.wikipedia.org/wiki/Tecnologies_de_la_informaci%C3%B3_i_la_comunicaci%C3%B3","thumbnail_url":"https://upload.wikimedia.org/wikipedia/commons/thumb/f/fd/Barcelona_Torre_de_Collserola.jpg/150px-Barcelona_Torre_de_Collserola.jpg"},{"id":"6826","type":"featured","language_code":"ca","title":"Mèxic","summary":"Mèxic (castellà: México, nàhuatl: Mexko, yucatec: Meejiko, mixteca: Ñuu Koꞌyo; otomí: Mꞌonda, totonaca: Méjiko, huastec: Labtóm), oficialment els Estats Units Mexicans (castellà: Estados Unidos Mexicanos), és una república federal constitucional de l'Amèrica del Nord. Limita al nord amb els Estats Units d'Amèrica; al sud i a l'oest, amb l'oceà Pacífic; al sud-est, amb Guatemala, Belize i la mar Carib; i a l'est, amb el golf de Mèxic. Els Estats Units Mexicans són una federació de trenta-un estats i la ciutat de Mèxic, la qual és una de les àrees metropolitanes més poblades del món.\nAmb una superfície al voltant dels 2 milions de quilòmetres quadrats, Mèxic constitueix el cinquè país més gran d'Amèrica i el catorzè més gran del món. Amb una població de 103 milions d'habitants, és l'onzè país més poblat del món, el país d'Amèrica amb més indígenes i el país castellanoparlant més poblat del món. Té 69 llengües nacionals, entre aquestes, castellà, mexicà, yucatec, mixteca, tzeltal, tzotzil, zapoteca, otomí, totonaca, mazateca i ch'ol.\nEl territori mexicà ha estat habitat des de fa més de 21.000 anys. Les àrees fèrtils del centre i sud van ser la llar de grans civilitzacions, com ara l'olmeca, la tolteca, la maia i l'asteca. Aquesta última va construir un gran imperi, la fi del qual va ser abrupta amb l'arribada dels espanyols que el van conquerir i hi van establir el virregnat de la Nova Espanya. El 1821 la Nova Espanya es va independitzar, i nasqué, així, Mèxic; i el 1824 es va constituir com a república federal. Els primers anys de la vida independent de Mèxic van estar marcats pels conflictes entre els conservadors i liberals, dues intervencions estrangeres i la pèrdua de més de la meitat del seu territori en mans dels estatunidencs. La Revolució mexicana, conflicte bèl·lic de 1910 a 1917, va produir una nova constitució social encara vigent. L'economia mexicana va experimentar una bonança fins a la caiguda abrupta dels preus del petroli durant la dècada de 1980. Mèxic va rebre un nombre important de refugiats de la Guerra Civil espanyola i de les dictadures de Llatinoamèrica. El Partit Revolucionari Institucional va dominar la vida política del país fins a l'any 1997. El 1993 Mèxic va ratificar el Tractat de Lliure Comerç d'Amèrica del Nord amb el Canadà i els Estats Units.\nTot i que presenta contrastos molt marcats de riquesa i pobresa, Mèxic és una potència regional de l'Amèrica Llatina. El 1994 es va convertir en el primer membre llatinoamericà de l'Organització per a la Cooperació i el Desenvolupament Econòmic (ODCE). Segons la classificació del Banc Mundial, Mèxic és un país de renda mitjana alta, amb el tretzè Producte interior brut més gran del món, després d'Espanya. El 2008 tenia la Renda Nacional Bruta per capita més elevada d'Amèrica Llatina en termes nominals i en paritat de poder adquisitiu, i un dels índexs de desenvolupament humà més elevats de la regió. La seva economia està molt lligada a l'economia dels seus socis de l'Àrea de Lliure Comerç d'Amèrica del Nord.","url":"https://ca.wikipedia.org/wiki/M%C3%A8xic","thumbnail_url":"https://upload.wikimedia.org/wikipedia/commons/thumb/d/d7/Ciudad.de.Mexico.City.Distrito.Federal.DF.Paseo.Reforma.Skyline.jpg/150px-Ciudad.de.Mexico.City.Distrito.Federal.DF.Paseo.Reforma.Skyline.jpg"},{"id":"686","type":"featured","language_code":"ca","title":"Cristòfor Colom","summary":"Cristòfor Colom (també Cristòfol Colom en algunes variants de la llengua) (Gènova, 1436/1451 — † Valladolid, 1506) fou un navegant, cartògraf, almirall, virrei i governador general de les Índies al servei dels reis Catòlics, conegut internacionalment amb el cognom llatinitzat de Columbus, o adaptat a les diferents llengües. Va explorar les terres del Carib, amb les quals va establir les rutes marítimes i va obrir el camí a la colonització americana.\nLes terres explorades per Colom foren anomenades inicialment Índies occidentals o nou món, fins a l'aparició, l'any 1507, del mapa de Martin Waldseemüller i Matthias Ringmann del taller cartogràfic de Saint-Dié, on es passen a anomenar Amèrica, en honor d'un altre navegant, Amerigo Vespucci, del qual Waldseemüller havia llegit unes relacions sobre exploracions fetes en aquell continent.\nTot i que possiblement no va ser el primer explorador europeu d'Amèrica, Colom va ser qui va descobrir un nou continent per a Europa i la història, en ser el primer navegant capaç de traçar una ruta d'anada i tornada aprofitant els corrents marins de l'Atlàntic que avui encara s'utilitzen, obrint d'aquesta manera un nou món per a explorar, i explotar, als vells regnes europeus.","url":"https://ca.wikipedia.org/wiki/Crist%C3%B2for_Colom","thumbnail_url":"https://upload.wikimedia.org/wikipedia/commons/thumb/b/b3/Face_Christopher_Columbus.jpg/150px-Face_Christopher_Columbus.jpg"},{"id":"6882","type":"featured","language_code":"ca","title":"Lluís Llach i Grande","summary":"Lluís Llach i Grande   (Girona, 7 de maig de 1948) és un músic, cantautor, escriptor i polític català. Va ser l'últim component del grup dels Setze Jutges i se'l considera un dels capdavanters del fenomen de la Nova Cançó. Ha estat un referent, no solament musical sinó també intel·lectual, de tres generacions.\nPerseguit pel franquisme, als anys setanta va haver d'exiliar-se un temps a París. Al setembre de 1979 va esdevenir el primer cantant no operístic que va actuar al Gran Teatre del Liceu per presentar Somniem. El 6 de juliol de 1985, Llach va congregar 103.000 persones al Camp Nou durant la celebració d'un concert, el més gran fet mai a Europa fins aleshores.Entre el 1969 i el 2007, Llach va enregistrar 33 discs. La seva cançó més popular i més compromesa, L'estaca (1968), fou adaptada com a himne pel sindicat polonès Solidarność fundat per Lech Walesa, i també es va convertir en l'himne oficial del club de rugbi Unió Esportiva Arlequins de Perpinyà i de la Revolució de Tunísia de 2011.El 2011 va crear la Fundació Lluís Llach al Senegal. El seu llibre Memòria d'uns ulls pintats fou un dels més venuts de l'any 2012. És un dels fundadors de l'Assemblea Nacional Catalana.A les eleccions al Parlament de Catalunya de 2015, Lluís Llach va liderar la llista de la coalició independentista Junts pel Sí a la circumscripció de Girona. El 8 de març de 2016 es va convertir en el nou president de la Comissió d'Estudi del Procés Constituent al Parlament, prenent el relleu de Muriel Casals.","url":"https://ca.wikipedia.org/wiki/Llu%C3%ADs_Llach_i_Grande","thumbnail_url":"https://upload.wikimedia.org/wikipedia/commons/thumb/6/60/Investidura_de_Llu%C3%ADs_Llach_i_Miquel_Mart%C3%AD_i_Pol_%2838338293204%29.jpg/150px-Investidura_de_Llu%C3%ADs_Llach_i_Miquel_Mart%C3%AD_i_Pol_%2838338293204%29.jpg"},{"id":"693382","type":"featured","language_code":"ca","title":"Catedral de Santiago de Compostel·la","summary":"La catedral de Santiago de Compostel·la, coneguda també històricament com a Catedral de Sant Jaume de Galícia, (en gallec catedral de Santiago de Compostela) està situada a la Praza do Obradoiro de la ciutat de Santiago de Compostel·la, al centre de la província de la Corunya, a Galícia. Acull el que, segons la tradició, és el sepulcre de l'apòstol sant Jaume, i això va convertir el temple en un dels principals destins de pelegrinatge d'Europa durant l'edat mitjana mitjançant l'anomenat Camí de Sant Jaume, una ruta iniciàtica en què se seguia les petjades de la Via Làctia comunicant la península Ibèrica amb la resta del continent. Això va ser determinant perquè els regnes hispànics medievals participessin en els moviments culturals de l'època. Actualment continua sent un important destí de pelegrinatge. Un privilegi concedit el 1122 pel papa Calixt II va declarar que serien «Any Sant Jubilar» a Compostel·la, tots els anys en què el dia 25 de juliol, dia de sant Jaume, coincidís amb diumenge. Va ser confirmat pel papa Alexandre III a la seva butlla Regis aeterni datada el 1179.\nEl nucli antic de Santiago de Compostel·la és Patrimoni de la Humanitat per la UNESCO des de 1985. Segons la pàgina web d'aquesta organització:","url":"https://ca.wikipedia.org/wiki/Catedral_de_Santiago_de_Compostel%C2%B7la","thumbnail_url":"https://upload.wikimedia.org/wikipedia/commons/thumb/7/7d/Santiago.de.Compostela.Catedral.Noche.jpg/150px-Santiago.de.Compostela.Catedral.Noche.jpg"},{"id":"69370","type":"featured","language_code":"ca","title":"James Naismith","summary":"James Naismith (Almonte, 6 de novembre de 1861 – Lawrence, 28 de novembre de 1939) va ser un entrenador i innovador canadenc. Va inventar l'esport del basquetbol el 1891 i se li sol donar el reconeixement d'haver introduït el primer casc de futbol americà. Va escriure les regles originals del bàsquet, va fundar el programa de bàsquet de la Universitat de Kansas i va poder veure el basquetbol adoptat com un esport de demostració als Jocs Olímpics d'Estiu de 1904 i com un esport oficial als Jocs Olímpics d'Estiu de 1936. Les contribucions de Naismith al bàsquet li han valgut nombrosos honors pòstums, com ara pertànyer al Saló de la Fama del bàsquet canadenc, al Saló de la Fama olímpic canadenc, al Saló de la Fama d'esports canadenc, al Saló de la Fama de llegendes de l'esport d'Ontàrio, al Saló de la Fama d'esports d'Ottawa, al Saló de la Fama d'esport de la Universitat McGill, al Saló de la Fama d'esports de Kansas State i al Saló de la Fama de la FIBA. El Naismith Memorial Basketball Hall of Fame porta el seu cognom.","url":"https://ca.wikipedia.org/wiki/James_Naismith","thumbnail_url":"https://upload.wikimedia.org/wikipedia/commons/thumb/4/4a/Dr._James_Naismith.jpg/150px-Dr._James_Naismith.jpg"},{"id":"696013","type":"featured","language_code":"ca","title":"Huracà Dog","summary":"«Huracà Dog» té aquests significats:\n\nHuracà Dog (1950), huracà de categoria 5.\nEn la temporada d'huracans de l'Atlàntic de 1951 es declarava un gran huracà Dog de categoria 3 que sobrepassava per les Illes de Sobrevent centrals.\nEn la temporada d'huracans de l'Atlàntic de 1952 es declarava un fort huracà Dog de categoria 1 que mai tocà terra.","url":"https://ca.wikipedia.org/wiki/Hurac%C3%A0_Dog","thumbnail_url":null},{"id":"702641","type":"featured","language_code":"ca","title":"Casa Trinxet","summary":"La casa Trinxet era un edifici ubicat al carrer Còrsega, 268 de l'Eixample de Barcelona, a tocar del carrer Balmes. Va ser construït entre 1902 i 1904 i enderrocat el març de 1967, enmig de fortes protestes del sector cultural i dels professionals de l'arquitectura, amb un gran ressò als mitjans de comunicació.\nEs tractava d'una obra de transició del període modernista cap al racionalista de l'arquitecte Josep Puig i Cadafalch amb una imatge clarament Sezession i influència d'Olbrich. Si bé l'estructura i distribució eren poc sofisticades i es basaven en el domus romà, l'activitat de l'equip d'artesans habitual de l'arquitecte (Homar, Arnau, Rigalt, Ballarin i Juyol) havia estat tan intensa i rica com la que es pot veure en altres obres contemporànies de l'autor com el palau del Baró de Quadras o la casa Amatller. En aquest cas, i per raons familiars del propietari, s'hi va afegir un jove Joaquim Mir amb unes pintures murals espectaculars i absolutament innovadores.","url":"https://ca.wikipedia.org/wiki/Casa_Trinxet","thumbnail_url":"https://upload.wikimedia.org/wikipedia/commons/thumb/6/6f/CasaTrinxet.jpg/150px-CasaTrinxet.jpg"},{"id":"70328","type":"featured","language_code":"ca","title":"Xuetes","summary":"Els xuetes [ʃu'ətəs], també anomenats xuetons, són un grup social de l'illa de Mallorca, descendents d'una part dels jueus mallorquins conversos al cristianisme i dels quals, al llarg de la història, s'ha conservat la consciència col·lectiva del seu origen per mor de ser portadors d'algun dels cognoms, de llinatge convers, afectat per les condemnes inquisitorials per criptojudaisme al darrer quart del segle xvii, o per estar-hi estretament emparentats. Els xuetes han estat històricament estigmatitzats i segregats, per la qual cosa, i fins a la primera meitat del segle xx, han practicat una estricta endogàmia. Avui dia, entre 18.000 i 20.000 persones a l'illa són portadores d'algun d'aquests cognoms.","url":"https://ca.wikipedia.org/wiki/Xuetes","thumbnail_url":"https://upload.wikimedia.org/wikipedia/commons/thumb/6/6c/Xuetes_a_Ciutat.png/150px-Xuetes_a_Ciutat.png"},{"id":"704206","type":"featured","language_code":"ca","title":"Mont Tambora","summary":"El Mont Tambora és un volcà actiu, situat a l'illa de Sumbawa, una de les Illes Petites de la Sonda (Indonèsia). És de tipus estratovolcà, mesura 60 quilòmetres de diàmetre, assoleix una altitud de 2.722 metres i el seu cràter caldera fa 8 quilòmetres de diàmetre i 1 quilòmetre de profunditat.El Tambora el formà la zona de subducció activa que es troba davall l'illa de Sumbawa, flanquejada a banda i banda (nord i sud) per l'escorça oceànica. Al llarg del temps, el volcà es va arribar a enlairar fins als 4.300 metres, cosa que el feu un dels cims més alts de l'arxipèlag indonesi. En el transcurs de les dècades, la gran cambra magmàtica de l'interior de la muntanya es va omplir i l'activitat volcànica va arribar al seu màxim històric en l'erupció colossal de l'abril de 1815. L'explosió, que es va arribar a sentir a l'illa de Sumatra (a més de 2.000 quilòmetres de distància), va causar la rebaixada de l'alçada fins als actuals 2.722 metres. L'erupció va provocar que a l'any següent, el 1816, se l'anomenés l'\"Any sense estiu\", a causa de l'efecte que el núvol de cendra tingué en el clima d'Amèrica del Nord i d'Europa.\nDurant una excavació el 2004, un equip d'arqueòlegs va descobrir restes culturals enterrades per l'erupció, que van romandre intactes a 3 metres de profunditat, soterrades per dipòsits piroclàstics. El lloc, conegut com la Pompeia de l'Est, conserva els objectes en les posicions que tenien l'any 1815.","url":"https://ca.wikipedia.org/wiki/Mont_Tambora","thumbnail_url":"https://upload.wikimedia.org/wikipedia/commons/thumb/7/78/Mount_Tambora_Volcano%2C_Sumbawa_Island%2C_Indonesia.jpg/150px-Mount_Tambora_Volcano%2C_Sumbawa_Island%2C_Indonesia.jpg"},{"id":"704211","type":"featured","language_code":"ca","title":"Nevado del Ruiz","summary":"El Nevado del Ruiz, també conegut per Mesa de Herveo (altiplà d'Herveo), i en l'època precolombina Kumanday (turó blanc), Tabuchía (foc o candela) i Tama (gran pare), és el volcà més septentrional del Cinturó volcànic dels Andes, ubicat en el límit entre els departaments de Caldas i Tolima (Colòmbia), a 140 quilòmetres al nord-oest de Bogotà i a 28 quilòmetres al sud-est de Manizales. És un estratovolcà compost per moltes capes de lava que s'alternen amb cendra volcànica endurida i altres piroclasts. Ha estat actiu durant prop de dos milions d'anys, des del Plistocè primerenc o el Pliocè tardà, amb tres períodes eruptius importants. La formació del con volcànic en el transcurs del darrer període eruptiu va començar fa cent cinquanta mil anys. A la muntanya se la coneix per Nevado del Ruiz des que el territori fou colonitzat pels espanyols i gestionat per l'ordinari Francisco Ruiz. Avui en dia algunes fonts identifiquen el nom de \"kumanday\" amb el d'un cacic.En general, les seves erupcions són de tipus plinià, que produeixen uns corrents ràpids de gas calent i roca que s'anomenen fluxos piroclàstics. Aquestes erupcions massives sovint generen lahars (fluxos de fang i runes), que suposen una greu amenaça per a la vida humana i el medi ambient. El 13 de novembre de 1985 una petita erupció va desencadenar un enorme lahar que va soterrar part de la ciutat d'Armero, fet que es va conèixer com la Tragèdia d'Armero on, segons alguns càlculs, hi moriren 25.000 persones, per la qual cosa se la considera com la segona erupció volcànica més devastadora del segle xx, després de l'erupció de la muntanya Pelée de 1902.\nEl volcà forma part del Parc Nacional Natural Los Nevados, que conté diversos altres volcans. El cim del Nevado del Ruiz està cobert per grans glaceres, tot i que s'han enretirat de manera significativa des de 1985 a causa de l'escalfament atmosfèric. El volcà segueix constituint una amenaça per a les ciutats i pobles propers, i s'estima que fins a 500.000 persones podrien trobar-se en una zona de risc per lahars.","url":"https://ca.wikipedia.org/wiki/Nevado_del_Ruiz","thumbnail_url":"https://upload.wikimedia.org/wikipedia/commons/thumb/a/a8/Nevado_del_Ruiz_by_Edgar.png/150px-Nevado_del_Ruiz_by_Edgar.png"},{"id":"716638","type":"featured","language_code":"ca","title":"Assassin's Creed II","summary":"Assassin's Creed II és un videojoc d'acció i aventura històrica desenvolupat per Ubisoft Montreal i publicat per Ubisoft per a Microsoft Windows, PlayStation 3 i Xbox 360. És la segona entrega de la saga Assassin's Creed, i és la seqüela del videojoc llançat el 2007 Assassin's Creed. Va ser llançat per a consola el novembre del 2009 i per a Windows el març del 2010. La seva seqüela directa és Assassin's Creed: Brotherhood, que sortí a la venda el novembre del 2010.\nLa història comença el segle xxi, controlant el personatge Desmond Miles, qui escapa d'Abstergo Industries amb l'ajuda de Lucy Stillman, després d'haver estat forçat a viure la memòria genètica de la seva vida passada com a assassí Altaïr ibn La-Ahad a través d'una màquina anomenada Animus. Després de la fuga, Desmond utilitza un dispositiu més avançat que l'Animus original, l'Animus 2.0, i comença a reviure la memòria genètica d'una altra vida passada, la d'Ezio Auditore da Firenze, qui visqué durant el renaixement a finals del segle XV a Itàlia. Ezio es converteix en un assassí després que el seu pare i germans siguin executats pels templaris. Mentre es controla l'Ezio, el jugador pot explorar diferents ciutats d'Itàlia, regions i llocs d'interès en un món obert.\nAssassin's Creed II va tenir una molt bona valoració: va treure una puntuació del 91% per a PlayStation 3, d'un 90% per Xbox 360 i d'un 86% per PC a la revista Metacritic. El joc va ser elogiat per la seva forta èmfasi en el món obert, l'exploració i la interacció, la seva jugabilitat no lineal i la variació de missions en comparació al primer Assassin's Creed. El joc també va ser acreditat per la millora en la intel·ligència artificial i la mecànica dels combats i el nou sistema econòmic que permet al jugador comprar accessoris, armadures i armes millorades al llarg del tot el joc.","url":"https://ca.wikipedia.org/wiki/Assassin%27s_Creed_II","thumbnail_url":"https://upload.wikimedia.org/wikipedia/commons/thumb/9/96/Assassin%27s_Creed_II_by_Reindertot.jpg/150px-Assassin%27s_Creed_II_by_Reindertot.jpg"},{"id":"71928","type":"featured","language_code":"ca","title":"Ian Thorpe","summary":"Ian James Thorpe OAM (Milperra, Sydney, 13 d'octubre de 1982) és un nedador australià anomenat Thorpedo i Thorpey. Aconseguí cinc medalles d'or als Jocs Olímpics, la millor marca obtinguda per un esportista australià. El 2001 es convertí en el primer nedador a guanyar sis medalles d'or en un Campionat Mundial de Natació. En total, Thorpe sumà onze medalles d'or en aquesta competició, que és la segona millor marca aconseguida per un nedador, rècord en possessió del nord-americà Michael Phelps. Thorpe és, juntament amb Michael Phelps, l'única persona que ha estat nomenada \"Nedador de l'any\" en quatre ocasions, distinció concedida per la revista Swimming World Magazine (El món de la natació), i fou \"Nedador australià de l'any\" des de 1999 fins al 2003. Els seus èxits esportius l'han convertit en un dels atletes més populars d'Austràlia, que unit a les seves iniciatives benèfiques el van convertir, l'any 2000, en el \"Jove australià de l'any\". Ha rebut l'Orde d'Austràlia, una prestigiosa distinció honorífica.\nAls 14 anys es convertí en l'home més jove en representar el seu país, Austràlia. La seva victòria en els 400 metres estil lliures en el Campionat Mundial de Natació de Perth, el 1998, el convertí en el campió mundial més jove de la categoria. Després d'aquesta victòria, Thorpe dominà en totes les curses de 400 metres lliures, guanyant cada competició que disputà: Jocs Olímpics, Campionats del Món, Jocs de la Commonwealth i en els Campionats de Natació Pan Pacific, fins a la interrupció de la seva carrera després dels Jocs Olímpics d'Atenes.A més de 13 records mundials en proves individuals, Thorpe participà activament en els relleus australians, agregant a les seves estadístiques les victòries en 4x100 metres i 4x200 metres a Sydney, afegint-hi cinc records mundials en els relleus. Les seves victòries en els 200 i 400 metres i el seu bronze en els 100 metres a Atenes el converteixen en l'única persona en guanyar medalles en les proves de 100, 200 i 400.Després dels Jocs d'Atenes, Thorpe s'agafà un any sabàtic fora de la natació, programant la seva tornada per als Jocs de la Commonwealth a Melbourne l'any 2006. A causa d'un atac de mononucleosi infecciosa fou obligat a abandonar la competició.Se suspengueren els posteriors entrenaments programats als Estats Units i anuncià la retirada de la competició el 21 de novembre de 2006 a l'edat de 24 anys, per manca de motivació. El 31 de març de 2007, es publicà la notícia que Thorpe podia haver tingut problemes per un resultat anormal en una anàlisi de sang que contenia un alt nivell de testosterona.\nLa Federació Internacional de Natació (FINA) confirmà que existia una apel·lació sobre la rellevància de les proves \"positives\" del maig de 2006, però no precisà la identitat del nedador australià.Des de principis de 2011 hi va haver moltes especulacions sobre el retorn de Thorpe a la natació, alimentada per persones que afirmaven haver-lo vist entrenar. Aquestes especulacions s'acabaren el 2 de febrer de 2011, quan Thorpe va oferir una roda de premsa en què confirmà la seva intenció de tornar a la piscina per tal de lluitar per les medalles als Jocs Olímpics de Londres de 2012, quatre anys després d'haver deixat la natació.","url":"https://ca.wikipedia.org/wiki/Ian_Thorpe","thumbnail_url":"https://upload.wikimedia.org/wikipedia/commons/thumb/2/27/Ian_Thorpe_2012.jpg/150px-Ian_Thorpe_2012.jpg"},{"id":"72051","type":"featured","language_code":"ca","title":"Anells de Júpiter","summary":"El sistema d'anells planetaris de Júpiter és molt tènue i està compost per partícules de pols despreses de les seves llunes interiors a causa d'impactes de meteorits. Fou descobert per la sonda espacial Voyager 1 el 1979, després del descobriment dels anells de Saturn i d'Urà. Els anells han estat investigats exhaustivament durant els anys 90 i els primers anys del segle xxi mitjançant les sondes Galileo, Cassini i New Horizons. També han estat observats des d'observatoris terrestres i des del telescopi espacial Hubble durant els últims 25 anys. Les observacions des de la superfície terrestre són possibles gràcies als potents telescopis disponibles.El sistema d'anells jovians es divideix principalment en tres parts. Un anell principal de 6.400 km de diàmetre però només 100 km de gruix, format per pols dels satèl·lits Metis i Adrastea. En el seu costat intern, l'anell principal es fon gradualment amb l'halo. L'halo és una regió en forma de torus de 10.000 km de gruix i que s'estén fins al capdamunt dels núvols de Júpiter. A l'exterior de l'anell principal, es troben dos anells amples i difusos, formats a partir de material dels satèl·lits que els donen nom anell difús d'Amaltea i anell difús de Tebe. També hi ha un anell encara més exterior, extremadament tènue i distant que envolta Júpiter i que gira en sentit oposat. El seu origen és incert, però podria haver-se format a partir de pols interplanetària capturada.\nL'anell principal i l'halo consisteixen en pols expulsat dels satèl·lits Metis i Adrastea, i altres cossos no observats, com a resultat d'impactes meteorítics a alta velocitat. Imatges d'alta resolució obtingudes al febrer de 2007 per la sonda New Horizons en l'anell principal revelaren una rica i fina estructura.A la banda de llum visible i en l'infraroig proper, els anells mostren un color vermellós, excepte l'halo que té un color neutre o blavós. Aplicant models fotomètrics a les diverses observacions disponibles tant de sondes espacials com de telescopis en superfície terrestre, s'infereix que la mida de les partícules és de 15 micres de ràdio en tots els anells excepte en l'halo, encara que els resultats dels models s'acosten més a les observacions quan es consideren partícules no-esfèriques que quan es consideren esfèriques. L'halo està probablement compost de pols submicroscòpica.\nLa massa total del sistema d'anells, incloent-hi els cossos no observats que generen material per als anells, no està exactament determinada, però és probable que estigui en el rang de 1011 a 10¹⁶ kg. L'edat del sistema d'anells no es coneix, però possiblement hagi existit des de la formació del planeta.","url":"https://ca.wikipedia.org/wiki/Anells_de_J%C3%BApiter","thumbnail_url":"https://upload.wikimedia.org/wikipedia/commons/thumb/b/b8/Jupiter_Rings_ca.svg/150px-Jupiter_Rings_ca.svg.png"},{"id":"721825","type":"featured","language_code":"ca","title":"Associació Lliure de Sindicats d'Alemanya","summary":"L'Associació Lliure de Sindicats d'Alemanya (alemany: Freie Vereinigung deutscher Gewerkschaften; abreujat FVdG; el seu nom també es podria traduir com a Lliure Associació de Sindicats d'Alemanya o Aliança Lliure Alemanya de Sindicats) fou una federació sindical al Segon Imperi Alemany i a començaments de la República de Weimar. Va ser fundada el 1897 a Halle amb el nom de Vertrauensmänner-Zentralisation Deutschlands (Centralització de Representants d'Alemanya) com l'organització coordinadora nacional del moviment localista d'aquell moment del moviment obrer alemany, i va existir fins a l'any 1919, en què es va unir amb altres sindicats alemanys per a formar el Sindicat Lliure de Treballadors d'Alemanya, il·legalitzat i dissolt en 1933 per Adolf Hitler.\nAls anys noranta del segle xix, els localistes havien rebutjat la centralització del moviment obrer després de l'abolició de les lleis antisocialistes alemanyes de 1890 i van preferir les estructures democràtiques de tipus grassroots. La manca d'una llei de vaga aviat va conduir a conflictes dins l'organització. Abans d'acordar l'any 1903 un sistema de solidaritat voluntària es van avaluar diverses formes de prestar ajuda financera a les vagues, el mateix any es va crear el sindicat amb el nom d'Associació Lliure de Sindicats d'Alemanya.\nDurant els anys següents a la seva formació, l'FVdG va començar a adoptar posicions cada vegada més radicals. Durant el debat en el moviment socialista alemany sobre l'ús de les vagues massives, l'FVdG avançà l'opinió que la vaga general havia de ser una arma en mans de la classe obrera. La federació crèia que la vaga massiva era l'últim pas abans de la revolució social i es va tornar cada vegada més crítica amb l'acció parlamentària. Les disputes amb el sector majoritari del moviment obrer finalment van conduir a l'expulsió de l'FVdG de membres del Partit Socialdemòcrata d'Alemanya (SPD) el 1908 i a la ruptura completa de relacions entre les dues organitzacions. Les posicions anarquistes i sindicalistes en particular van esdevenir cada vegada més populars dins de la FVdG. Durant la Primera Guerra Mundial, el FVdG va rebutjar l'SPD i la cooperació del moviment general obrer amb l'estat alemany conegut com el Burgfrieden, però va ser incapaç d'organitzar una resistència real o mantenir les seves activitats habituals durant la guerra. Immediatament després de la revolució de novembre, el FVdG es va convertir ràpidament en una organització de masses. Fou particularment atractiu per als miners de la regió del Ruhr, oposats a les polítiques dels principals sindicats reformistes. El desembre de 1919, la federació es va unir amb altres sindicats minoritaris de l'esquerra comunista per convertir-se en el Sindicat Lliure de Treballadors d'Alemanya (FAUD, de l'alemany, Freien Arbeiter-Union Deutschlands).","url":"https://ca.wikipedia.org/wiki/Associaci%C3%B3_Lliure_de_Sindicats_d%27Alemanya","thumbnail_url":"https://upload.wikimedia.org/wikipedia/commons/thumb/7/74/Die_einigkeit.PNG/150px-Die_einigkeit.PNG"},{"id":"722032","type":"featured","language_code":"ca","title":"Catedral de Sigüenza","summary":"La catedral de Sigüenza està dedicada a Santa María la Mayor, patrona de la ciutat de Sigüenza, situada a la província de Guadalajara, a Castella - la Manxa. La catedral es va començar a construir durant el segle xii dins les directrius de l'arquitectura romànica. Fou un encàrrec del bisbe Bernardo de Agén, que el 1124 liderà la conquesta de la ciutat als musulmans i així restaurà l'antiga diòcesi. Durant els segles posteriors i sota el mandat de diferents bisbes, les obres s'adaptaren als estils propis de cada època; així, la nau central ja fou realitzada en ple gòtic i al segle xv es van cobrir les voltes del creuer quan era bisbe el futur cardenal Mendoza. La part ornamental es va anar incorporant fins ben entrat el segle xviii.En l'actualitat, entre tots els estils, destaca l'arquitectura gòtica, especialment en l'aspecte interior. Això és degut, en part, a unes reformes realitzades durant el segle xvi per construir la girola, obres en les quals es van destruir les absidioles laterals romàniques. Les dues torres exteriors a la façana principal tenen merlets i donen un aspecte de fortalesa militar a l'edifici, detall que també s'observa en altres edificis religiosos de la mateixa època, ja que realitzaven una funció de temple-fortalesa. La de Sigüenza era anomenada la fortis seguntina.","url":"https://ca.wikipedia.org/wiki/Catedral_de_Sig%C3%BCenza","thumbnail_url":"https://upload.wikimedia.org/wikipedia/commons/thumb/2/29/Catedral_%26_Noche_%26_Nieve_-_panoramio.jpg/150px-Catedral_%26_Noche_%26_Nieve_-_panoramio.jpg"},{"id":"722477","type":"featured","language_code":"ca","title":"Llista de guardonats amb el Premi Nobel","summary":"Els premis Nobel (suec: Nobelpriset, noruec: Nobelprisen) són guardonats anualment per la Reial Acadèmia Sueca de Ciències, l'Acadèmia Irlandesa, l'Institut Karolinska i pel Comitè Noruec del Nobel a individus o organitzacions que van fer contribucions destacades en el camp de la química, física, literatura, pau i fisiologia o medicina. Van ser establerts el 1895 a voluntat d'Alfred Nobel, qui va dictar que haurien de ser lliurats per la Fundació Nobel. Un altre premi, el Premi Nobel d'Economia, es va establir el 1986 pel Sveriges Riksbank, el banc central de Suècia, per contribuïdors del camp de l'economia.Cada premi és lliurat per un comitè separat: la Reial Acadèmia de les Ciències de Suècia lliura els premis en física, química i economia; l'Institut Karolinska lliura els premis en fisiologia i medicina i el Comitè Noruec del Nobel lliura els premis de la pau. Cada any, els receptors reben una medalla, un diploma i un premi en efectiu que varia amb els anys. El 1901, els guanyadors del primer Premi Nobel van rebre 150.782 corones sueques, la qual cosa equival a 7.731.004 corones de 2007; en comparació, el 2008 els guardonats van rebre una suma en efectiu de 10.000.000 de corones. Els guardons són presentats a Estocolm en una cerimònia anual el 10 de desembre, l'aniversari de la mort de Nobel.Fins al 2011, 826 persones i 20 organitzacions han rebut el premi Nobel, incloent-hi als 62 guanyadors del Premi Nobel d'Economia. Únicament quatre premis Nobel no s'han lliurat per problemes governamentals. Adolf Hitler va prohibir als tres alemanys, Richard Kuhn (química, 1938), Adolf Butenandt (química, 1939), i Gerhard Domagk (fisiologia o medicina, 1939), d'acceptar els seus Premis Nobel, i el govern de la Unió Soviètica va pressionar Boris Pasternak (literatura, 1958) a rebutjar el seu premi.\nDues persones, Jean-Paul Sartre (literatura, 1964) i Le Duc Tho (pau, 1973), van rebutjar el premi. Sartre el va rebutjar com altres honors anteriors que se li entregaren, i Lê va rebutjar el seu premi a causa de la situació que enfrontava Vietnam en aquests moments. Sis premiats han rebut més d'un premi, dels sis, el Comitè Internacional de la Creu Roja ha rebut el premi Nobel de la Pau, tres vegades, més que qualsevol altre.Dels 826 Premis Nobel lliurats, 38 han estat per a dones, la primera dona a guanyar un premi Nobel va ser Marie Curie, que va guanyar el Premi Nobel de Física en 1903. En anys en què els premis no es lliuraven a causa de problemes externs o per falta de presentació de candidatures, els diners del premi es retorna als fons adjudicats dels premis pertinents. El Premi Nobel no es va lliurar entre 1940 i 1942 per culpa l'esclat de la Segona Guerra Mundial.","url":"https://ca.wikipedia.org/wiki/Llista_de_guardonats_amb_el_Premi_Nobel","thumbnail_url":null},{"id":"725781","type":"featured","language_code":"ca","title":"Simfonia número 8","summary":"«Simfonia número 8» té aquests significats:\n\nSimfonia núm. 8 (Beethoven)\nSimfonia núm. 8 (Bruckner)\nSimfonia núm. 8 (Dvořák)\nSimfonia núm. 8 (Haydn)\nSimfonia número 8 de Schubert\nSimfonia núm. 8 de Mahler","url":"https://ca.wikipedia.org/wiki/Simfonia_n%C3%BAmero_8","thumbnail_url":null},{"id":"731123","type":"featured","language_code":"ca","title":"Catedral de Toledo","summary":"La Catedral de Santa María de Toledo, anomenada també Catedral Primada de Toledo, seu de l'Arxidiòcesi de Toledo, és un edifici considerat com el magnum opus, de l'estil gòtic a Espanya. Se la coneix popularment com la Dives Toletana (amb el sentit de la «rica toledana»).La primera consagració documentada va ser dedicada a santa Maria i va tenir lloc l'any 587 en època del rei visigòtic Recared. Aquest temple primitiu va ser convertit en mesquita i, posteriorment, després de la conquesta de Toledo (1085) per Alfons VI, va ser novament utilitzat com a edifici cristià i així va romandre fins a la nova reconstrucció de l'edifici que va començar el 1226 sota el regnat de Ferran III el Sant. La gran obra culmina amb les últimes aportacions gòtiques realitzades durant el segle xv i que es donen per finalitzades el 1493, quan es van tancar les voltes dels peus de la nau central, ja en temps dels Reis Catòlics. Està construïda amb pedra blanca d'Olihuelas, material que es troba al terme d'Olías del Rey.\nLa construcció, com és natural, es va realitzar sota la direcció de diversos mestres d'obres, des del primer del qual es té coneixement anomenat mestre Martín, seguit per Petrus Petri fins a arribar als que van acabar l'obra gòtica –Enrique Egas i Juan Guas–, tots ells recolzats per grans mecenes com van ser els arquebisbes-cardenals que va anar estar a la catedral des dels segles XVI al xviii. Cal destacar, entre d'altres, el cardenal Mendoza, el cardenal Cisneros, Juan Pardo de Tavera i Bernardo de Sandoval i Rojas.","url":"https://ca.wikipedia.org/wiki/Catedral_de_Toledo","thumbnail_url":"https://upload.wikimedia.org/wikipedia/commons/thumb/c/cb/Catedral_de_Santa_Mar%C3%ADa_-_Toledo.jpg/150px-Catedral_de_Santa_Mar%C3%ADa_-_Toledo.jpg"},{"id":"73251","type":"featured","language_code":"ca","title":"Estrella binària","summary":"Una estrella binària és un sistema de dues estrelles lligades físicament per la força gravitatòria i que, per tant, giren al voltant d'un centre de massa comú; per aquesta raó giren l'una al voltant de l'altra. Els sistemes estel·lars binaris són molt importants en astrofísica, ja que l'observació de les seves òrbites permet determinar-ne la massa. Així, les masses de moltes estrelles simples poden ser determinades per extrapolació a partir de les observacions fetes en estrelles binàries.\n\nEls components d'un sistema estel·lar binari poden intercanviar massa, la qual cosa els porta a evolucionar a estadis o etapes als quals no poden arribar les estrelles simples. Són exemples de binàries: \n\nAlgol, una binària eclipsant.\nSírius.\nCygnus X-1, amb un membre que podria ser un forat negre.Cal considerar també les «falses binàries», que semblen dues estrelles que estiguin juntes a causa d'un efecte de perspectiva; per això, se les anomena binàries òptiques o parells òptics. També són comuns els sistemes que contenen més de dos components, anomenats estrelles múltiples, que generalment es classifiquen amb un mateix nom.","url":"https://ca.wikipedia.org/wiki/Estrella_bin%C3%A0ria","thumbnail_url":"https://upload.wikimedia.org/wikipedia/commons/thumb/f/f3/Sirius_A_and_B_Hubble_photo.jpg/150px-Sirius_A_and_B_Hubble_photo.jpg"},{"id":"735249","type":"featured","language_code":"ca","title":"Casa de la Ciutat","summary":"«Casa de la Ciutat» té aquests significats:\n\nCasa de la Ciutat (Barcelona), edifici seu de l'Ajuntament de Barcelona\nCasa de la Ciutat (la Seu d'Urgell), edifici seu de l'Ajuntament de la Seu d'Urgell\nCasa de la Ciutat (Solsona), edifici seu de l'Ajuntament de Solsona\nCasa de la Ciutat (València), antic edifici demolit, de l'Ajuntament de València","url":"https://ca.wikipedia.org/wiki/Casa_de_la_Ciutat","thumbnail_url":null},{"id":"736171","type":"featured","language_code":"ca","title":"Vaga general espanyola de 2010","summary":"La vaga general espanyola del 2010 (també coneguda com del 29-S) fou convocada pel dimecres 29 de setembre pels principals sindicats (CCOO, UGT), excepte els del País Basc i Navarra. Aquesta vaga, de 24 hores de durada, anà en contra de la Reforma laboral de 2010, promoguda pel govern socialista de José Luis Rodríguez Zapatero i aprovada en el Congrés dels Diputats el 9 de setembre de 2010, entrant en vigor el 19 de setembre del 2010; i contra la Reforma del sistema públic de pensions anunciada pel Govern espanyol. A la convocatòria també s'hi van unir altres sindicats, com la CGT, l'USO o la COS; i diverses organitzacions i associacions nacionals i internacionals.","url":"https://ca.wikipedia.org/wiki/Vaga_general_espanyola_de_2010","thumbnail_url":"https://upload.wikimedia.org/wikipedia/commons/thumb/f/f8/Aixi_no.jpg/150px-Aixi_no.jpg"},{"id":"737786","type":"featured","language_code":"ca","title":"Hans Memling","summary":"Hans Memling   (Seligenstadt i Magúncia, c. 1435 (Gregorià) - Bruges, 11 d'agost de 1494)  fou un pintor de la segona meitat del segle xv de l'escola dels primitius flamencs establert a Bruges. Juntament amb Dieric Bouts i Hugo van der Goes, va ser un dels més importants exponents dels nous desenvolupaments artístics que van florir a Flandes, al sud dels Països Baixos, durant la segona meitat del segle xv, a l'estela dels creadors del moviment dels primitius flamencs (Jan van Eyck, el Mestre de Flémalle i Rogier van der Weyden). La seva principal innovació consistí a aplicar el realisme òptic als temes devocionals o místics. Tot i que Memling va viure en el període turbulent de la transició de la casa governant de Borgonya a la dels Habsburg, aquest fet no va tenir influència a la seva obra, ja que els seus encàrrecs provenien gairebé en exclusiva de rics burgesos de Bruges (banquers, comerciants i polítics) o clergues i algun aristòcrata ocasional. Sovint eren estrangers, especialment italians, que tenien connexions polítiques o financeres amb la ciutat, l'eix central d'una situació econòmica que només duraria unes poques dècades més.\nEntre les obres de Memling destaquen els seus retrats, de bust o de cos sencer, les pintures de devoció o els retaules per a capelles privades a Bruges. Sembla no haver rebut encàrrecs oficials (de l'ajuntament o la cort).\nUna proporció excepcional d'aquesta obra ha sobreviscut. A més d'uns 20 retaules, sovint en diversos grups especials i de mida considerable, hi ha prop de 15 quadres individuals de la Mare de Déu i el Nen, amb panells laterals desapareguts amb figures o retrats dels donants; i altres 20 quadres que representen sants o diversos temes dels Evangelis i més de 30 retrats (alguns en forma d'un díptic amb una Mare de Déu i el Nen).","url":"https://ca.wikipedia.org/wiki/Hans_Memling","thumbnail_url":"https://upload.wikimedia.org/wikipedia/commons/thumb/3/3c/Memling30.jpg/150px-Memling30.jpg"},{"id":"73899","type":"featured","language_code":"ca","title":"MissingNo.","summary":"MissingNo. (けつばん, , Ketsuban?), abreviatura de Missing Number, és una espècie de Pokémon no oficial que apareix als videojocs Pokémon Red, Pokémon Blue i Pokémon Yellow. La programació d'alguns esdeveniments d'aquests videojocs de rol produeix errors transitoris que permeten l'aparició d'un MissingNo., que és al cap i a la fi una distorsió gràfica del videojoc.\nEls encontres amb MissingNo. alteren la mecànica de joc i afegeixen 128 unitats a la quantitat de l'objecte que el jugador porti en sisena posició del seu inventari. Aquest efecte positiu generà molta cobertura en guies d'estratègia i revistes de videojocs malgrat els avisos del publicador dels jocs, Nintendo, que l'error podia corrompre les dades de joc. IGN observà que la presència de MissingNo. a Pokémon Red i Pokémon Blue era un dels errors de videojocs més famosos i feu menció del seu paper en la popularització de la sèrie. Els fans s'han inventat històries per explicar els orígens de MissingNo. i incorporar-lo al cànon dels jocs com si fos un Pokémon real, mentre que els sociòlegs han estudiat el seu impacte sobre els jugadors i la cultura dels videojocs en general.","url":"https://ca.wikipedia.org/wiki/MissingNo.","thumbnail_url":"https://upload.wikimedia.org/wikipedia/commons/thumb/3/3b/MissingNo.svg/150px-MissingNo.svg.png"},{"id":"745392","type":"featured","language_code":"ca","title":"Cronologia del descobriment dels planetes del sistema solar i dels seus satèl·lits naturals","summary":"Aquesta cronologia del descobriment dels planetes del sistema solar i els seus satèl·lits naturals registra el progrés en el descobriment de nous cossos celestes en el transcurs de la història.\nEn les taules que apareixen a continuació, els satèl·lits s'indiquen en negreta (per exemple, Lluna), mentre que els planetes, tant majors com menors, que orbiten el Sol estan en cursiva (per exemple la Terra). Els quadres estan ordenats segons la data de publicació/anunci dels descobriments; les esmentades dates s'indiquen acompanyades dels següents símbols:\n\ni: per a la data de la primera imatge enregistrada (fotogràfica, etc.);\no: per a la data de la primera observació visual efectuada per l'home, ja sigui mitjançant un telescopi o una emulsió fotogràfica (el verdader moment del «descobriment»);\np: per a la data d'anunci o publicació del descobriment.Nota: Les llunes indicades amb un asterisc (*) tenen algunes dificultats pel que fa als seus descobriments. En molts d'aquests casos es van necessitar diversos anys per confirmar les seves existències, i en diverses ocasions es van «extraviar» i van ser redescobertes. Algunes llunes es van trobar durant l'anàlisi de les fotografies enviades per les sondes espacials Voyager, anys després que fossin preses.","url":"https://ca.wikipedia.org/wiki/Cronologia_del_descobriment_dels_planetes_del_sistema_solar_i_dels_seus_sat%C3%A8l%C2%B7lits_naturals","thumbnail_url":"https://upload.wikimedia.org/wikipedia/commons/thumb/0/02/Moons_of_solar_system-ca.svg/150px-Moons_of_solar_system-ca.svg.png"},{"id":"747754","type":"featured","language_code":"ca","title":"L'adoració de l'Anyell Místic","summary":"El retaule L'adoració de l'Anyell Místic o Retaule de Gant (neerlandès: Het Lam Gods o L'Agnus Dei) és una obra realitzada per Jan van Eyck l'any 1432. Pertany a l'escola dels primitius flamencs i és un oli sobre taula. És considerada una de les obres mestres de Flandes i un dels tresors mundials.Es troba a la catedral de Sant Bavó, a Gant (Flandes), si bé no està a la seva ubicació inicial –la capella Joost Vijdt–, d'on va ser traslladat per raons de seguretat dins de la mateixa catedral. Va ser encarregat per un ric comerciant i financer, Joost Vijdt, per a la seva capella privada i de la seva esposa, Lysbette Borluut. El va començar Hubert van Eyck, que va morir el 1426 mentre l'estava realitzant i el va acabar el seu germà més jove, Jan van Eyck, qui figura històricament com el seu autor. El retaule va aportar una «concepció nova de l'art», en la qual la idealització de la tradició medieval es transformava en una observació precisa de la natura.És un políptic que consta de 24 escenes compartimentades que presenta dues visions, oberta i tancada, que s'alternen tancant les ales laterals. Amb el retaule obert, la caixa alta (fila) mostra Crist entre la Mare de Déu i sant Joan Baptista; les ales representen uns àngels cantant i fent música i, més a l'exterior, es mostren Adam i Eva. A la caixa baixa, en el plafó central hi ha representada l'adoració de l'Anyell de Déu, amb uns quants grups de figures que es dirigeixen cap al centre de la imatge per venerar l'anyell, i tota l'escena és presidida, en el pla celestial, per l'Esperit Sant. Els dies feiners les ales estaven tancades, mostrant l'Anunciació a Maria i els retrats dels donants, Joost Vijdt i la seva esposa, al costat de dues grisalles de sants.\nSegons una inscripció que hi havia al muntant d'un dels panells, escrita en una rima d'un quartet, el retaule va ser iniciat per Hubert van Eyck i, a la mort prematura d'aquest, fou continuat pel seu germà, Jan van Eyck. La inscripció en l'estructura indicava que Hubert van Eyck –maior quo nemo repertus (el més gran de tots)– va començar el retaule, però fou Jan van Eyck –arte secundus (segon millor en l'art)– qui el va acabar el 1432. Els muntants originals, molt decorats, presumiblement enllaçaven les seves formes amb la traceria pintada als panells, però foren destruïts durant la Reforma Protestant. També s'ha especulat que podien haver-se tractat d'una estructura de pedra que encabia els plafons i comptava amb mecanismes horaris per obrir i tancar els finestrons i, fins i tot, fer sonar música.El plafó inferior esquerre, conegut com Els Jutges Justos, va ser robat el 1934 i no s'ha pogut recuperar. Va ser reemplaçat per una còpia feta el 1945 per Jef Vanderveken. El plafó robat apareix esmentat a la novel·la La caiguda, d'Albert Camus.","url":"https://ca.wikipedia.org/wiki/L%27adoraci%C3%B3_de_l%27Anyell_M%C3%ADstic","thumbnail_url":"https://upload.wikimedia.org/wikipedia/commons/thumb/8/8c/Lamgods_open.jpg/150px-Lamgods_open.jpg"},{"id":"747975","type":"featured","language_code":"ca","title":"Capelles de la catedral de Toledo","summary":"Les capelles de la catedral de Santa María de Toledo són un conjunt arquitectònic i artístic que contribueix al fet que sigui considerada com la magnum opus de l'estil gòtic a Espanya. Originalment, les capelles majors i menors que existien en el projecte de Rodrigo Jiménez de Rada envoltaven la capçalera de la catedral. D'elles, algunes van desaparèixer i d'altres es van ampliar o reordenar. De les capelles menors actualment només existeixen les capelles de Santa Ana i San Gil. De les capelles majors es conserven les de San Juan Bautista i Santa Leocadia que encara tenen elements de la primera època. Les capelles que només han patit alteracions en l'ornamentació són la de los Reyes Viejos i la de Santa Lucía.Les altres capelles van ser modificades o van desaparèixer, tot i que en algunes casos encara es pot reconèixer la seva embocadura. Hi ha sis capelles petites de la girola que durant els segles xiv i xv es van transformar en les capelles funeràries de San Ildefonso i San Santiago. A començaments del segle xvii, la Capilla del Cristo de la Columna es va transformar en la del Cristo de los Estudiantes; la de Santa Bárbara, la de San Nicolás, la de Santa Isabel i la de la Santísima Trinidad es van integrar en altres estructures encara que alguns detalls permeten reconèixer la seva anterior existència. Per tant, després de les diferents modificacions, les que es existeixen actualment són les capelles de los Reyes Viejos, de San Juan Bautista, de Santa Leocadia, de Santa Lucía, de San Eugenio, de San Blas –incorporada al claustre–, de San Pedro i de los Reyes Nuevos. En les posteriors obres de remodelació gairebé sempre es va mantenir el criteri d'avançar des de la capçalera de la catedral cap al mur, i això explica bé el traçat actual, tot i que de vegades sembla bastant caòtic respecte als primers dissenys de l'edifici.","url":"https://ca.wikipedia.org/wiki/Capelles_de_la_catedral_de_Toledo","thumbnail_url":"https://upload.wikimedia.org/wikipedia/commons/thumb/b/b4/Toledo%27s_Cathedral.jpg/150px-Toledo%27s_Cathedral.jpg"},{"id":"748228","type":"featured","language_code":"ca","title":"Reixes de la catedral de Toledo","summary":"Les reixes de la catedral de Toledo abasten un període estilístic força ampli que va des de les d'època gòtica fins, les més modernes, el segle xvii. Les més representatives són les de la Capilla Mayor i del cor.\nAl segle xvi, en els treballs artístics de fer reixes s'imposà l'estil renaixentista. Els balustres, les pilastres i el coronament es treballaven amb una gran delicadesa i una fina orfebreria. El balustre és l'element principal que articula o divideix les seccions i que de vegades serveix com a suport de canelobres i tenebraris; primer es van treballar a la forja i més tard van ser treballats al torn. Les reixes renaixentistes estan dividides en dos o tres pisos que, paral·lelament, tenen una separació horitzontal realitzada amb ajut de pilars i columnes més gruixudes que s'intercalen entre els balustres més fins. Tenen gairebé sempre un coronament amb la presència de figures mitològiques, amb medallons, canelobres i cresteria. El material fonamental per la seva construcció era el ferro; un cop fetes es dauraven o se'ls aplicava un bany exterior de plata.","url":"https://ca.wikipedia.org/wiki/Reixes_de_la_catedral_de_Toledo","thumbnail_url":"https://upload.wikimedia.org/wikipedia/commons/thumb/d/d8/Reja_Catedral_de_Toledo%2C_Espa%C3%B1a-001.jpg/150px-Reja_Catedral_de_Toledo%2C_Espa%C3%B1a-001.jpg"},{"id":"748363","type":"featured","language_code":"ca","title":"Capella de San Blas de la catedral de Toledo","summary":"La capella de San Blas és una capella en honor de sant Blai de Sebaste que es troba a la planta baixa de la Catedral de Toledo amb accés des del mateix claustre. Fou una obra encarregada per l'arquebisbe Pedro Tenorio a finals del segle xiv amb la intenció que servís de capella funerària per a la seva família i ell mateix. La percepció que es té de la seva construcció fa que sembli dissociada del claustre, encara que els elements arquitectònics i la seva estructura interna la converteixen parcialment en inseparable d'aquest, com ho demostra la manca d'un accés exterior directe. Té unes magnífiques pintures murals de tipus florentí.","url":"https://ca.wikipedia.org/wiki/Capella_de_San_Blas_de_la_catedral_de_Toledo","thumbnail_url":"https://upload.wikimedia.org/wikipedia/commons/thumb/0/00/Catedral_Toledo_Capilla_S._Blas_%281%29.JPG/150px-Catedral_Toledo_Capilla_S._Blas_%281%29.JPG"},{"id":"749826","type":"featured","language_code":"ca","title":"Lavanify miolaka","summary":"Lavanify miolaka és un mamífer del Cretaci superior (possiblement del Maastrichtià, entre fa 70,6 i fa 65,5 milions d'anys) de Madagascar. Fou descrit a partir de dues dents aïllades, una de les quals està danyada. Les dents foren trobades entre el 1995 i el 1996 i descrites en un article publicat el 1997 a Nature. Lavanify forma part de la família dels sudamerícids, dins l'ordre dels gondwanateris, i els seus parents més propers són el bharatteri, de l'Índia, i el gondwanateri Sudamerica, del continent sud-americà. Els gondwanateris s'alimentaven probablement de material vegetal dur.\nL. miolaka tenia dents corbes i de corona alta. Una de les dents fa 11,2 mm, presenta un solc profund i té una àrea amb forma de ve baixa composta de dentina al centre de la corona. L'altra dent, la danyada, fa 9,9 mm i presenta com a mínim una cavitat profunda (infundíbul). Els caràcters compartits per Lavanify i el bharatteri inclouen la presència d'un infundíbul, un solc, grans bandes contínues de matriu entre els prismes de l'esmalt, i pericimes, unes crestes i solcs amb forma d'ona situats a la superfície de l'esmalt.","url":"https://ca.wikipedia.org/wiki/Lavanify_miolaka","thumbnail_url":null},{"id":"751197","type":"featured","language_code":"ca","title":"Petrus Christus","summary":"Petrus Christus (Baarle-Hertog, ca. 1410/1415 - Bruges, ca. 1472/1473) fou un pintor de l'escola dels primitius flamencs, actiu a Bruges des de 1444. Els temes de la seva obra se situen dins de les obres religioses i profanes. Tot i ser considerat un seguidor de l'estil de Jan van Eyck, no va coincidir amb ell a Bruges, on va arribar després de 1441, data de la mort del mestre.\nL'obra de Christus pren com a fonts, entre d'altres, Robert Campin i Roger van der Weyden, si bé el seu gran inspirador va ser Jan van Eyck, de qui va mantenir l'espai i el volum mentre restava importància a la continuïtat rítmica i la precisió lineal, reduint les complexitats del model cap a superfícies planes i simples. Va fer servir un llenguatge més planer i casolà, assequible per aquells que, com ell, provenien del nord menys desenvolupat. Christus va dotar les seves figures d'una tímida profunditat introspectiva.\nVa fer una aportació molt important amb la correcta utilització de la perspectiva lineal, amb un únic punt de fuga central, aconseguint la representació d'un espai pictòric lògic. Va ser el primer dels primitius flamencs en ­utilitzar aquest tipus de perspectiva.","url":"https://ca.wikipedia.org/wiki/Petrus_Christus","thumbnail_url":"https://upload.wikimedia.org/wikipedia/commons/thumb/9/90/Petrus_christus%2C_ritratto_d%27uomo_con_falcone.jpg/150px-Petrus_christus%2C_ritratto_d%27uomo_con_falcone.jpg"},{"id":"75320","type":"featured","language_code":"ca","title":"Vàlia","summary":"Vàlia, també conegut com a Wàlia, nom variant de Wald, paraula polisèmica usada especialment com a «governant»; (?,? - Tolosa, darreria del 418) va ser rei dels visigots des de l'estiu del 415 fins al 418.\nFou escollit després de Sigeric, assassinat només una setmana després d'haver iniciat el seu regnat. Vàlia va regnar només tres anys, i el seu regnat es veié marcat per les relacions i pactes amb els romans. D'antuvi, com intentà en el seu moment Alaric I, Vàlia va intentar passar a la província d'Àfrica, un dels graners de l'imperi, per apropiar-se'n i posar fi a la crisi de subsistència que patien els visigots. És probable, que en un principi no tingués intencions de tenir relacions pacífiques amb els romans, però davant de la incapacitat d'envair Àfrica, finalment, i per obligació, va haver de pactar un foedus el 416 amb els romans a canvi de subministraments alimentaris pel seu poble. A canvi, Vàlia va haver de corregir les accions del seu predecessor, que havia humiliat la princesa romana Gal·la Placídia i restituir-la a la cort romana. A més, els romans, representats per Constanci, van demanar-li la intervenció militar a Hispània per posar sota control les províncies més riques, aleshores en mans d'altres pobles bàrbars.\nEl 418 va pactar una aliança amb els romans que va permetre l'establiment dels visigots en terres de l'Aquitània, amb capital a Tolosa. Els romans pretenien contenir els visigots a canvi d'oferir-los unes terres on assentar-se, i de les quals en van rebre una part. D'aquesta manera, almenys de forma incipient, s'estableix el regne visigot de Tolosa, si bé es va mantenir en qualitat de foederati de l'Imperi, i els monarques visigots no es van declarar independents fins anys més tard.\nVa morir la darreria de l'any 418 en circumstàncies desconegudes. Es coneixen molt poques dades de la seva biografia, fonamentalment a través dels relats de Pau Orosi i Olimpiòdor de Tebes.","url":"https://ca.wikipedia.org/wiki/V%C3%A0lia","thumbnail_url":"https://upload.wikimedia.org/wikipedia/commons/thumb/c/cf/Walia%2C_rey_de_los_Visigodos_%28Museo_del_Prado%29.jpg/150px-Walia%2C_rey_de_los_Visigodos_%28Museo_del_Prado%29.jpg"},{"id":"75336","type":"featured","language_code":"ca","title":"Citoplasma","summary":"El citoplasma és la part de la cèl·lula procariota que es troba dins de la membrana plasmàtica i la part de la cèl·lula eucariota que es troba entre el nucli cel·lular i la membrana. Consisteix en una emulsió col·loidal molt fina d'aspecte granulós, el citosol o hialoplasma, i una diversitat d'orgànuls cel·lulars que tenen diferents funcions.La seva funció és contenir els orgànuls cel·lulars i contribuir al seu moviment. El citosol és el lloc on es produeixen molts dels processos metabòlics de la cèl·lula.\nEl citoplasma a vegades es divideix en una regió externa gelatinosa, propera a la membrana i implicada en el moviment cel·lular, que s'anomena ectoplasma i una part interna més fluida que rep el nom d'endoplasma, que és on es troben la majoria d'orgànuls. El citoplasma es troba tant a les cèl·lules procariotes com a les eucariotes i s'hi troben dissolts diversos nutrients que han aconseguit travessar la membrana cel·lular.\nEl citoplasma de les cèl·lules eucariotes està subdividit per una xarxa de membranes conegudes com a reticle endoplasmàtic (llis i rugós) que serveixen de superfície de treball per moltes de les seves activitats bioquímiques.\nEl reticle endoplasmàtic rugós és present a totes les cèl·lules eucariotes (no a les procariotes) i predomina en les que fabriquen grans quantitats de proteïnes per exportar. És continu amb la membrana externa de l'embolcall nuclear, que també té ribosomes adherits.","url":"https://ca.wikipedia.org/wiki/Citoplasma","thumbnail_url":"https://upload.wikimedia.org/wikipedia/commons/thumb/1/1a/Biological_cell.svg/150px-Biological_cell.svg.png"},{"id":"753783","type":"featured","language_code":"ca","title":"Retrat d'una noia jove","summary":"Retrat d'una noia jove, exposat a la Gemäldegalerie de Berlín, és una de les últimes pintures realitzades per l'artista flamenc Petrus Christus. Fou realitzada en oli sobre taula de roure cap al 1470. El petit retrat denota un avenç estilístic tant del treball de Christus com del desenvolupament del retrat en els primitius flamencs. El model ja no se situa davant un fons pla neutre, sinó que està col·locat en una escena tridimensional, realista.\nL'aparent passivitat de la noia resta compensada amb la seva mirada directa cap a l'espectador amb els seus ulls ametllats, l'elegància del seu nas, els petulants llavis, les celles arquejades i l'harmoniosa estructura de tot el rostre, que conformen l'artifici refinat i subtil de l'autor i que l'han fet famosa.L'obra és una evolució dels retrats de Robert Campin i Roger van der Weyden i va ser altament influent, ja que va ser adquirida per la família Medici i enregistrada al seu inventari com «una taula petita pintada amb el cap d'una dona francesa, pintat a l'oli, i és un treball de Pietro Cresci de Bruges». El seu enregistrament no indica la identitat de la noia, la qual cosa fa pensar que el seu interès era més l'estètica de la pintura que no pas el seu valor històric.","url":"https://ca.wikipedia.org/wiki/Retrat_d%27una_noia_jove","thumbnail_url":"https://upload.wikimedia.org/wikipedia/commons/thumb/b/b4/Petrus_Christus%2C_Portrait_of_a_young_girl.jpg/150px-Petrus_Christus%2C_Portrait_of_a_young_girl.jpg"},{"id":"753788","type":"featured","language_code":"ca","title":"Retrat d'un cartoixà","summary":"Retrat d'un cartoixà és una pintura a l'oli sobre taula de roure obra de Petrus Christus, pertanyent al moviment dels primitius flamencs, realitzada l'any 1446. L'obra forma part de la col·lecció de Jules Bache exposada al Metropolitan Museum of Art de Nova York.\nAquesta és una de les obres signades i datades per l'autor amb el text \"PETRVS·XPI·ME·FECIT·Ao·1446\", ubicat a la part baixa, en el marc simulat. Com a obra primerenca de Christus manifesta una influència de Jan van Eyck, tot i que aplica novetats com una correcta utilització de la perspectiva lineal i la incorporació d'un dels primers exemples de trompe-l'oeil.","url":"https://ca.wikipedia.org/wiki/Retrat_d%27un_cartoix%C3%A0","thumbnail_url":"https://upload.wikimedia.org/wikipedia/commons/thumb/d/d5/Christus_carthusian.jpg/150px-Christus_carthusian.jpg"},{"id":"75679","type":"featured","language_code":"ca","title":"Lluís Muncunill i Parellada","summary":"Lluís Muncunill i Parellada   (Fals, 25 de febrer de 1868 - Terrassa, 25 d'abril de 1931) fou un arquitecte modernista català. Va desenvolupar la seva activitat principal a Terrassa, on és un referent en l'aplicació de l'estil modernista a l'arquitectura industrial. Entre el 1892 i el 1903 en va ser arquitecte municipal i fou el més prolífic que ha tingut la ciutat, on ha deixat edificis per a usos diversos i va definir noves tipologies d'edificis industrials. La varietat constructiva li va permetre configurar la imatge urbana de la Terrassa modernista, recorrent a la utilització de cobertes amb voltes de maó de pla, lligades amb tirants de ferro, suportades sobre pilars de ferro colat.","url":"https://ca.wikipedia.org/wiki/Llu%C3%ADs_Muncunill_i_Parellada","thumbnail_url":"https://upload.wikimedia.org/wikipedia/commons/thumb/7/7a/Lluis_Muncunill.jpg/150px-Lluis_Muncunill.jpg"},{"id":"75737","type":"featured","language_code":"ca","title":"Espai vectorial","summary":"Un espai vectorial és, en matemàtiques, i més concretament en àlgebra lineal, una estructura algebraica formada per un conjunt de vectors. Els vectors són objectes que es poden sumar entre ells i es poden multiplicar per un nombre, que en aquest context s'anomena escalar, i \"aplicar-los un factor d'escala\". Sovint es considera que els escalars són nombres reals, però també es poden definir espais vectorials amb la multiplicació escalar per nombres complexos, nombres racionals o, fins i tot, cossos més generals en lloc de fer servir cossos de nombres. Les operacions d'addició vectorial i multiplicació escalar han de satisfer certs requisits, anomenats axiomes, que es descriuen a la secció d'aquest article on es dona la definició formal d'espai vectorial.\nUn exemple d'espai vectorial és el dels vectors euclidians, que es fan servir sovint per representar quantitats físiques com ara forces. Dues forces qualssevol (que tinguin el mateix punt d'aplicació) es poden sumar, substituint-les per una tercera força que produeixi el mateix efecte que si s'apliquen les dues alhora, i la multiplicació d'un vector força per un factor real és un altre vector força que té el mateix punt d'aplicació, direcció i sentit però el mòdul del qual s'ha multiplicat pel factor real. Un altre exemple més purament geomètric són els vectors que representen desplaçaments al pla o en l'espai tridimensional, que també formen un espai vectorial.\nEls espais vectorials són l'objecte d'estudi de l'àlgebra lineal i, des d'aquest punt de vista, se'n té una comprensió profunda atès que els espais vectorials es caracteritzen per la seva dimensió que, a grans trets, especifica el nombre de direccions independents a l'espai. La teoria s'amplia introduint en els espais vectorials alguna estructura addicional, com ara una norma o un producte escalar. Aquesta mena d'espais sorgeixen de manera natural en l'anàlisi matemàtica, principalment en la forma d'espais de funcions de dimensió infinita, els vectors dels quals són funcions. Hi ha problemes analítics que requereixen l'habilitat de decidir si una successió de vectors convergeix en un vector donat. Això s'aconsegueix fent servir espais vectorials amb estructures addicionals, principalment espais dotats d'una topologia adequada, que d'aquesta manera permeten definir conceptes de proximitat i continuïtat. Aquests espais vectorials topològics, en particular els espais de Banach i els espais de Hilbert, tenen una teoria més extensa.\nHistòricament, les primeres idees que condueixen al concepte d'espai vectorial es poden remuntar fins al segle xvii amb els desenvolupaments de la geometria analítica, les matrius, els sistemes d'equacions lineals, i els vectors euclidians. El tractament modern, més abstracte, va ser formulat inicialment per Giuseppe Peano a finals del segle xix; inclou objectes més generals que l'espai euclidià, però gran part de la teoria es pot veure com una ampliació de les idees geomètriques clàssiques com ara línies rectes, plans i els seus anàlegs de dimensió superior.\nActualment, els espais vectorials s'apliquen a les matemàtiques, la ciència i l'enginyeria. Són la noció algebraica adequada per tractar sistemes d'equacions lineals, ofereixen una estructura per a les sèries de Fourier, que es fan servir en tècniques de compressió d'imatge, o proporciona un entorn que es pot fer servir per tècniques de solució d'equacions diferencials en derivades parcials. A més, els espais vectorials subministren una forma abstracta, independent del sistema de coordenades, per tractar amb objectes geomètrics i físics com tensors, els quals permeten examinar les propietats locals de les varietats per tècniques de linealització. Els espais vectorials també es poden generalitzar de diverses maneres, i això porta a nocions avançades de geometria i àlgebra abstracta.","url":"https://ca.wikipedia.org/wiki/Espai_vectorial","thumbnail_url":"https://upload.wikimedia.org/wikipedia/commons/thumb/7/72/Vector_addition_ans_scaling.png/150px-Vector_addition_ans_scaling.png"},{"id":"757403","type":"featured","language_code":"ca","title":"Ambondro mahabo","summary":"Ambondro mahabo és una espècie de mamífer que visqué durant el Juràssic mitjà (fa uns 167 milions d'anys) en allò que avui en dia és Madagascar. És l'única espècie del gènere Ambondro i és conegut a partir d'un maxil·lar inferior fragmentari dotat de tres dents, que han estat interpretades com l'última premolar i les dues primeres molars. La premolar consisteix en una cúspide central amb una o dues cúspides més petites i un cíngol a la vora interior (lingual) de la dent. Les molars també presenten un cíngol lingual. Consisteixen en dos grups de cúspides: un trigònid de tres cúspides al davant i un talònid amb una cúspide principal, una de més petita i una cresta al darrere. Les característiques del talònid suggereixen que A. mahabo tenia molars tribosfèniques, és a dir, amb la configuració bàsica que presenten els mamífers metateris i euteris. És el mamífer més antic conegut que té dents aparentment tribosfèniques, amb 25 milions d'anys més que l'anterior mamífer més antic conegut amb aquest tipus de dents.\nA. mahabo fou descrit l'any 1999 com a parent primitiu dels tribosfènids (marsupials, placentaris i els seus parents extints dotats de dents tribosfèniques). Tanmateix, el 2001 es publicà una interpretació alternativa que l'ajuntava amb Ausktribosphenos (Cretaci d'Austràlia) i els monotremes (equidnes, ornitorrincs i els seus parents extints) dins del clade dels australosfènids, que segons aquesta hipòtesi haurien adquirit molars tribosfèniques independentment dels marsupials i placentaris. Asfaltomylos i Henosferus (Juràssic de l'Argentina) foren afegits posteriorment a aquest grup, juntament amb Bishops (Cretaci d'Austràlia). Investigacions recents sobre el desgast de les dents dels australosfènids han posat en dubte que aquests animals, incloent-hi A. mahabo, realment tenguessin dents tribosfèniques. Alguns paleontòlegs han discutit l'existència del clade Australosphenida, suggerint que A. mahabo no és un parent proper d'Ausktribosphenos i els monotremes o que els monotremes no són australosfènids i que els australosfènids restants estan relacionats amb els euteris.","url":"https://ca.wikipedia.org/wiki/Ambondro_mahabo","thumbnail_url":"https://upload.wikimedia.org/wikipedia/commons/thumb/8/82/Ambondro_lingual.jpg/150px-Ambondro_lingual.jpg"},{"id":"757733","type":"featured","language_code":"ca","title":"Anells de Neptú","summary":"Els anells de Neptú són un sistema d'anells planetaris molt tènues i febles, compostos principalment de pols còsmica, descoberts el 1989 per la sonda espacial Voyager 2. S'assemblen més als anells de Júpiter que no pas als de Saturn o Urà.\nEl sistema consta de cinc anells que reben el nom dels astrònoms considerats més rellevants en la investigació de Neptú. Del més interior al més exterior són Galle, Le Verrier, Lassell, Arago i Adams; a més, existeix un anell que coincideix amb l'òrbita del satèl·lit Galatea. Tres satèl·lits més, Nàiade, Talassa i Despina, orbiten entre els anells fent la funció de satèl·lits pastors.El material dels anells és molt fosc; es tracta probablement de composts orgànics produïts per la radiació de la magnetosfera del planeta de manera similar al trobat als anells d'Urà. La proporció de pols als anells és alta, d'entre el 20% i el 70%, mentre que la profunditat òptica és baixa, de menys de 0,1.L'anell Adams inclou al seu torn cinc arcs més brillants que la resta de l'anell denominats Fraternitat, Igualtat 1, Igualtat 2, Llibertat i Coratge. Els arcs ocupen cada un una petita longitud orbital del total de l'anell. L'estabilitat dels arcs no està molt clara, ja que el 2005 es va detectar un considerable aprimament de l'arc Llibertat. És probable que l'estabilitat de l'anell Adams estigui relacionada amb el satèl·lit Galatea.","url":"https://ca.wikipedia.org/wiki/Anells_de_Nept%C3%BA","thumbnail_url":"https://upload.wikimedia.org/wikipedia/commons/thumb/3/3a/Esquema_dels_anells_de_Nept%C3%BA.png/150px-Esquema_dels_anells_de_Nept%C3%BA.png"},{"id":"758770","type":"featured","language_code":"ca","title":"Anells d'Urà","summary":"Els anells d'Urà configuren un sistema d'anells de complexitat mitjana que es pot situar a mig camí entre sistemes més extensos –com els anells de Saturn– i més simples –com els de Júpiter i els de Neptú. Els anells d'Urà es van descobrir el 10 de març de 1977 per James L. Elliot, Edward W. Dunham, i Douglas J. Mink. Fa més de 200 anys, William Herschel també va anunciar que havia vist anells, però els astrònoms moderns són escèptics que els pogués haver vist, ja que són molt foscs i tènues. La sonda Voyager 2 va descobrir dos anells més el 1986, i es van descobrir dos anells exteriors mitjançant fotografies del Telescopi espacial Hubble entre el 2003 i 2005.\nActualment se sap que el sistema d'anells d'Urà consisteix en 13 anells diferents. En ordre creixent de distància respecte al planeta es designen 1986U2R/ζ, 6, 5, 4, α, β, η, γ, δ, λ, ε, ν i μ. Els seus radis oscil·len entre 38.000 km (anell 1986U2R/ζ) i 98.000 km (anell μ). Podrien existir bandes tènues de pols i arcs incomplets entre els anells principals. Els anells són extremadament foscos -de fet, l'albedo de Bond de les partícules dels anells no supera el 2%-. Probablement estan compostos de gel d'aigua i alguns compostos orgànics processats per la radiació.\nLa majoria dels anells d'Urà són opacs i de pocs quilòmetres d'ample. El sistema d'anells conté, en general, poca pols; consisteix principalment de grans cossos amb un diàmetre d'entre 0,2 i 20 m. Tanmateix, alguns anells són òpticament prims: els amples i tènues anells 1986U2R/ζ, μ i ν estan fets de petites partícules de pols, mentre que l'anell estret i tènue λ també conté cossos més grans. La relativa falta de pols al sistema d'anells és a causa de la resistència aerodinàmica de la part externa de l'exosfera uraniana: la corona.\nEs creu que els anells d'Urà són relativament joves: no tenen més de 600 milions d'anys. El sistema d'anells d'Urà es va originar probablement a partir dels fragments resultants de les col·lisions d'antics satèl·lits que tenia el planeta. Després de col·lidir, probablement els satèl·lits es van separar en diverses partícules, que van sobreviure com anells estrets i òpticament densos només en zones estrictament confinades d'estabilitat màxima.\nEncara no s'entén del tot el mecanisme que confina els anells estrets. Inicialment, s'assumia que cada anell estret tenia una parella de llunes pastores que en mantenien la forma. Tanmateix, el 1986 la Voyager 2 només va descobrir una parella pastora (Cordèlia i Ofèlia) al voltant de l'anell més brillant (ε).","url":"https://ca.wikipedia.org/wiki/Anells_d%27Ur%C3%A0","thumbnail_url":"https://upload.wikimedia.org/wikipedia/commons/thumb/1/1a/Uranian_rings_scheme_ca.svg/150px-Uranian_rings_scheme_ca.svg.png"},{"id":"760737","type":"featured","language_code":"ca","title":"Tortuga carei","summary":"La tortuga carei (Eretmochelys imbricata) és una tortuga marina en perill crític d'extinció que pertany a la família dels quelònids. És l'única espècie del seu gènere. L'espècie està distribuïda per tot el món, amb subespècies a l'Oceà Atlàntic i a l'Oceà Pacífic. E. imbricata és la subespècie atlàntica, i E. imbricata bissa es troba a la regió Indo-Pacífica.L'aparença de la tortuga carei és similar a la d'altres tortugues marines. Té la forma del cos aplanada, una closca que la protegeix, i aletes adaptades per nedar per mar obert. És fàcil de distingir-la d'altres tortugues marines gràcies al seu bec punxegut i corbat amb una prominent mandíbula superior, també anomenada \"tòmium\", i al fet que la vora de la seva closca té forma de serra. Les closques de les tortugues carei canvien lleugerament de color, segons la temperatura de l'aigua. Encara que aquest tipus de tortuga viu part de la seva vida a l'oceà obert, passa més temps en llacunes poc fondes i esculls de corall, on troba fàcilment el seu menjar preferit, les esponges. Algunes de les espècies de què s'alimenta són conegudes per ser altament tòxiques i letals per altres organismes, per culpa del seu alt contingut en diòxid de silici, cosa que la converteix en un dels pocs animals capaços d'alimentar-se d'organismes silícics. També s'alimenten d'altres invertebrats, com ctenòfors i meduses.Els mètodes de pesca humans amenacen les poblacions d'E. imbricata amb l'extinció. La Unió Internacional per a la Conservació de la Natura (IUCN) classifica la tortuga carei en perill crític. Les closques de les tortugues carei són la matèria primera del carei, que s'utilitza per tota mena d'ornaments. El Tractat Sobre Comerç Internacional d'Espècies salvatges de fauna i flora en perill fa il·legals la captura i el comerç de tortugues carei, i també dels productes que se'n deriven.","url":"https://ca.wikipedia.org/wiki/Tortuga_carei","thumbnail_url":"https://upload.wikimedia.org/wikipedia/commons/thumb/8/8b/Tortuga_carey_%28Eretmochelys_imbricata%29%2C_parque_nacional_Ras_Muhammad%2C_Egipto%2C_2022-03-28%2C_DD_56.jpg/150px-Tortuga_carey_%28Eretmochelys_imbricata%29%2C_parque_nacional_Ras_Muhammad%2C_Egipto%2C_2022-03-28%2C_DD_56.jpg"},{"id":"763","type":"featured","language_code":"ca","title":"Pere Calders i Rossinyol","summary":"Pere Calders i Rossinyol (Barcelona, 29 de setembre de 1912 – 21 de juliol de 1994) va ser un escriptor, periodista i dibuixant català, conegut sobretot per la seva faceta de contista. Al llarg de la seva vida va rebre, entre altres guardons, la Creu de Sant Jordi de 1982 i el Premi d'Honor de les Lletres Catalanes de 1986. A més de contes, Calders també va escriure diverses novel·les i articles periodístics en algunes de les publicacions més importants de Catalunya. Els seus escrits destacaven per ser irònics i de vegades fantasiosos. Com a dibuixant, va arribar a dirigir L'Esquella de la Torratxa, juntament amb el seu amic Tísner.Després de la Guerra Civil espanyola, on Calders va combatre pel bàndol republicà, es va exiliar a Mèxic i hi va viure vint-i-tres anys. Amb els contes escrits durant els seus primers anys d'exili va confeccionar un recull anomenat Cròniques de la veritat oculta, el seu llibre més conegut, amb el qual va guanyar el Premi Víctor Català de 1954. Calders, però, no va esdevenir realment popular fins a l'any 1978 amb l'estrena d'Antaviana, una obra de teatre de Dagoll Dagom basada en contes de l'autor. Arran de l'èxit d'Antaviana es van reeditar molts dels seus llibres i es va traduir la seva obra a quinze llengües diferents. L'any 1992 la Universitat Autònoma de Barcelona el va investir Doctor honoris causa.\n\n","url":"https://ca.wikipedia.org/wiki/Pere_Calders_i_Rossinyol","thumbnail_url":"https://upload.wikimedia.org/wikipedia/commons/thumb/2/22/Pere_Calders_usdesitjabonesfestes.jpg/150px-Pere_Calders_usdesitjabonesfestes.jpg"},{"id":"773210","type":"featured","language_code":"ca","title":"Ronc (zoologia)","summary":"En zoologia, el ronc és una vocalització emesa per alguns fèlids i vivèrrids. Aquest so de baixa freqüència és produït tant a l'expiració com a la inspiració i apareix des dels dos dies de vida. El mecanisme que produeix el ronc encara no està ben explicat, però la teoria dominant és que el so és generat per contraccions dels músculs de la laringe provocades per una oscil·lació neural i que fan vibrar les cordes vocals. La possibilitat que un fèlid ronqui o no també és objecte de debat, especialment pels grans fèlids de la subfamília dels panterins.\nEl gat domèstic pot roncar tant de plaer com de patiment, de manera que el significat d'aquesta vocalització de contacte és poc evident. A la natura, el ronc sovint es restringeix en gran part a les relacions mare-cries. Alguns autors l'han comparat al somriure i el seu rol en les comunicacions amb altres gats o amb els humans és essencial. Hi ha una teoria que defensa les capacitats curatives del ronc; segons alguns autors, les baixes freqüències emeses reforcen els ossos, músculs i tendons i tenen efectes analgèsics. La roncoteràpia explota l'efecte calmant del ronc en els humans.\nEl mot utilitzat per referir-se al ronc deriva en moltes llengües d'una onomatopeia. Ni la paraula ni el mateix so han tingut grans papers a la literatura, la publicitat o el cinema.","url":"https://ca.wikipedia.org/wiki/Ronc_(zoologia)","thumbnail_url":"https://upload.wikimedia.org/wikipedia/commons/thumb/6/63/Gatos_dom%C3%A9sticos.jpg/150px-Gatos_dom%C3%A9sticos.jpg"},{"id":"774604","type":"featured","language_code":"ca","title":"Juan Martínez Montañés","summary":"Juan Martínez Montañés (Alcalá la Real, Jaén, 1568 - Sevilla, 18 de juny de 1649) va ser un escultor castellà que va treballar entre l'escultura del renaixement i la del barroc. Format a Granada amb Pablo de Rojas va completar la seva educació a Sevilla, on va contreure matrimoni i s'hi va establir per la resta de la seva vida. Va esdevenir el màxim exponent de l'escola sevillana d'imatgeria, i pràcticament tota la seva obra va ser de tema religiós, menys dues estàtues orants i el retrat de Felip IV de Castella. Va rebre i va realitzar encàrrecs per a diverses ciutats del continent americà. En el seu temps se'l va anomenar el «Lisip andalús» i també el «Déu de la Fusta» per la gran facilitat i mestratge que tenia en treballar amb aquest material.\n\n","url":"https://ca.wikipedia.org/wiki/Juan_Mart%C3%ADnez_Monta%C3%B1%C3%A9s","thumbnail_url":"https://upload.wikimedia.org/wikipedia/commons/thumb/9/93/Vel%C3%A1zquez_-_Juan_Mart%C3%ADnez_Monta%C3%B1%C3%A9s_%28Museo_del_Prado%2C_1635-36%29.jpg/150px-Vel%C3%A1zquez_-_Juan_Mart%C3%ADnez_Monta%C3%B1%C3%A9s_%28Museo_del_Prado%2C_1635-36%29.jpg"},{"id":"774941","type":"featured","language_code":"ca","title":"La Mare de Déu del canceller Rolin","summary":"La Mare de Déu del Canceller Rolin és una pintura a l'oli del mestre flamenc Jan van Eyck, datada al voltant de 1435. Es troba al Museu del Louvre de París.\nEl treball va ser encarregat pel canceller del ducat de Borgonya, Nicolau Rolin, que apareix al costat esquerre de la imatge. Era per a la seva església parroquial, Notre-Dame-du-Châtel, a Autun, on va romandre fins que l'església es va cremar durant la revolució francesa, el 1793. Després d'un període en què quedà exposat a la Catedral d'Autun, va passar al Louvre el 1805 com a resultat de l'espoli de Napoleó Bonaparte.Aquesta obra mestra va servir d'inspiració a Roger van der Weyden per a la seva Mare de Déu de sant Lluc (circa 1440), on l'autor apareix com a Sant Lluc en un escenari clarament inspirat en la Mare de Déu de Rolin.\n\n","url":"https://ca.wikipedia.org/wiki/La_Mare_de_D%C3%A9u_del_canceller_Rolin","thumbnail_url":"https://upload.wikimedia.org/wikipedia/commons/thumb/1/14/Jan_van_Eyck_070.jpg/150px-Jan_van_Eyck_070.jpg"},{"id":"775053","type":"featured","language_code":"ca","title":"La Mare de Déu del canonge Van der Paele","summary":"La Mare de Déu del canonge Van der Paele (en neerlandès Madonna met kanunnik Joris van der Paele) és una pintura religiosa realitzada a l'oli sobre taula per Jan van Eyck el 1436. Actualment està exposada al museu Groeninge a Bruges (Bèlgica). És una de les quatre obres de Jan van Eyck conservades en una col·lecció belga i la segona més gran de les obres de Jan van Eyck que es conserven, després de Políptic de Gent.\nAquesta taula té una posició molt particular en la història de la pintura occidental, en tractar-se d'un dels més primerencs exemples del gènere denominat sacra conversazione (sagrada conversa): una pintura en la qual es representa la Verge amb el Nen junt amb dos o més sants, representats d'una manera realista com si estiguessin mantenint una conversa quotidiana; i al costat d'ells, de vegades, els donants de l'obra, dins de la mateixa escena, però en una posició subordinada, com a orants.La pintura va ser encarregada per Joris van der Paele, que apareix representat com a comitent a la part dreta acompanyat de sant Jordi i del bisbe de Bruges, sant Donacià. El realisme de tota l'obra destaca especialment en la figura del comitent, que evidencia la seva avançada edat i precària salut. La posició entronitzada central de la Mare de Déu suposa un referent artístic que seria utilitzat posteriorment.","url":"https://ca.wikipedia.org/wiki/La_Mare_de_D%C3%A9u_del_canonge_Van_der_Paele","thumbnail_url":"https://upload.wikimedia.org/wikipedia/commons/thumb/3/30/Jan_van_Eyck_The_Madonna_with_Canon_van_der_Paele.jpg/150px-Jan_van_Eyck_The_Madonna_with_Canon_van_der_Paele.jpg"},{"id":"77509","type":"featured","language_code":"ca","title":"Lluís I d'Espanya","summary":"Lluís I d'Espanya, dit el Ben Amat (el Bien Amado en castellà) o el Liberal (Madrid, 25 d'agost de 1707 – 31 d'agost de 1724), va ser rei d'Espanya des de l'abdicació del seu pare Felip V, el 15 de gener del 1724, fins a la seva prematura mort, el 31 d'agost de 1724. La breu durada del seu regnat, de set mesos, va provocar que fos intranscendent tant en política interior com exterior. És un dels més breus de la història d'Espanya, fet que l'ha convertit també en un dels reis més desconeguts.\nA banda de la poca transcendència, també va tenir molt poca incidència en matèria governamental per la intrusió en el govern que els seus pares feien des del seu retir, i el desinterès que mostrava Lluís pels afers d'estat. Tanmateix, sí que es van produir alguns intents per part dels ministres i consellers de Lluís I per tal de dur a terme reformes en l'àmbit intern i, a més, emancipar al jove monarca de la tutela paterna. D'altra banda, són coneguts els escàndols de la seva esposa Lluïsa Elisabet d'Orleans per la seva conducta poc decent per a l'època, que va amargar el que li quedava de vida a Lluís.","url":"https://ca.wikipedia.org/wiki/Llu%C3%ADs_I_d%27Espanya","thumbnail_url":"https://upload.wikimedia.org/wikipedia/commons/thumb/3/3f/Luis_I%2C_pr%C3%ADncipe_de_Asturias2.jpg/150px-Luis_I%2C_pr%C3%ADncipe_de_Asturias2.jpg"},{"id":"77602","type":"featured","language_code":"ca","title":"Presa de les Tres Gorges","summary":"La presa de les Tres Gorges és una presa hidroelèctrica amb l'embassament a la vall del riu Iang-Tsé, a la ciutat de Sandouping, ubicada en el districte de Yiling, Yichang, província de Hubei, a la Xina. Aquesta presa conté la central de producció d'energia elèctrica més gran del món en termes de capacitat instal·lada (22.500 MW) i  en generació anual d'energia, generant 83,7 TWh el 2013 i 98,8 TWh en 2014, mentre que la generació anual d'energia de la presa d'Itaipú del Brasil i Paraguai va ser de 98,6 TWh el 2013 i 87,8 en 2014.Amb l'excepció d'un elevador de vaixells, la presa, acabada, va entrar en funcionament el 4 de juliol de 2012, quan l'última de les principals turbines de la planta subterrània va iniciar la producció. Cada turbina principal té una capacitat de 700 MW. El cos de la presa es va acabar en el 2006. Amb 32 turbines principals i dos generadors més petits (50 MW cadascun) per alimentar la planta, la capacitat de generació elèctrica total de la presa és de 22.500 MW.A més de la producció d'electricitat, la presa va permetre augmentar la capacitat de navegació del riu Iang-Tsé i reduir el risc d'inundacions i de sequera en el curs més avall. El govern xinès considera que el projecte d'enginyeria és històric i ha generat una gran prosperitat social i econòmica, sobretot pel que fa al disseny de les grans turbines, i perquè permet reduir les emissions de gas amb efecte d'hivernacle. Els efectes negatius de la infraestructura han estat la inundació de zones arqueològiques i culturals, el desplaçament d'1,24 milions de persones, i la irrupció de canvis ecològics significatius, així com l'increment del risc d'esllavissades. La presa ha estat un tema de controvèrsia tant a escala nacional com a l'estranger.","url":"https://ca.wikipedia.org/wiki/Presa_de_les_Tres_Gorges","thumbnail_url":"https://upload.wikimedia.org/wikipedia/commons/thumb/a/ab/ThreeGorgesDam-China2009.jpg/150px-ThreeGorgesDam-China2009.jpg"},{"id":"776736","type":"featured","language_code":"ca","title":"Bifenil policlorat","summary":"Els bifenils policlorats o PCB (en anglès, polychlorinated biphenyls) són compostos aromàtics organoclorats sintètics (és a dir, compostos químics de forma plana que compleixen la regla de Hückel formats per clor, carboni i hidrogen obtinguts artificialment pels humans) que constitueixen una sèrie de 209 congèneres, els quals es formen mitjançant la cloració del bifenil. La seva fórmula empírica és C₁₂H10-nCln, on n (el nombre d'homòlegs) pot variar entre 1 i 10. Ideals per a moltes aplicacions industrials com ara fluids dielèctrics, ben aviat es convertiren en un problema ambiental mundial, sobretot quan alguns treballadors de les plantes químiques sintetitzadores començaren a tenir problemes de salut. Estan molt relacionats amb els pesticides organoclorats.Els PCB coplanars tenen importància mediambiental i analítica per la seva toxicitat, sobretot en animals, semblant a la dibenzodioxina policlorada (PCDD) i dibenzofurans policlorats (PCDF). Aquesta estaria correlacionada amb el grau de cloració. Per la seva elevada estabilitat química, persisteixen en l'ambient i es bioacumulen en els teixits animals. La pràctica totalitat de la humanitat està exposada a l'entrada d'aquests compostos a l'organisme malgrat les restriccions legals que existeixen pel que fa a producció industrial, ús i emmagatzematge. A més, cal tenir en compte que encara avui en dia hi ha aparells domèstics que funcionen amb condensadors elèctrics que fan servir PCB.La primera síntesi de PCB la va fer Schmitt-Schulz a Alemanya el 1881. Industrialment, fou començat a sintetitzar per l'empresa Monsanto el 1929, i es prohibiren arreu del món cap als anys 1970 i 1980.Els PCB són considerats contaminants orgànics persistents des que Soren Jensen els va detectar en peixos de Suècia el 1966. Es troben també a la llet i derivats, teixit adipós i cervell i fetge de persones i animals. Per aquests motius, els PCB formen part de la dotzena bruta definida el 2001 per l'acord d'Estocolm sobre contaminants orgànics persistents.","url":"https://ca.wikipedia.org/wiki/Bifenil_policlorat","thumbnail_url":"https://upload.wikimedia.org/wikipedia/commons/thumb/4/49/Polychlorinated_biphenyl_structure.svg/150px-Polychlorinated_biphenyl_structure.svg.png"},{"id":"776927","type":"featured","language_code":"ca","title":"Dragó lleopard","summary":"El dragó lleopard (Eublepharis macularius) és una espècie de sauròpsid (rèptil) escatós de la família dels eublefàrids, nocturn i terrestre, propi dels deserts del sud de l'Afganistan, del Pakistan i de les zones nord-occidentals de l'Índia. És una espècie pràcticament insectívora i generalment d'un color groc amb taques negres, d'aquí el seu nom, per l'esquena i el cap, l'abdomen és de color blanc, fa entre 20 i 25 cm, sent el mascle una mica més gros. A diferència de la majoria de dragons, el dragó lleopard posseïx parpelles.Gràcies al fet de ser un animal antròpic, la seva naturalesa dòcil, que no és perillós per l'ésser humà i els seus colors molt vius, és un dels llangardaixos més comuns a les botigues de mascotes. Cada any desenes de milers de dragons lleopard es venen per tot el món. Aquesta alta demanda ha provocat l'aparició d'un gran nombre de cepes aconseguides per selecció artificial. Actualment hi ha dragons lleopard ataronjats, negres i blancs. Encara que siguin criats en captivitat, els dragons lleopard domèstics només s'alimenten d'animals vius.","url":"https://ca.wikipedia.org/wiki/Drag%C3%B3_lleopard","thumbnail_url":"https://upload.wikimedia.org/wikipedia/commons/thumb/5/5b/Eublepharis_macularius1.jpg/150px-Eublepharis_macularius1.jpg"},{"id":"780663","type":"featured","language_code":"ca","title":"Història de l'escultura","summary":"La història de l'escultura és una part de la història de l'art que estudia l'evolució de l'escultura des dels seus principis tenint present les diferents cultures arreu del món i els períodes històrics que acostumen a coincidir amb els de la mateixa història de l'art. Al llarg del temps, moltes de les seves formes i eines emprades continuen sent les mateixes o similars.Des de les civilitzacions prehistòriques fins a les actuals, l'escultura ha passat per diverses fases funcionals; inicialment, tenia un ús utilitari i es feia servir per a ritus màgics o religiosos. En certs moments de la història, a causa de l'aparició en algunes religions de l'aniconisme –per exemple, en el cristianisme ortodox i en l'islam–, la pràctica de l'escultura es redueix a la realització d'ornaments sense cap representació d'imatges. El rebuig de Moisès del culte al vedell d'or, que cita la Bíblia, va ser segurament un esdeveniment decisiu en una part de la història de l'escultura, ja que promogué la pràctica segons la qual calia evitar l'existència d'imatges sagrades o de persones religiosament rellevants; així, va romandre restringit entre els jueus i en les religions que n'han derivat. Iniciatives com aquesta s'ha produït també en els inicis del cristianisme i del budisme; amb el temps, però, en ambdues religions es va revertir aquesta tendència i l'escultura va aconseguir una gran rellevància, sobretot dins el budisme. Tanmateix, en alguns sectors es continua practicant la iconoclàstia, com ho demostra la destrucció dels Budes de Bamian per part del moviment fonamentalista musulmà dels talibans l'any 2001.Els escultors medievals i renaixentistes treballaven en col·laboració amb altres artesans i acostumaven a tenir grans tallers; en aquests locals hi podien treballar molts ajudants i oficials, i el mestre escultor era l'encarregat de l'acabament de les obres. D'altra banda, darrere l'art han existit grans mecenes, el patronatge dels quals, en alguns casos, es prolongava durant tota la seva vida. Més recentment, a partir del segle xix, els escultors depenen normalment de les galeries d'art públiques i privades on s'exposen les obres de cara a la seva venda, ja que els encàrrecs per a projectes civils són relativament poc habituals.La representació de la figura humana ha estat un dels temes principals fins al segle xx. Amb l'aparició de nous materials artificials i eines mecanitzades, així com amb el desenvolupament dels mitjans de comunicació, l'evolució dels estils es va accelerar i diversificar. Els començaments de l'art experimental que donà lloc a l'art abstracte va arribar a ser una pràctica escultòrica dominant durant pràcticament cinquanta anys, després que la tradició figurativa s'hagués imposat durant segles. La tradició escultòrica va ser qüestionada tant en el context mercantil com en el disseny industrial; el canvi que va ocasionar tant a l'àmbit social com a nivell polític i filosòfic en el període viscut entre les dues guerres mundials va permetre que l'art abstracte, a partir de 1945, es concentrés en l'expressió de les qualitats físiques dels materials i en la recerca de la sensació visual.","url":"https://ca.wikipedia.org/wiki/Hist%C3%B2ria_de_l%27escultura","thumbnail_url":"https://upload.wikimedia.org/wikipedia/commons/thumb/3/34/Art-portrait-collage_2.jpg/150px-Art-portrait-collage_2.jpg"},{"id":"783944","type":"featured","language_code":"ca","title":"Teodoric I","summary":"Teodoric I és el nom dels següents personatges:\n\nTeodoric I de Tolosa, rei visigot de Tolosa del 418 al 451\nTeodoric I d'Austràsia (vers 485 -533), rei merovingi d'Austràsia (511 - 533)\nTeodoric I d'Australàsia, rei dels ostrogots\nTeodoric I d'Autun, comte d'Autun i de Mâcon","url":"https://ca.wikipedia.org/wiki/Teodoric_I","thumbnail_url":null},{"id":"78405","type":"featured","language_code":"ca","title":"Talc","summary":"El talc (del persa تالک i l'àrab تلك; pronunciat en ambdós casos talq; també conegut en la indústria alimentària com a E553b) és un mineral silicat que forma part del subgrup dels fil·losilicats. És un mineral compost de silicat de magnesi hidratat amb la fórmula química H₂Mg₃(SiO₃)₄ o Mg₃Si₄O10(OH)₂. Es presenta en masses fibroses foliades, i molt rarament se'n troben cristalls. Té una exfoliació perfecta i els fulls no són elàstics sinó lleugerament flexibles. El talc és un dels minerals més tous que es coneixen (es pot ratllar amb l'ungla); la seva baixa duresa (duresa = 1) l'ha convertit en una espècie mineral de referència per a l'escala de dureses de Mohs. El talc és àmpliament utilitzat en diversos camps com ara la fabricació de lubricants, a la indústria paperera, del cautxú i tèxtil, així com per a la ceràmica i cosmètica entre altres. Diversos estudis assenyalen el talc com a possible agent de malalties pulmonars o càncer si conté certa presència d'asbests; per altra banda, no s'ha pogut demostrar que el talc lliure d'asbests pugui ser determinant en el desenvolupament de les malalties.","url":"https://ca.wikipedia.org/wiki/Talc","thumbnail_url":"https://upload.wikimedia.org/wikipedia/commons/thumb/7/74/Talc.jpg/150px-Talc.jpg"},{"id":"785761","type":"featured","language_code":"ca","title":"Els jocs de la fam","summary":"Els jocs de la fam (títol original en anglès, The Hunger Games) és una novel·la de ciència-ficció juvenil, escrita per l'autora estatunidenca Suzanne Collins. La protagonista de setze anys, Katniss Everdeen, viu en el país postapocalíptic i distòpic de Panem (Amèrica del Nord), on el Capitoli, una metròpoli molt avançada, ha pres el poder de la nació després de diversos desastres devastadors. En el llibre, els Jocs de la Fam són un esdeveniment anual televisat pel Capitoli on un nen i una nena (tributs) de més de 12 anys de cada un dels dotze districtes són seleccionats a l'atzar perquè s'enfrontin els uns contra els altres en un joc de supervivència, on estan obligats a matar-se fins que només en quedi un, per recordar els dies foscs en què els districtes es van revoltar.\nDiferents crítics i autors van rebre l'obra amb comentaris positius. La novel·la va guanyar diversos premis, incloent-hi la California Young Reader Medal, i va ser nomenada com un dels millors llibres de l'any per Publishers Weekly. Pel contingut d'Els jocs de la fam, Suzanne Collins es va basar en la mitologia grega, les lluites de gladiadors romans i la telerealitat contemporània.\nEls jocs de la fam va ser originalment publicat en tapa dura el 14 de setembre de 2008 per l'editorial Scholastic, amb una coberta dissenyada per l'artista estatunidenc Tim O'Brien. Des de llavors s'ha publicat en edició de butxaca i també com a audiollibre i llibre electrònic. Després d'una tirada inicial de 200.000 exemplars, se'n portaven venudes 800.000 còpies el febrer de 2010. Des de la seva publicació, Els jocs de la fam ha estat traduït a 26 llengües, i els drets de publicació s'han venut a 38 països. Armand Carabén Van Der Meer s'ocupà de la traducció al català, publicada el 2009 pel Grup 62. La novel·la és la primera de la trilogia d'Els jocs de la fam, seguida per En flames (2009) i L'ocell de la revolta (2010). El 2012 es va estrenar una adaptació cinematogràfica, dirigida per Gary Ross i coescrita i coproduïda per la mateixa Collins.","url":"https://ca.wikipedia.org/wiki/Els_jocs_de_la_fam","thumbnail_url":"https://upload.wikimedia.org/wikipedia/commons/thumb/7/79/The_hunger_games.svg/150px-The_hunger_games.svg.png"},{"id":"788919","type":"featured","language_code":"ca","title":"Ceràmica i mosaics de l'Hospital de la Santa Creu i Sant Pau","summary":"La decoració de ceràmica i mosaics de l'Hospital de la Santa Creu i Sant Pau de Barcelona és molt extensa i destaca sobre la resta de tècniques artesanes aplicades dins el recinte.\nLa decoració amb mosaics es troba principalment a l'edifici d'administració, un pavelló destinat als serveis no vinculats a l'atenció als malalts. A la part exterior de l'edifici, una sèrie de setze plafons sobre la història de la fundació de l'hospital, i a l'interior un múltiple temari ornamental que s'estén pels paviments, murs, sostres i columnes de la planta baixa i el primer pis, on es troben les sales nobles. A la resta de l'hospital, el mosaic s'utilitza en menor mesura.\nDomènech i Montaner va utilitzar la ceràmica de manera intensiva a l'interior dels pavellons dedicats als malalts. A l'exterior s'hi troba, amb funcions decoratives, tant ceràmica pintada sobre portes i finestres, com elements corporis de ceràmica vidriada en pinacles, xemeneies i florons. Junt amb les peces policromades dels sostres en forma d'escates, aquestes peces mostren l'interès de l'arquitecte per la recerca de formes i motius plenament modernistes.L'Hospital de la Santa Creu i Sant Pau és un conjunt modernista situat a Barcelona, projectat per l'arquitecte Lluís Domènech i Montaner i construït entre 1902 i 1930 en una primera fase pel mateix Domènech i Montaner i en una segona, a partir de 1920, pel seu fill Pere Domènech i Roura.","url":"https://ca.wikipedia.org/wiki/Cer%C3%A0mica_i_mosaics_de_l%27Hospital_de_la_Santa_Creu_i_Sant_Pau","thumbnail_url":"https://upload.wikimedia.org/wikipedia/commons/thumb/2/24/StPau-teulada-PurissimaOperacions-1486sh.jpg/150px-StPau-teulada-PurissimaOperacions-1486sh.jpg"},{"id":"790708","type":"featured","language_code":"ca","title":"Basílica de Sant Vidal de Ravenna","summary":"La basílica de Sant Vidal de Ravenna (o de San Vitale, en italià) és un dels temples més importants de l'art romà d'Orient. Igual que d'altres de la mateixa ciutat de Ravenna, es va reformar per desig exprés de l'emperador Justinià a partir de construccions anteriors a fi d'accelerar la integració dels territoris reconquerits a l'Imperi Romà d'Orient. L'obra es va finançar amb els diners del banquer Julià Argentari, de qui se'n sap poca cosa: era d'origen grec i també va patrocinar la construcció de la basílica de Sant Apol·linar in Classe. Va ser supervisada per l'arquebisbe de la ciutat, Maximià de Ravenna, qui la va consagrar l'any 547. Tots aquests personatges apareixen a la decoració musivària que es va realitzar entre els anys 546 i 548, any de la mort de l'emperadriu Teodora. Aquests mosaics són un bon exemple de les arts figuratives romanes d'Orient i donen una idea de com podien ser les obres destruïdes durant la querella iconoclàstica dels segles vii i viii i la caiguda de Constantinoble en mans dels turcs: a Sant Vidal les obres s'han preservat, en primer lloc, perquè Ravenna es va posicionar en contra dels iconoclastes i, en segon lloc, perquè la ciutat ja no era romana d'Orient durant la invasió turca. Per aquestes raons, les imatges es van salvar d'ambdues catàstrofes artístiques.\nL'any 1960 l'església de Sant Vidal va rebre el títol de basílica menor del papa Joan XXIII. Està inclosa, juntament amb altres monuments de Ravenna, a la Llista del Patrimoni de la Humanitat de la UNESCO des de l'any 1996.","url":"https://ca.wikipedia.org/wiki/Bas%C3%ADlica_de_Sant_Vidal_de_Ravenna","thumbnail_url":"https://upload.wikimedia.org/wikipedia/commons/thumb/f/f8/Mosaic_of_Theodora_-_Basilica_San_Vitale_%28Ravenna%2C_Italy%29.jpg/150px-Mosaic_of_Theodora_-_Basilica_San_Vitale_%28Ravenna%2C_Italy%29.jpg"},{"id":"7937","type":"featured","language_code":"ca","title":"Jesús de Natzaret","summary":"Jesús de Natzaret (7-2 aC – 30-33 dC) és la figura central del cristianisme, en el qual també se l'anomena «Fill de Déu». El cristianisme sosté que Jesús fou el Messies anunciat a l'Antic Testament i s'hi refereix com a Jesucrist, nom que també es fa servir en contexts no cristians com a sinònim de Jesús de Natzaret.\nPràcticament tots els actuals estudiosos de l'antiguitat estan d'acord que el Jesús històric va existir encara que les investigacions sobre la recerca del Jesús històric han evidenciat que no hi ha consens en la fiabilitat històrica dels relats evangèlics i que el grau de seguiment que va tenir el Jesús bíblic fos el mateix que el que va tenir el Jesús històric. La majoria dels estudiosos estan d'acord que Jesús era un predicador jueu de Galilea, que fou batejat per Joan el Baptista, i fou crucificat a Jerusalem sota les ordres del governador romà, Ponç Pilat. Els erudits han construït diversos retrats literaris del Jesús històric que sovint el representen com el líder d'un moviment apocalíptic, el Messies, un sanador carismàtic, un filòsof savi o un igualitarista que volia impulsar reformes socials. Per elaborar la cronologia de la vida de Jesús, els erudits han relacionat les dades del Nou Testament amb les fonts històriques no cristianes.\nEls cristians creuen que Jesús va ser concebut per l'Esperit Sant, va tenir un naixement virginal, va fer miracles, va fundar l'Església Cristiana, va morir crucificat com un sacrifici d'expiació, va ressuscitar després de la mort, i va ascendir al cel, des d'on tornarà a venir. La gran majoria dels cristians adoren Jesús com l'encarnació del Fill de Déu, la segona de les Persones de la Santíssima Trinitat.\nA l'islam, Jesús (normalment transcrit com a Isa) és considerat un dels profetes de Déu més importants i el Masih o Messies. Per als musulmans, Jesús és un profeta i missatger de l'islam que va néixer d'una verge, però a diferència dels cristians no el consideren Déu ni sostenen que fos víctima d'una crucifixió. Els jueus rebutgen que Jesús fos el Messies esperat, al·legant que no complia les profecies messiàniques de la Tanakh.","url":"https://ca.wikipedia.org/wiki/Jes%C3%BAs_de_Natzaret","thumbnail_url":"https://upload.wikimedia.org/wikipedia/commons/thumb/c/ce/Good_shepherd_02b_close.jpg/150px-Good_shepherd_02b_close.jpg"},{"id":"794310","type":"featured","language_code":"ca","title":"Ratpenat de Racey","summary":"El ratpenat de Racey (Pipistrellus raceyi) és un ratpenat del gènere Pipistrellus originari de Madagascar. Tot i que s'havien observat espècies no identificades de Pipistrellus a Madagascar des de la dècada del 1990, P. raceyi no fou descrit formalment fins al 2006. Els seus parents més propers són les espècies asiàtiques P. endoi, P. paterculus i P. abramus, i els seus avantpassats probablement arribaren a Madagascar des d'Àsia. S'han observat ratpenats de Racey a quatre localitats diferents: dues a les planes orientals i dues a les occidentals. A l'est, viu en àrees obertes i se l'ha vist dormint en un edifici, mentre que a l'oest habita boscos secs. La Llista Vermella de la UICN considera que hi ha «dades insuficients» per avaluar-ne l'estat de conservació, en gran part a causa del desconeixement de la seva ecologia.\nAmb un avantbraç de 28,0 a 31,2 mm de llargada, el ratpenat de Racey és una espècie de Pipistrellus petita-mitjana. La part superior del cos és vermellosa i la inferior és de color marró-groc. Té les ales fosques i els peus petits. El penis i l'os penià dels mascles són llargs, igual que en P. endoi, P. abramus i P. paterculus. El rostre és menys pla que en espècies properes i els arcs superciliars sobresurten. La quarta premolar superior no toca la canina superior, mentre que la segona premolar inferior està ben desenvolupada.","url":"https://ca.wikipedia.org/wiki/Ratpenat_de_Racey","thumbnail_url":"https://upload.wikimedia.org/wikipedia/commons/thumb/c/ca/Pipistrellus_raceyi_range_map.svg/150px-Pipistrellus_raceyi_range_map.svg.png"},{"id":"796738","type":"featured","language_code":"ca","title":"Art asturià","summary":"L'art asturià o preromànic asturià és un estil artístic englobat dins el preromànic, localitzat a la península Ibèrica a la zona adjacent a la mar Cantàbrica que va quedar lliure de l'ocupació musulmana a finals del segle viii. Va ser vigent fins al començament del segle x, quan es va adoptar l'art romànic provinent de França.\nEncara que és successor de l'estil visigòtic, no es pot dir que l'art asturià sigui hereu legítim seu, perquè no conserva sinó accidentalment algun dels seus elements principals com és l'arc de ferradura. Encara que al començament va ser una imitació molt pobra de l'esmentat art, molt aviat es va manifestar amb elements nous i originals –potser importats de l'Orient o de Llombardia– que el realcen de manera singular, esdevenint un precursor del romànic. L'arquitectura es caracteritza per l'ús de murs de carreus, arcs de mig punt, volta de canó amb arcs faixons i contraforts exteriors. La tipologia principal és la de la planta basilical de tres naus amb creuer i tres capelles rectangulars a la capçalera. En el període preramirense destaca l'església de San Julián de los Prados, al ramirense la de Santa María del Naranco i al postramirense la de San Salvador de Valdediós.\nVa ser un tipus d'art on va destacar l'arquitectura per damunt de tot. D'escultura només en queden mostres a les decoracions de capitells i algunes plaques adossades en la construcció dels edificis; les pintures són les realitzades al fresc als murs dels temples. L'orfebreria va ser important tenint present la quantitat de peces que han arribat fins als nostres dies.\nL'any 1985, la UNESCO va declarar el conjunt de les esglésies del Regne d'Astúries com a Patrimoni cultural.","url":"https://ca.wikipedia.org/wiki/Art_asturi%C3%A0","thumbnail_url":"https://upload.wikimedia.org/wikipedia/commons/thumb/8/80/20060630-Oviedo_Santa_Maria_del_Naranco.jpg/150px-20060630-Oviedo_Santa_Maria_del_Naranco.jpg"},{"id":"797529","type":"featured","language_code":"ca","title":"Escultura de l'Hospital de la Santa Creu i Sant Pau","summary":"L'escultura del recinte modernista de l'Hospital de la Santa Creu i Sant Pau de Barcelona és un extens conjunt d'obres que té un paper fonamental en el desplegament iconogràfic desitjat per Pau Gil, mecenes de l'hospital, interpretat i dissenyat per Domènech i Montaner. Els dos artistes clau en aquesta interpretació varen ser Eusebi Arnau i el seu alumne Pau Gargallo, a més de la participació de Francesc Modolell.\nL'Hospital de la Santa Creu i Sant Pau és un conjunt modernista situat a Barcelona, projectat per l'arquitecte Lluís Domènech i Montaner i construït entre 1902 i 1930 en una primera fase pel mateix Domènech i Montaner i en una segona, a partir de 1920, pel seu fill Pere Domènech i Roura.\nDomènech i Montaner va gaudir d'una llibertat absoluta en el disseny, la construcció i la decoració de l'hospital. Això li va permetre fer un ampli desplegament de tots els coneixements acumulats al taller del Castell dels Tres Dragons creat després de l'Exposició Universal de Barcelona (1888) on va comptar amb artesans que col·laborarien amb ell a l'hospital de Sant Pau com Eusebi Arnau o la fàbrica Pujol i Bausis. D'altra banda, havia fet una primera aplicació dels seus estudis sobre temes higienistes a l'Institut Pere Mata de Reus, un disseny que va aprofitar en bona part en aquest cas, així com en l'ús de la ceràmica i mosaic per raons ornamentals i sanitàries. L'escultura, menys desenvolupada en el cas de Reus, va adquirir a l'hospital de Sant Pau una importància iconogràfica clau. Domènech va aprofitar el caràcter religiós de la institució que havia de gestionar l'hospital per a desplegar tota una iconografia que donés cobertura a les diferents sensibilitats dels hospitals històrics que formaven la institució i remarqués el caràcter benèfic del nou hospital. El domini que tenia de la simbologia cristiana i de l'heràldica li va permetre ser l'autor dels dissenys fins als més mínims detalls.","url":"https://ca.wikipedia.org/wiki/Escultura_de_l%27Hospital_de_la_Santa_Creu_i_Sant_Pau","thumbnail_url":"https://upload.wikimedia.org/wikipedia/commons/thumb/2/2f/StPau-Merce-1717.jpg/150px-StPau-Merce-1717.jpg"},{"id":"79960","type":"featured","language_code":"ca","title":"Enciam","summary":"L'enciam (Lactuca sativa) és una planta herbàcia anual de la família de les compostes com el gira-sol o la carxofa. Sovint es conrea com una verdura de fulla, però també per la seva tija i les llavors. L'enciam va ser conreat per primera vegada pels antics egipcis, que passaren d'utilitzar les llavors del que era una mala herba per a fer oli, a conrear-la per les seves fulles. L'enciam es va estendre als grecs i romans, d'on prové el nom de lletuga. Des del voltant de l'any 50 dC n'hi ha descripcions de diversos tipus i apareix freqüentment a escrits medievals com els herbaris medievals. Del segle xvi al xviii es van desenvolupar diverses varietats biològiques a Europa i des de mitjan segle xviii és habitual als horts. Europa i Amèrica del Nord van dominar inicialment el mercat de l'enciam, però a final de la dècada de 1900 el consum s'havia estès per tot el món.\nGeneralment creix en condicions adverses i es conrea amb facilitat, tot i que requereix temperatures relativament baixes per evitar que la floració vagi massa ràpida. L'enciam es pot patir plagues d'insectes, i malalties fúngiques i bacterianes. Fàcilment es poden fer híbrids amb altres espècies del gènere Lactuca. Tot i que això es pot convertir en un problema per als que volen salvar les llavors, els biòlegs han ampliat el patrimoni genètic de les varietats d'enciam de cultiu. La producció mundial d'enciam i xicoia va arribar als 23,6 milions de tones l'any 2010, més de la meitat procedent de la Xina.\nL'enciam s'utilitza sovint per fer amanides, tot i que també se'n poden fer sopes, entrepans i farcells; i, fins i tot, es pot fer a la brasa. Una de les varietats, l'enciam espàrrec, popular a la Xina, es conrea per les seves tiges, que es mengen tant crues com cuites. L'enciam és una bona font de vitamina A i potassi, així com una font menor d'altres vitamines i nutrients. Malgrat les seves propietats beneficioses, també pot ser una font de brots bacterians, virals i parasitaris per l'ésser humà, com ara Escherichia coli i salmonel·la. A més del seu ús principal com a fulla verda per a menjar, durant segles, el seu consum també ha tingut un significat religiós i medicinal.","url":"https://ca.wikipedia.org/wiki/Enciam","thumbnail_url":"https://upload.wikimedia.org/wikipedia/commons/thumb/d/da/Iceberg_lettuce_in_SB.jpg/150px-Iceberg_lettuce_in_SB.jpg"},{"id":"799809","type":"featured","language_code":"ca","title":"El gran dia de Girona","summary":"El gran dia de Girona és una pintura a l'oli de grans dimensions (4,96 × 10,82 m) realitzada per Ramon Martí i Alsina. Tot i que no està datada, els experts la situen entre 1863 i 1864. És l'obra de cavallet més gran de la història de la pintura catalana. El procés de creació es va allargar gairebé 10 anys i va estar a punt de portar a la ruïna el seu autor en diverses ocasions. Actualment forma part de la col·lecció del Museu Nacional d'Art de Catalunya, i es troba exposada en dipòsit a la seu de la Generalitat de Catalunya de Girona, a l'església de l'antic Hospital de Santa Caterina.\nPel que fa a l'espectacularitat de les mides del quadre, els estudiosos apunten que es podria tractar d'una manera de rivalitzar amb l'obra de Marià Fortuny La batalla de Tetuan (1862-1864), resultat de l'encàrrec que aquest havia rebut de la Diputació de Barcelona per representar la Guerra d'Àfrica.El 1938, durant la Guerra Civil Espanyola, el quadre va ser víctima d'uns bombardeigs mentre estava exposat al Palau de les Belles Arts de Barcelona. Per protegir-lo, va ser enrotllat i emmagatzemat en una de les sales de reserva del MNAC, esperant ser restaurat. Allà hi va romandre uns 70 anys, fins que finalment va ser restaurat entre 2009 i 2010.","url":"https://ca.wikipedia.org/wiki/El_gran_dia_de_Girona","thumbnail_url":"https://upload.wikimedia.org/wikipedia/commons/thumb/8/89/Ramon_Mart%C3%AD_Alsina_El_gran_dia_de_Girona.jpg/150px-Ramon_Mart%C3%AD_Alsina_El_gran_dia_de_Girona.jpg"},{"id":"80380","type":"featured","language_code":"ca","title":"Família Airbus A320","summary":"La família Airbus A320 és una sèrie d'avions bireactors de fuselatge estret i curt-mitjà abast desenvolupats i fabricats per Airbus. Inclou l'A318, l'A319, l'A320 i l'A321, així com l'avió de negocis ACJ. Aquesta família es coneix igualment amb el nom d'A320ceo des de la introducció de la família A320neo. Les diferents versions tenen un abast d'entre 3.100 i 12.000 km (1.700 a 6.500 mn) i poden transportar fins a 236 passatgers.\nEl primer membre de la família, l'A320, fou llançat el març del 1984, emprengué el seu primer vol el 22 de febrer del 1987 i fou lliurat per primera vegada el març del 1988 a l'operador de llançament, Air France. La família, pionera en l'ús de sistemes de control per senyals elèctrics i palanques de control laterals en avions comercials, ha anat creixent des d'aleshores amb la introducció de l'A321 (primera entrega el 1994), l'A319 (1996) i l'A318 (2003). Les diferents versions han anat passant per un procés de millora contínua des de la seva entrada en servei. L'assemblatge final dels avions de la família es duu a terme a Tolosa (França) i Hamburg (Alemanya). A més a més, una fàbrica situada a Tianjin (Xina) produeix unitats per a aerolínies xineses des del 2009, mentre que les instal·lacions d'assemblatge final de Mobile (Alabama), als Estats Units, lliuraren el seu primer A321 l'abril del 2016.A febrer del 2023 s'havien entregat 10.747 avions de la família Airbus A320, dels quals 10.029 continuaven en servei. A més a més, Airbus té comandes en ferm per a unes altres 5.829 unitats. Es convertí en la família d'avions de reacció venuda més ràpidament de tot el món, segons dades d'entre el 2005 i el 2007, així com en el programa d'avions d'una sola generació més venut. La família A320 ha tingut una molt bona acollida entre les aerolínies, incloent-hi operadors de baix cost com EasyJet, que substituí la seva flota antiquada de Boeing 737 per A319 i A320. A desembre del 2022, American Airlines era el principal operador d'avions de la família Airbus A320, amb un total de 467 unitats. Les diferents versions competeixen directament amb el 737 i s'han disputat mercats amb el Boeing 717, el Boeing 757 i l'MD-80/MD-90.\nEl desembre del 2010, Airbus anuncià el llançament de l'A320neo, una nova generació de la família A320. L'A320neo, que ve equipat amb motors nous i més eficients, té un fuselatge millorat i incorpora aletes de punta alar (anomenades sharklets per Airbus), ofereix un estalvi de combustible de fins al 15%. A desembre de 2018, més de 70 aerolínies havien encarregat un total de 6.526 avions de la família A320neo, fet que el converteix en l'avió de passatgers venut més ràpidament de tot el món. El primer A320neo fou lliurat a Lufthansa el 20 de gener del 2016 i entrà en servei cinc dies més tard.","url":"https://ca.wikipedia.org/wiki/Fam%C3%ADlia_Airbus_A320","thumbnail_url":"https://upload.wikimedia.org/wikipedia/commons/thumb/8/82/Airbus_A320-200_Vueling_AL_%28VLG%29_EC-LOB_-_MSN_4849_-_Named_Vueling_Europe_%289502872767%29.jpg/150px-Airbus_A320-200_Vueling_AL_%28VLG%29_EC-LOB_-_MSN_4849_-_Named_Vueling_Europe_%289502872767%29.jpg"},{"id":"80402","type":"featured","language_code":"ca","title":"Airbus A330","summary":"L'Airbus A330 és un avió bireactor de fuselatge ample i mitjà-llarg abast desenvolupat i fabricat per Airbus. Les diferents versions d'aquesta aeronau tenen un abast d'entre 5.000 i 13.430 km (2.700 a 7.250 mn) i poden transportar fins a 335 passatgers en una configuració de dues classes o fins a 70 tones de mercaderies en configuració de càrrega.\nEls orígens de l'A330 es remunten a mitjans de la dècada del 1970, quan fou concebut com un derivat de l'A300, el primer avió de passatgers d'Airbus. L'A330 fou desenvolupat en paral·lel amb l'A340, un quadrireactor amb el qual comparteix molts elements estructurals malgrat tenir un nombre de motors diferent. Tots dos incorporen tecnologia de control per senyals elèctrics, que Airbus havia utilitzat per primera vegada en l'A320, així com la cabina de vidre amb sis pantalles del mateix A320. Havent rebut comandes de diversos clients, Airbus llançà l'A330 i l'A340 el juny del 1987. L'A330 fou el primer avió de passatgers d'Airbus que oferia una elecció entre tres motors diferents: el General Electric CF6, el Pratt & Whitney PW4000 i el Rolls-Royce Trent 700.\nLa primera variant, l'A330-300, emprengué el vol per primera vegada el novembre del 1992 i entrà en servei el gener del 1994 amb Air Inter. El 1998, Airbus en tragué una segona variant més curta, l'A330-200. Des d'aleshores se n'han desenvolupat altres variants, incloent-hi l'avió de càrrega A330-200F, l'avió d'abastament A330 MRTT i l'avió de negocis ACJ330. L'A330 fou la base del KC-45, la proposta conjunta d'EADS i Northrop Grumman per al projecte KC-X de les Forces Aèries dels Estats Units, que en un primer moment fou seleccionada, però acabà sent descartada després que Boeing presentés un recurs.\nL'A330 és el tercer avió de fuselatge ample més venut, després del Boeing 777 i el Boeing 747. Competeix amb bireactors com ara els Boeing 767, 777 i 787. L'Airbus A350 XWB, un avió de llarg abast, fou dissenyat com a successor de l'A330 i l'A430. Airbus preveu substituir l'A330 actual (denominat A330ceo des del 2014) per l'A330neo, equipat amb motors nous i altres millores. A novembre del 2022 n'hi havia 215 comandes pendents, se n'havien lliurat 1.559 i en quedaven 1.467 en servei amb 142 operadors. El seu principal operador és Delta Air Lines, que té una flota de 62 A330.","url":"https://ca.wikipedia.org/wiki/Airbus_A330","thumbnail_url":"https://upload.wikimedia.org/wikipedia/commons/thumb/8/87/LEVEL%2C_Airbus_A330-202%2C_EC-MOY_%2835010932651%29.jpg/150px-LEVEL%2C_Airbus_A330-202%2C_EC-MOY_%2835010932651%29.jpg"},{"id":"805650","type":"featured","language_code":"ca","title":"The Million Dollar Homepage","summary":"The Million Dollar Homepage (en català, La pàgina d'inici del milió de dòlars) és un lloc web ideat l'any 2005 per Alex Tew, un estudiant de Wiltshire (Regne Unit), amb l'objectiu de recaptar diners per finançar-se els estudis universitaris. La pàgina d'inici consisteix en un milió de píxels ordenats en una quadrícula de 1000 × 1000; els enllaços que hi ha van ser venuts a 1 dòlar el píxel, en blocs de 10 × 10. Els compradors d'aquests blocs van proporcionar una imatge, un URL al qual apuntaven els seus enllaços i un eslògan per mostrar quan els visitants passessin el cursor per sobre l'enllaç. L'objectiu inicial era vendre tots els píxels i, per tant, recaptar un milió de dòlars. The Wall Street Journal va indicar que aquest lloc web va ser la font d'inspiració d'altres llocs web de publicitat per píxel.Llançat el 26 d'agost de 2005, el lloc web va esdevenir un fenomen d'Internet: va arribar a estar al lloc 127 del rànquing de tràfic web d'Alexa. El dia 1 de gener de 2006 els últims 1.000 píxels es van posar a la venda a eBay: la subhasta va acabar l'11 de gener amb una oferta vencedora de 38.100 dòlars. La recaptació final del lloc web va ser, doncs, d'1.037.100 dòlars.\nDurant aquesta subhasta de 2006, el lloc web va rebre diversos atacs de denegació de servei els quals van obligar a tancar-lo durant una setmana per poder-ne millorar els sistemes de seguretat. El Federal Bureau of Investigation i el Wiltshire Constabulary van investigar l'atac i l'intent d'extorsió.","url":"https://ca.wikipedia.org/wiki/The_Million_Dollar_Homepage","thumbnail_url":null},{"id":"805903","type":"featured","language_code":"ca","title":"Escultura gòtica","summary":"L'escultura gòtica representa la segona de les principals escoles internacionals d'escultura europea que es va desenvolupar a l'edat mitjana, aproximadament des de mitjans del segle xii fins al segle xvi. Fou un tipus d'escultura que evolucionà a partir de la romànica, i que més endavant es «dissoldria» en el que seria l'escultura del Renaixement i el manierisme.\nDurant el Renaixement –quan els valors clàssics van ser reconsiderats un altre cop–, l'escultura dels segles immediatament anteriors era considerada com a grollera i basta, i se la va anomenar «gòtica», ja que es creia que era fruit de la cultura dels gots, uns bàrbars responsables de la desaparició de l'Imperi Romà. Però mai els que van viure a l'època gòtica van fer servir aquesta denominació i encara menys es consideraven bàrbars. Al contrari, l'aparició de l'art gòtic va ser vist com una innovació i va ser anomenat opus modernum (obra moderna), essent l'escultura una de les seves expressions més importants. Tanmateix, aquesta valoració negativa es va perllongar fins a mitjans del segle xix, quan va sorgir un moviment revivalista, anomenat neogòtic, que va recuperar els seus valors. Tot i saber que l'art gòtic no tenia res a veure amb els gots, es va mantenir el nom després de tants anys d'ús.L'escultura gòtica va néixer estretament vinculada a l'arquitectura, com s'observa en la decoració de les grans catedrals i d'altres edificis religiosos, però amb el temps va anar guanyant independència. Durant una primera etapa es va conrear un estil auster, estilitzat, de proporcions allargades i amb una aparença general hieràtica, que volia transmetre espiritualitat, allunyant-se de l'anatomia real d'un cos. Però aviat va evolucionar cap a un naturalisme més gran, cap al realisme, a partir d'una absorció progressiva d'influències clàssiques i una observació més profunda de la natura. Malgrat tractar-se de forma independent, l'escultura gòtica, fins i tot a les seves etapes finals, va continuar estant integrada en la decoració arquitectònica.La història de l'escultura gòtica encara té punts foscos. En algunes èpoques hi va haver una destrucció massiva de monuments i obres d'art medievals, com per exemple durant el moviment iconoclasta que acompanyà la Reforma protestant, i durant la Revolució Francesa. Per tant, la determinació de la cronologia, la genealogia i la distribució i propagació geogràfica de l'estil presenta molts buits difícils d'omplir. Cal afegir que quan el gòtic va ser ben valorat, a partir de la segona meitat del segle xix, per desconeixement, es van fer restauracions inadequades en molts monuments. Malgrat aquests problemes, encara existeixen una gran col·lecció d'escultures escampades per tot Europa, fet que demostra la intensa producció dels artistes de l'època.","url":"https://ca.wikipedia.org/wiki/Escultura_g%C3%B2tica","thumbnail_url":"https://upload.wikimedia.org/wikipedia/commons/thumb/5/57/Wolframs-Eschenbach_Liebfrauenm%C3%BCnster_Rosenkranzaltar_Mitte.jpg/150px-Wolframs-Eschenbach_Liebfrauenm%C3%BCnster_Rosenkranzaltar_Mitte.jpg"},{"id":"806460","type":"featured","language_code":"ca","title":"Expedició Shackleton-Rowett","summary":"L'expedició Shackleton-Rowett (1921–1922) va ser l'últim projecte antàrtic de Sir Ernest Shackleton, i l'episodi final de l'edat heroica de l'exploració de l'Antàrtida. L'aventura, finançada per John Quiller Rowett, un home de negocis, també és coneguda com l'expedició Quest que era el nom que Shackleton va posar a un antic vaixell noruec utilitzat en la cacera de foques i que van reconvertir per a l'expedició. El projecte original era explorar el sector del mar de Beaufort, a l'oceà Àrtic, però el va haver d'abandonar després que el govern canadenc li retirés el suport financer i es va dirigir cap a l'Antàrtida. El Quest, més petit que qualsevol altre vaixell d'exploració antàrtica usat fins aquell moment, aviat va mostrar les seves mancances i el viatge cap al sud va patir retards a causa de la pobra capacitat de navegació i per continus problemes amb els motors. Malauradament, abans d'arribar al punt en què havien d'iniciar l'expedició, Shackleton va morir a bord del vaixell, just després de la seva arribada a l'illa sub-antàrtica de Geòrgia del Sud.\nDesprés de la mort de Shackleton, l'expedició es va limitar a un creuer de tres mesos per l'Antàrtic oriental, sota la direcció del segon comandant Frank Wild. En aquestes aigües els defectes del Quest es varen posar de manifest: poca velocitat, alt consum de combustible, tendència de rodar amb les maregasses i constants vies d'aigua. El vaixell no va poder continuar més enllà de la longitud 20°E, molt per sota del seu objectiu, i la poca potència del seu motor resultava insuficient per a penetrar al gel antàrtic. Després d'uns quants intents infructuosos de trencar cap al sud a través de la banquisa, Wild va tornar el vaixell a Geòrgia del Sud, després d'una visita nostàlgica a Illa Elefant on, sis anys abans, ell i uns altres 21 tripulants de l'Endurance havien estat abandonats després de l'enfonsament del vaixell, en l'anomenada expedició Endurance.\nWild va planejar passar una segona temporada al gel i va portar el vaixell a Ciutat del Cap per a preparar-lo. Allà va rebre un missatge del patrocinador Rowett en el que ordenava el retorn del vaixell a casa, a Anglaterra i el viatge finalitzà discretament. Encara que aquesta expedició dins la història de l'exploració polar no està massa ben considerada, la rellevància del viatge del Quest és que va marcar el final de l'Edat heroica de l'exploració de l'Antàrtida i el començament de l'Edat mecànica. En el fons, tanmateix, l'esdeveniment que la manté en la memòria col·lectiva, eclipsant totes les seves activitats, va ser la inoportuna mort de Shackleton.","url":"https://ca.wikipedia.org/wiki/Expedici%C3%B3_Shackleton-Rowett","thumbnail_url":"https://upload.wikimedia.org/wikipedia/commons/thumb/8/8e/QuestShackelton.jpg/150px-QuestShackelton.jpg"},{"id":"809","type":"featured","language_code":"ca","title":"Charles Robert Darwin","summary":"Charles Robert Darwin (/t͡ʃɑrlz ˈɹɒb.ət ˈdɑːrwɪn/; Shrewsbury, 12 de febrer del 1809 - Down House, 19 d'abril del 1882) fou un naturalista, geòleg i biòleg anglès, conegut principalment per les seves contribucions a la ciència de l'evolució.[I] El seu postulat que totes les espècies d'éssers vius tenen una descendència comuna és acceptat de manera general i considerat un concepte científic fonamental. En una publicació conjunta amb Alfred Russel Wallace, plantejà la seva teoria científica, segons la qual l'evolució, que segueix un patró semblant a les branques d'un arbre, és el resultat d'un procés anomenat «selecció natural», en el qual la lluita per la vida exerceix un efecte comparable a aquell que té la selecció artificial en la cria selectiva.El fet que l'evolució es produeix fou acceptat ràpidament per la comunitat científica, mentre que la teoria de la selecció natural no començà a ser reconeguda com a principal explicació del procés de l'evolució fins a la dècada del 1930, i ara constitueix la base de la síntesi evolutiva moderna. En una forma modificada, el descobriment científic de Darwin continua sent la base de la biologia, ja que proporciona una explicació lògica de la diversitat de la vida.Darwin desenvolupà el seu interès en la història natural mentre estudiava medicina a la Universitat d'Edimburg, i posteriorment teologia a Cambridge. Durant els seus cinc anys de travessia a l'HMS Beagle es va revelar com un eminent geòleg, amb observacions i teories que donaven suport a les idees uniformistes de Charles Lyell, i la publicació del seu diari del viatge el feu famós com a autor popular. Desconcertat per la distribució geogràfica de la fauna silvestre i pels fòssils recollits durant el viatge, Darwin va estudiar la transmutació de les espècies i va concebre la seva teoria de la selecció natural el 1838. Tot i que va discutir les seves idees amb diversos naturalistes, li calia temps per la seva investigació i donà prioritat al seu treball geològic. El 1858, Darwin estava escrivint la seva teoria quan Alfred Russel Wallace li envià un assaig que descrivia una teoria similar, i ambdues foren presentades a la Societat Linneana en un article conjunt.Amb la publicació de L'origen de les espècies el 24 de novembre del 1859, Darwin pogué establir l'evolució per descendència comuna. Va examinar l'evolució humana i la selecció sexual a La descendència de l'home i sobre la selecció en relació amb el sexe, seguit de L'expressió de les emocions en els homes i els animals. La seva investigació sobre les plantes fou publicada en una sèrie de llibres. En el seu últim llibre va tractar els cucs de terra i els seus efectes al sòl.Darwin tingué un gran reconeixement quan va morir. Fou una de les cinc úniques persones del segle xix no pertanyents a la reialesa en rebre un funeral d'estat, sent enterrat a l'abadia de Westminster, a prop de John Herschel i Isaac Newton.","url":"https://ca.wikipedia.org/wiki/Charles_Robert_Darwin","thumbnail_url":"https://upload.wikimedia.org/wikipedia/commons/thumb/f/f1/Charles_Darwin_portrait.jpg/150px-Charles_Darwin_portrait.jpg"},{"id":"809934","type":"featured","language_code":"ca","title":"Catedral d'Amiens","summary":"La catedral d'Amiens (en francès: Cathédrale Notre-Dame d'Amiens) és una església catedralícia de culte catòlic romà sota l'advocació de la Mare de Déu que es troba a la ciutat d'Amiens, en el departament del Somme; és la més gran de França pel seu volum interior, d'uns 200.000 m³. Amb les catedrals de Chartres, Reims i Bourges, és considerada l'arquetip de l'estil gòtic clàssic del segle xiii. Inclou també elements de les fases següents de l'art gòtic; en concret, del gòtic radiant –principalment a la capçalera– i del gòtic flamíger –en particular la gran rosassa a la façana occidental, la torre nord i el cadirat del cor. La seva longitud total és de 145 metres i la seva alçada sota la volta és de 42,30 metres, xifra que s'apropa al màxim que pot suportar aquest tipus d'arquitectura.\nLa seva reconstrucció es va iniciar cap al 1220, ja que es va realitzar a partir d'una edificació anterior d'arquitectura romànica destruïda per un incendi. Fou dissenyada amb una planta de creu llatina i, més tard, entre 1366 i 1401, van ser construïdes les torres que flanquegen la seva façana.\nTé el creuer centralitzat i la nau central està decorada amb una preciosa rosassa sobre un fris d'escultures que recorre la part de l'oest. La façana occidental, amb tres pòrtics monumentals, té unes arquivoltes profundes, rematades amb gablets. Aquesta façana mostra un gran programa d'iconografia escultòrica que comprèn bona part dels episodis de l'Antic i del Nou Testament; és coneguda com la «Bíblia d'Amiens».\nL'any 1862 fou declarada monument històric de França i des del 1981 forma part del Patrimoni de la Humanitat de la UNESCO.","url":"https://ca.wikipedia.org/wiki/Catedral_d%27Amiens","thumbnail_url":"https://upload.wikimedia.org/wikipedia/commons/thumb/9/96/Amiens_Cathedral_facade_by_night.jpg/150px-Amiens_Cathedral_facade_by_night.jpg"},{"id":"81109","type":"featured","language_code":"ca","title":"Arbre del pa","summary":"L'arbre del pa (Artocarpus altilis) és una espècie de planta amb flors del gènere Artocarpus dins la família de les moràcies nativa de les illes Mariannes i l'illa Carolina, que avui dia és conreada a zones tropicals d'Àsia, Àfrica i Amèrica a més d'algunes illes del Pacífic.","url":"https://ca.wikipedia.org/wiki/Arbre_del_pa","thumbnail_url":"https://upload.wikimedia.org/wikipedia/commons/thumb/5/57/Artocarpus_altilis_%28fruit%29.jpg/150px-Artocarpus_altilis_%28fruit%29.jpg"},{"id":"813836","type":"featured","language_code":"ca","title":"Tríptic de Mérode","summary":"El Tríptic de Mérode o Tríptic de l'Anunciació és un tríptic del pintor Robert Campin, un artista de l'escola dels primitius flamencs, tot i que també s'ha atribuït a un deixeble que probablement hagués copiat un original de Campin. Actualment al Metropolitan Museum figura com a obra de «Robert Campin i assistent». Va ser realitzat entre 1425 i 1428. Se'l considera el treball més conegut de Campin, fama a la qual ha ajudat l'encant indubtable que desprèn l'escena domèstica i el paisatge urbà que s'observa fora de les finestres.\nL'obra mostra les característiques pròpies de l'emergent estil tardogòtic dels primitius flamencs de principis del segle xv. Els detalls més petits han estat meticulosament representats copiant fidelment la realitat, i l'artista aconsegueix els millors efectes gràcies a l'ús de la innovadora tècnica de la pintura a l'oli, la qual permet superposar pigments translúcids donant com a resultat riques gradacions de la llum i un ampli espectre de colors.\nVa ser concebut com un objecte de devoció privat. En el panell central hi ha representada l'Anunciació on es representa la Mare de Déu que està orant sense adonar-se de la presència de l'arcàngel Gabriel. Alguns objectes, com ara el lliri blanc i la font, simbolitzen la puresa de Maria expressada a través de la llum divina de Crist. La petita imatge del Nen Jesús, amb una creu que baixa pels raigs de llum de la finestra rodona, indica que el tema principal és l'Encarnació. Aquesta interpretació es veu reforçada per la flama de l'espelma, símbol de la divinitat de Déu, que acaba d'apagar-se en referència a l'Encarnació; és el moment en què Déu es va fer home. Aquest important detall es troba ben bé al centre de la composició. Al panell dret hi ha representat sant Josep, una imatge inhabitual a la iconografia de l'Anunciació, que està al seu taller fabricant rateres; segons la interpretació agustiniana, «l'Encarnació és el mitjà que Déu emprà per atrapar al diable, com l'esquer atrapa un ratolí».\nL'escut d'armes que es veu a la finestra del panell central s'ha identificat com el de la família Ingelbrechts de Malines, que està documentada a Tournai el 1427. La comitent i l'home del fons del panell esquerre varen ser afegits en una data posterior, probablement després del matrimoni del comitent.","url":"https://ca.wikipedia.org/wiki/Tr%C3%ADptic_de_M%C3%A9rode","thumbnail_url":"https://upload.wikimedia.org/wikipedia/commons/thumb/e/ef/Robert_Campin_-_Triptych_with_the_Annunciation%2C_known_as_the_%22Merode_Altarpiece%22_-_Google_Art_Project.jpg/150px-Robert_Campin_-_Triptych_with_the_Annunciation%2C_known_as_the_%22Merode_Altarpiece%22_-_Google_Art_Project.jpg"},{"id":"814118","type":"featured","language_code":"ca","title":"Cent famoses vistes d'Edo","summary":"Cent famoses vistes d'Edo  (名所江戸百景, , Meisho Edo Hyakkei?) és una sèrie de gravats realitzats pel pintor japonès Utagawa Hiroshige entre 1856 i 1858. Malgrat el títol es tracta d'un total de 119 gravats, confeccionats mitjançant la tècnica de la xilografia (gravat en fusta), que pertanyen a l'estil ukiyo-e, un gènere de gravats de temes populars destinats a la classe mitjana urbana japonesa que es desenvolupà durant el període Edo (1603-1868). Algunes de les estampes foren finalitzades pel seu deixeble, Utagawa Hiroshige II.\nHiroshige fou un gran paisatgista, un dels millors del seu temps, plasmant en imatges de forma lírica i emotiva els llocs més bells i amb més renom del Japó, especialment de la seva capital, Edo (actual Tòquio). En aquesta sèrie presentà els llocs més emblemàtics de la ciutat, recentment reconstruïda després d'un devastador terratrèmol esdevingut el 1855. Malgrat això, Hiroshige no ensenyà els efectes de la destrucció, sinó que mostrà l'urbs de forma idealitzada i optimista, pretenent infondre a la població un estat d'ànim vitalista i jovial. Al mateix temps, la sèrie oferia al públic un aspecte d'actualitat, de gaseta on albirar les novetats en la reconstrucció de la ciutat. Les estampes presenten també escenes socials, ritus i costums de la població local, lligant el paisatge amb la descripció detallada de gent i ambients locals d'una gran diversitat.","url":"https://ca.wikipedia.org/wiki/Cent_famoses_vistes_d%27Edo","thumbnail_url":"https://upload.wikimedia.org/wikipedia/commons/thumb/f/f9/100_views_edo_027.jpg/150px-100_views_edo_027.jpg"},{"id":"817849","type":"featured","language_code":"ca","title":"Cor de la catedral de Toledo","summary":"El cor de la catedral de Toledo està situat a la nau central de la catedral, enfront del presbiteri i separat d'aquest per la nau del creuer. Longitudinalment, abraça l'espai de dos trams. El més important dintre d'aquest espai són els seus cadirats, l'alt i el baix. El cadirat baix va ser realitzat entre 1495 i 1498 per Rodrigo Alemán seguint l'estil gòtic. El cadirat alt té més mèrit artístic i va ser elaborat per dos grans escultors, Felipe Bigarny —anomenat també Felipe de Borgonya— i Alonso Berruguete, i va ser realitzat entre 1539 i 1543. Segons la historiadora d'art, Isabel del Río de la Hoz, és «el conjunt d'escultura més important del renaixement espanyol». Dins del cor es troba una imatge de l'anomenada Verge Blanca del segle xiv, uns faristols de bronze del segle xvi i dos orgues del segle xviii. Està tancat per una reixa realitzada per Domingo de Céspedes el 1548.","url":"https://ca.wikipedia.org/wiki/Cor_de_la_catedral_de_Toledo","thumbnail_url":"https://upload.wikimedia.org/wikipedia/commons/thumb/9/96/Coro_de_la_Catedral_de_Toledo.jpg/150px-Coro_de_la_Catedral_de_Toledo.jpg"},{"id":"820181","type":"featured","language_code":"ca","title":"Tríptic de l'enterrament de Crist","summary":"L'enterrament de Crist o Tríptic de Seilern és una de les obres destacades de Robert Campin, conegut com el Mestre de Flémalle. El tríptic està plantejat com un únic paisatge on succeeixen simultàniament tres estacions del cicle de la passió separades en el temps: el davallament al panell de l'esquerra, l'enterrament com a tema central i la resurrecció al panell dret.\nAl panell central, l'autor aprofita per a incorporar iconogràficament els instruments de la Passió i la crucifixió de Crist, una estació anterior dins del Via Crucis. En aquest mateix panell l'autor inclou també un nombre considerable de personatges; ho fa amb una riquesa cromàtica que ajuda a estructurar els diferents plans i aconseguir un cert ordre dins la densitat d'imatges, una característica que inspiraria al seu deixeble Van der Weyden com s'observa a la seva obra, El davallament de la Creu.\nTot i ser una obra primerenca, Campin va crear una composició que esdevindria un referent entre els seus contemporanis, com queda reflectit en altres obres de la mateixa temàtica.","url":"https://ca.wikipedia.org/wiki/Tr%C3%ADptic_de_l%27enterrament_de_Crist","thumbnail_url":"https://upload.wikimedia.org/wikipedia/commons/thumb/8/87/Triptych-with-the-entombment-of-christ-1822.jpg/150px-Triptych-with-the-entombment-of-christ-1822.jpg"},{"id":"82182","type":"featured","language_code":"ca","title":"Rei Artús","summary":"El Rei Artús o Artur fou un líder brità dels segles v i vi, el qual, segons les històries i romanços medievals, encapçalà la defensa de Bretanya (entenent per aquesta denominació tant la continental com la insular) davant dels invasors saxons a principis del segle vi. Els detalls de les gestes d'Artús provenen principalment del folklore i la invenció literària; els historiadors moderns debaten la seva existència històrica. El seu escàs rerefons històric s'espigola de diverses fonts, entre les quals els Annales Cambriae, la Historia Brittonum i els escrits de Gildas de Rhuys. El nom d'Artús també apareix en fonts poètiques primerenques com ara Y Gododdin.Artús és una figura capital a les llegendes que conformen la matèria de Bretanya. L'Artús llegendari es cultivà com una icona d'interès internacional especialment a través de la popularitat de l'extravagant i imaginativa Historia Regum Britanniae ('Història dels Reis de Bretanya'), per Jofre de Monmouth, del segle xii. En alguns contes i poemes gal·lesos i bretons previs a aquesta obra, Artús hi apareix o bé com un gran guerrer que protegeix Bretanya d'enemics humans i fantàstics o bé com una figura màgica del folklore, de vegades associada amb el més enllà gal·lès, Annwn. Es desconeix fins a quin punt la Historia de Jofre, enllestida el 1138, va adaptar aquestes històries precedents i fins a quin va ser invenció pròpia.\nTot i que les temàtiques, esdeveniments i personatges de la llegenda artúrica variaven àmpliament entre versions i no n'existia una de canònica, la versió dels fets de Jofre sovint servia com a punt de partida d'històries posteriors. Jofre caracteritzava Artús com un rei de Bretanya que derrotà els saxons i establí un imperi al llarg de la Bretanya, Irlanda, Islàndia, Noruega i la Gàl·lia. Molts dels elements i fets que ara són una part fonamental del relat artúric apareixen a la Historia de Jofre, incloent el pare d'Artús, Uterpendragó; el mag Merlí; l'esposa d'Artús, Ginebra; l'espasa Excàlibur; la concepció d'Artús al castell de Tintagel; la seva batalla final contra Mordred a Camlann i el seu repòs etern a Avalon. L'escriptor francès del segle xii Chrétien de Troyes, que afegí Lancelot i el Sant Greal a la història, inicià el gènere del romanç artúric que esdevendria fortament recurrent en la literatura medieval. En aquestes històries franceses, el focus de la narració sovint es desvia del Rei Artús a altres personatges; per exemple, alguns dels cavallers de la Taula Rodona. La literatura artúrica prosperà al llarg l'Edat Mitjana, però entrà en declivi els segles subsegüents fins al segle xix, en què experimentà un gran ressorgiment. Avui dia, la llegenda continua protagonitzant obres literàries, així com de teatre, pel·lícules, sèries de televisió, còmics i altres mitjans.","url":"https://ca.wikipedia.org/wiki/Rei_Art%C3%BAs","thumbnail_url":"https://upload.wikimedia.org/wikipedia/commons/thumb/5/54/Arth_tapestry2.jpg/150px-Arth_tapestry2.jpg"},{"id":"822576","type":"featured","language_code":"ca","title":"L'Espoli (Catedral de Toledo)","summary":"L'espoli o El despullament de les vestidures de Crist en el Calvari és un quadre pintat pel Greco (Domenikos Theotokopoulos, 1541-1614) per a la sagristia de la catedral de Toledo. És una pintura a l'oli sobre llenç i mesura 285 centímetres d'alçada i 173 centímetres d'amplada. Va ser realitzada entre els anys 1577 i 1579 i encara es conserva a la sagristia de la catedral; està col·locada com un retaule al fons de la sala i està emmarcada per dues columnes corínties de marbre.El resultat de la composició de la pintura no va ser del gust dels comitents, perquè van al·legar que teològicament el cap de Crist hauria d'ocupar la part superior de la pintura, sense que hi hagués cap altre personatge que el sobrepassés i també es va discutir sobre la conveniència que apareguessin les tres Maries en aquesta escena, ja que segons el capítol catedralici en cap relat dels Evangelis sortien com a presents en aquesta escena.\nSegons Manuel Bartolomé Cossío, aquest quadre és el més poètic i d'una expressió més elevada de l'artista, fet que suposa un moment àlgid de la seva producció. Per a Josep Gudiol Ricart és una de les millors obres del pintor i una obra capital de la història de la pintura europea. Està catalogat per Harold Wethey amb el número 78 en el seu catàleg raonat d'obres d'El Greco.","url":"https://ca.wikipedia.org/wiki/L%27Espoli_(Catedral_de_Toledo)","thumbnail_url":"https://upload.wikimedia.org/wikipedia/commons/thumb/2/25/El_Expolio%2C_por_El_Greco.jpg/150px-El_Expolio%2C_por_El_Greco.jpg"},{"id":"825374","type":"featured","language_code":"ca","title":"Santo Domingo el Antiguo","summary":"Santo Domingo el Antiguo és el nom amb el qual és més conegut el monestir de Santo Domingo de Silos (el Antiguo) de Toledo. Aquest monestir va ser, segons Pedro de Alcocer, el primer que es va fundar a la ciutat de Toledo, amb data de 1085 (durant el regnat d'Alfons VI). L'església va patir grans transformacions durant la segona meitat del segle xvi, en enderrocar-se l'antiga església mudèjar, per arribar fins com es presenta als nostres dies. Es va començar a reconstruir a principis de l'any 1576 sota el mecenatge del degà catedralici Diego de Castilla, contractant a Nicolás de Vergara el Mozo, i la va continuar a l'agost del mateix any Juan de Herrera, arquitecte reial.Com a elements fonamentals per a la decoració de l'església, el 1577 es van encarregar a El Greco el retaule major i dos de laterals, però solament algunes pintures originals romanen encara al seu lloc. A la cripta d'aquest convent, per desig propi, hi va ser enterrat el pintor esmentat.","url":"https://ca.wikipedia.org/wiki/Santo_Domingo_el_Antiguo","thumbnail_url":"https://upload.wikimedia.org/wikipedia/commons/thumb/3/3b/Retablo_mayor_Santo_Domingo_el_Antiguo.jpg/150px-Retablo_mayor_Santo_Domingo_el_Antiguo.jpg"},{"id":"825817","type":"featured","language_code":"ca","title":"Drosera regia","summary":"Drosera regia és una espècie de planta carnívora del gènere Drosera, que és endèmica d'una única vall de Sud-àfrica. El nom de dròsera prové de la paraula grega droseros, que significa 'coberta de rosada'. L'epítet específic regia és una paraula llatina que significa 'reial', una referència a l'«aparença majestuosa» de la planta. Les fulles poden arribar a mesurar 70 centímetres de llarg. Posseeix nombroses característiques primitives que no s'observen en altres espècies de dròseres, com són rizomes llenyosos, pol·len operculat i la manca d'una vernació, una prefoliació circinada (enrotllada en forma de crossa) en el creixement de l'escap. Tots aquests factors, combinats amb la informació molecular que aporta l'anàlisi filogenètica, confirma que D. regia presenta algunes de les característiques més primitives del gènere. Algunes d'aquestes són compartides per una parent seva, la venus atrapamosques (Dionaea muscipula), fet que suggereix que han evolucionat conjuntament.\nLes fulles recobertes de tentacles fan possible la captura de preses grans, com ara escarabats, arnes i papallones. Els tentacles de totes les espècies de dròseres són glàndules especialitzades muntades sobre pèls, que es troben en la superfície superior de la fulla i que produeixen un mucílag enganxós. Es considera que les fulles són trampes caçamosques actives que responen enrotllant-se i capturant la presa que queda envoltada pel tentacle. En el seu hàbitat natiu, el fynbos, les plantes competeixen per l'espai amb les herbes pròpies dels aiguamolls i els arbustos perennifolis baixos. De les dues poblacions identificades de D. regia, la que viu a una major altitud es troba superada pel creixement dels competidors i es troba propera a l'extinció local. La població que viu a menys altura s'estima que allotja unes 50 plantes madures, fet que la converteix en una espècie molt amenaçada, ja que la seva supervivència en estat silvestre es troba en gran perill. Sovint és conreada pels entusiastes de les plantes carnívores i hi ha registrat un únic cultivar.","url":"https://ca.wikipedia.org/wiki/Drosera_regia","thumbnail_url":"https://upload.wikimedia.org/wikipedia/commons/thumb/7/7a/DroseraRegia.jpg/150px-DroseraRegia.jpg"},{"id":"828344","type":"featured","language_code":"ca","title":"Capella de Reyes Nuevos de la catedral de Toledo","summary":"La Capella de Reyes Nuevos de la catedral de Toledo és la segona capella sepulcral que van construir els reis de Castella a la catedral de Toledo. Va encarregar la seva construcció Enric II, primer rei de la casa de Trastàmara. Havia de ser el panteó familiar de la seva nova dinastia, a través d'una fundació nomenada en el seu testament datat a Burgos del dia 29 de maig de 1374. Enric II va cercar el marc legitimador que oferia la catedral toledana en allotjar l'antiga capella de Reyes Viejos, on estaven enterrats els reis Sanç IV de Castella i Alfons XI de Castella; aquest últim li donava un suport legitimador. Originalment, es va realitzar a la nau de l'Evangeli, als peus del temple, i cent cinquanta anys més tard va ser traslladada a la capçalera de la catedral, on està ubicada en l'actualitat.A la capella, es troben enterrats: a la dreta, Enric II de Castella i la seva esposa Joana Manuel —filla de l'infant Joan Manuel de Castella—, a l'esquerra hi ha els d'Enric III de Castella i Caterina de Lancaster. Al presbiteri, a l'esquerra i al costat del retaule, es troba el sarcòfag de Joan I de Castella i a la dreta el de la seva esposa Elionor d'Aragó i de Sicília.Les capelles funeràries eren fundades i dotades, principalment per aconseguir-ne un mitjà per obtenir el perdó dels seus pecats i la vida eterna; així es disposava, normalment mitjançant també un testament, la fundació de capellanies que, després de la defunció del mecenes, s'encarregaven de pregar per la seva ànima.","url":"https://ca.wikipedia.org/wiki/Capella_de_Reyes_Nuevos_de_la_catedral_de_Toledo","thumbnail_url":"https://upload.wikimedia.org/wikipedia/commons/thumb/2/2a/Capilla_de_Reyes_Nuevos_Catedral_de_Toledo.jpg/150px-Capilla_de_Reyes_Nuevos_Catedral_de_Toledo.jpg"},{"id":"83053","type":"featured","language_code":"ca","title":"Michael Jordan","summary":"Michael Jeffrey Jordan (Nova York, Estats Units, 17 de febrer de 1963), motejat Air, His Royal Airness (La seva majestat aèria) o Air Jordan, és un exjugador de basquetbol estatunidenc retirat per primera vegada el 1993, després el 1999 i finalment el 2003. Actualment és copropietari i president dels Charlotte Hornets, una franquícia de l'NBA. És considerat per la majoria dels especialistes el millor jugador de bàsquet de la història, per això va ser nominat a la Llista dels 50 millors jugadors de la història de l'NBA elaborada l'any 1996.Va guanyar sis anells de campió de l'NBA amb els Chicago Bulls, on va aconseguir una mitjana de 30,1 punts per partit, la mitjana més gran de la història de la lliga. Va guanyar deu vegades el títol de màxim encistellador de la temporada regular, va ser escollit cinc vegades com l'MVP (millor jugador) de la temporada regular, sis vegades com l'MVP de les finals, va formar part del millor quintet de l'NBA en deu ocasions, va ser escollit una vegada el millor defensor de la temporada i va formar part del millor quintet defensiu en nou vegades.\nDes de 1983, ha sortit a la portada de la prestigiosa revista esportiva Sports Illustrated en 49 ocasions, tot un rècord, a més de ser anomenat el 1991, \"Esportista de l'Any\". Va ser reconegut com el \"millor atleta del segle xx\" per ESPN.","url":"https://ca.wikipedia.org/wiki/Michael_Jordan","thumbnail_url":"https://upload.wikimedia.org/wikipedia/commons/thumb/a/ae/Michael_Jordan_in_2014.jpg/150px-Michael_Jordan_in_2014.jpg"},{"id":"83129","type":"featured","language_code":"ca","title":"Maurice Ravel","summary":"Joseph Maurice Ravel (Ziburu, Iparralde, 7 de març de 1875 – París, 28 de desembre de 1937) va ser un compositor basco-francès del segle xx. La seva obra, amb un estil neoclàssic audaç, és el fruit d'una herència complexa i de recerques musicals que van revolucionar la música per a piano i per a orquestra. Reconegut com un mestre de l'orquestració i un artesà meticulós, conreà la perfecció formal tot restant profundament humà; Ravel va excel·lir a evocar \"els jocs més subtils de la intel·ligència i les expansions més secretes del cor\" (Le Robert).\nAutor del cèlebre Boléro, és actualment un dels músics més interpretats arreu del món.","url":"https://ca.wikipedia.org/wiki/Maurice_Ravel","thumbnail_url":"https://upload.wikimedia.org/wikipedia/commons/thumb/0/07/Ravel_au_piano.jpg/150px-Ravel_au_piano.jpg"},{"id":"833586","type":"featured","language_code":"ca","title":"Història de l'Església Catòlica a Catalunya","summary":"Des del seu naixement, l'Església ha estat present a Catalunya durant els seus 20 segles d'història. Això ha fet que la seva influència s'estengui en tots els àmbits de la societat, més enllà dels purament religiosos, com pot ser la toponímia (Sant Boi de Llobregat, Sant Fruitós de Bages, etc.), els costums, festes i celebracions (la Patum de Berga, el Corpus de Sitges, l'Ou com balla, etc.) i les dites populars (\"ser la pell de Barrabàs\", \"fer la travessa del desert\", \"fer Pasqua abans de Rams\"), etc.\nMés enllà de visites apostòliques llegendàries, el 259 està documentada l'existència d'una església organitzada; i cap al segle iv ja existeixen la majoria de bisbats tal com avui els coneixem. Amb la invasió musulmana del 711 la societat s'islamitzà, però tengué una durada molt breu per la conquesta carolíngia, època on els bisbats catalans reconquerits passaren a dependre del bisbat franc de Narbona. Cap a l'any 1000 aparegué un dels primers personatges cabdals de la història de l'Església Catalana: l'Abat Oliba, restaurador de diversos monestirs, fundador del de Montserrat i promulgador del moviment Pau i Treva de Déu, resposta de l'Església i dels pagesos a les violències perpetrades pels nobles feudals; i que hom ha considerat sovint l'origen de les Corts Catalanes.\nCap al 1100, el Papa concedí la butlla de croada per combatre els musulmans que hi ha a Catalunya, instal·lant-se també al Principat els ordes militars de l'Hospital i del Temple. Amb la convocatòria de la II Croada, el Papa tornà a concedir la butlla de croada a la lluita contra els almoràvits, reconquerint-se Tortosa i Lleida. El 1200, els nobles occitans albigesos es declararen vassalls del Pere I; i aquest hagué de fer front a la croada declarada pel papa per lluitar contra els heretges albigesos, i la derrota catalana a la batalla de Muret comportà que s'esvaís el somni català de l'expansió per l'Occitània. El convuls període dels Papes d'Avinyó va ser tant favorable com desfavorable per la corona d'Aragó, a causa de la ingerència papal en els afers polítics, que es mostrà habitualment favorable als interessos francesos. En esclatar el Cisma d'Avinyó, la Corona d'Aragó, després d'un inici dubitatiu, finalment declararia la seva fidelitat al Papa d'Avinyó. El 1455, el valencià Alfons de Borja seria elegit Papa sota el nom de Calixt III, el qual nomenaria, per a alts càrrecs eclesiàstics, diversos familiars, fent que a Roma es creés una gran animadversió vers els catalans.\nAmb l'ascens dels Reis Catòlics i la unificació sota una parella conjugal els regnes hispànics, a causa de l'origen castellà de Ferran, es produí una hegemonia castellana als càrrecs eclesiàstics catalans, tant als bisbats com als monestirs i a la Inquisició. Aquesta situació s'agreujaria sota el regnat de Carles I. Cinquanta anys després, el vàlid de Felip IV, el Comte-Duc d'Olivares veuria en l'Església un dels instruments més influents per aconseguir una castellanització lingüística, tot i la resistència local.\nAmb l'ascens al tron del Borbó Felip V i la derrota a la Guerra de Successió i el Decret de Nova Planta, la castellanització ja seria absoluta. Les universitats van ser clausurades, inaugurant-se la de Cervera on, malgrat la seva grisor generalitzada, sorgiria alguna figura com la de Jaume Balmes. Amb la Revolució francesa serien molts els clergues francesos que van refugiar-se a Catalunya, i davant la invasió napoleònica serien molts els eclesiàstics que participarien en la revolta armada i a les juntes de govern anti-francès.\nA la primera meitat del segle xix es produí la supressió dels ordes religiosos (1834) i la desamortització dels béns eclesiàstics; produint-se una gran destrucció dels béns immobles seculars i l'objectiu inicial no es complí, car les propietats van anar a parar a la burgesia rica i no pas a la pagesia. Durant tot el segle va haver-hi un enfrontament constant entre catòlics i liberals i una confusió entre l'absolutisme i la religió. La segona meitat del segle xix ja seria més positiva, car sota l'influx del Romanticisme florí la Renaixença, moviment en què l'Església tindria un paper destacat, car era l'única institució que havia conservat l'ús del català.\nEl segle xx començà amb una pèrdua de la influència de l'Església, car les classes treballadores se sentien més identificades amb les idees marxistes o anarquistes; separació que esclataria primer en la Setmana Tràgica de 1909 i, posteriorment, en la Guerra Civil Espanyola, on es perseguí l'Església com a institució, matant molts dels seus membres i destruint-se molt patrimoni històric. La victòria del Bàndol Nacional comportà que el catolicisme tornés a ser la religió oficial de l'Estat i que l'Església es fes omnipresent, tot i que infeudada el règim. Malgrat això, va ser en l'àmbit eclesiàstic on el català tornà a aparèixer a la vida pública; i el moviment d'oposició al franquisme trobà aixopluc en l'Església catalana. L'arribada de la democràcia portà de nou la separació Església-Estat; i una Església catalana cada cop més allunyada (i a vegades enfrontada) als postulats emesos des de la Conferència Episcopal Espanyola i enmig d'una societat cada cop més allunyada de l'Església. La crisi econòmica de finals de la dècada de 2000 i inicis de la de 2010 fa que els programes eclesials d'ajut a la pobresa agafin un gran protagonisme social.","url":"https://ca.wikipedia.org/wiki/Hist%C3%B2ria_de_l%27Esgl%C3%A9sia_Cat%C3%B2lica_a_Catalunya","thumbnail_url":"https://upload.wikimedia.org/wikipedia/commons/thumb/4/45/Majestat_Batll%C3%B3.jpg/150px-Majestat_Batll%C3%B3.jpg"},{"id":"833909","type":"featured","language_code":"ca","title":"Sherlock Holmes Baffled","summary":"Sherlock Holmes Baffled (literalment, Sherlock Holmes perplex) és un curtmetratge de cinema mut en blanc i negre dels Estats Units dirigit per Arthur Marvin el 1900 i enregistrat oficialment el 1903. És la primera adaptació cinematogràfica coneguda del detectiu Sherlock Holmes, creat per l'escriptor britànic Arthur Conan Doyle. La inclusió del personatge Holmes fa que l'obra sigui també la primera pel·lícula de misteri coneguda. A la pel·lícula, un lladre, que pot aparèixer i desaparèixer a voluntat, roba una sèrie d'objectes a Holmes i tots els esforços del detectiu per capturar-ho fracassen.Sherlock Holmes Baffled fou originàriament produïda per a mutoscopis el 1900 i enregistrada el 1903; dura només 30 segons. No es coneix el nom dels actors. Considerada durant anys una pel·lícula perduda, va ser redescoberta el 1968 gràcies als seus fotogrames impresos en paper arxivats a la Biblioteca del Congrés dels Estats Units.","url":"https://ca.wikipedia.org/wiki/Sherlock_Holmes_Baffled","thumbnail_url":"https://upload.wikimedia.org/wikipedia/commons/thumb/3/36/Sherlock_Holmes_Baffled.jpg/150px-Sherlock_Holmes_Baffled.jpg"},{"id":"844987","type":"featured","language_code":"ca","title":"Temporada d'huracans de l'Atlàntic de 1911","summary":"La temporada d'huracans de l'Atlàntic de 1911 fou relativament inactiva, amb només sis ciclons tropicals coneguts formats a l'Atlàntic durant l'estiu i la tardor de 1911. Tenint en compte tant el primer cicló que encetà la temporada a principis de febrer com l'últim clausurant-la en dissipar-se al desembre, es registraren només tres depressions tropicals. Tres ciclons s'intensificaren fins a l'estatus d'huracà, on dos d'ells assoliren la categoria 2 en l'escala d'huracans de Saffir-Simpson vigent en l'actualitat. Les dades dels ciclons de la temporada de 1911 es fonamenten principalment en la base de dades d'huracans de l'Atlàntic, que l'any 2005 es revisà en profunditat el període entre 1911 i 1914.\nLa majoria dels ciclons tocaren terra ferma. A finals d'agost, un huracà que avançà en direcció a l'oest matà 17 persones i causà destrosses severes a Charleston (Carolina del Sud) i rodalia. Un parell de setmanes abans, l'àrea de Pensacola (Florida) també es veié afectada per una tempesta al golf de Mèxic que provocà vents de 130 km/h a terra. El quart cicló de la temporada colpí la costa de Nicaragua, matant 10 persones i provocant danys generalitzats.","url":"https://ca.wikipedia.org/wiki/Temporada_d%27huracans_de_l%27Atl%C3%A0ntic_de_1911","thumbnail_url":"https://upload.wikimedia.org/wikipedia/commons/thumb/9/9a/1911_Atlantic_hurricane_season_summary_map.png/150px-1911_Atlantic_hurricane_season_summary_map.png"},{"id":"85367","type":"featured","language_code":"ca","title":"Albrecht Dürer","summary":"Albrecht Dürer (Nuremberg, 21 de maig de 1471-íd., 6 d'abril de 1528) és l'artista més famós del Renaixement alemany, conegut en tot el món per les seves pintures, dibuixos, gravats i escrits teòrics sobre art, obres que van exercir una profunda influència en els artistes del segle xvi del seu propi país i dels Països Baixos.Es conserva una gran quantitat d'informació personal a partir de cartes, escrits i dibuixos que anaven acompanyats amb anotacions minucioses, fet que ha permès una gran comprensió de la seva obra. El seu mestratge com a pintor va ser el resultat d'un intens treball, i en el camp de les arts gràfiques no va tenir rival. Va aconseguir que l'emperador Maximilià I s'interessés per la seva obra i li fes nombrosos encàrrecs. En els seus últims anys va estar ocupat principalment en la realització de tractats sobre la mida i proporció humana. En aquestes obres, publicades després de la seva mort, tractava d'estudiar i raonar la seva manera d'enfocar l'art, basant-se en els estudis italians sobre la teoria de l'art que l'havien precedit.","url":"https://ca.wikipedia.org/wiki/Albrecht_D%C3%BCrer","thumbnail_url":"https://upload.wikimedia.org/wikipedia/commons/thumb/8/88/Albrecht_D%C3%BCrer%2C_Selbstbildnis_mit_26_Jahren_%28Prado%2C_Madrid%29.jpg/150px-Albrecht_D%C3%BCrer%2C_Selbstbildnis_mit_26_Jahren_%28Prado%2C_Madrid%29.jpg"},{"id":"866366","type":"featured","language_code":"ca","title":"Castell de Fénis","summary":"El castell de Fénis en la comuna homònima i al marge dret del riu Dora Baltea, el principal de la Vall d'Aosta, es considera una de les més notables fortaleses d'aquesta regió. Excepcional per la seva arquitectura escenogràfica, amb nombroses torres i una doble cinta murada emmerletada que envolta l'edifici central, representa perfectament l'arquetip de castell robust i fantasiós, i és una de les majors atraccions turístiques de la vall.Al contrari d'altres fortaleses del lloc, com Verrés i Ussel, construïdes al cim d'un promontori rocós per millorar la seva defensa, el castell de Fénis és en un indret totalment privat de defenses naturals. Aquest fet fa pensar que la seva principal funció fos la de prestigiosa seu administrativa de la família noble de la regió, els Challant-Fénis, i que, inclosa la doble muralla, tingués una funció ostentosa, per intimidar i sorprendre la població. De fet, no ha patit mai, que se sàpiga, cap atac ni setge. Malgrat això, el castell de Fénis posseeix excel·lents mostres de les tècniques defensives de l'època. I la seva funció residencial ve remarcada pels frescos de mèrit que encara romanen al pati i a la capella.\nAlguns autors veuen disseminats en el senyoriu tot de símbols i, fins i tot, un viatge iniciàtic en el camí d'accés a la casa. Altres noten que són set les cambres en cada planta, set les torres internes i set les portes que s'han de creuar per a accedir al pati interior. «Ël castel ëd Fén-is... mità na ca fòrt, mità ca 'd vilegiadura...», tal com podien descriure'l els seus contemporanis, va ser peça clau en el control del territori fins que «Da la sconda mità dël sécol ch'a fa XV a j'ancamin-a për ël castel un perìod ëd decadensa, e a finiss për esse bandonà».\nA hores d'ara, dins la vall, poden visitar-se, a més del de Fénis l'interior dels castells de Verrès, d'Issogne, de Ussel (Chatillon), de Sarriod de la Tour (Saint-Pierre), de Sarre i el Castel Savoia de Gressoney.","url":"https://ca.wikipedia.org/wiki/Castell_de_F%C3%A9nis","thumbnail_url":"https://upload.wikimedia.org/wikipedia/commons/thumb/c/ce/Castello_fenis.JPG/150px-Castello_fenis.JPG"},{"id":"871000","type":"featured","language_code":"ca","title":"Arquitectura longobarda","summary":"L'arquitectura longobarda, també anomenada arquitectura llombarda, constitueix un conjunt d'obres arquitectòniques realitzades a la península Itàlica durant el regnat dels germànics longobards —també anomenats llombards— (568-774), amb una permanència residual a la part meridional de la península, la part anomenada Langobardia Minor governada per reis i ducs longobards, fins als segles x i xi.\n\nL'activitat arquitectònica desenvolupada a Langobardia Maior, la part septentrional de l'actual Itàlia (citada en endavant com Itàlia a seques), ha arribat als nostres dies molt fragmentada, especialment per motiu de les successives reconstruccions dels edificis sacres i profans aixecats durant els segles vii i viii. Excepte el Tempietto Longobardo de Cividale del Friuli, conservat intacte en gran part, les edificacions llombardes civils i religioses de Pavia, Monza i altres localitats han estat molt refetes en els segles posteriors. Pocs edificis han romàs íntegres, bé per haver quedat incloses en ampliacions, com l'església de San Salvatore a Brescia, o per ser perifèriques i de modestes dimensions, com l'església de Santa Maria foris portas a Castelseprio.\nTestimonis força fidels a les formes originals es troben, en canvi, a la Langobardia Minor. A Benevent es conserva l'església de Santa Sofia, bona part d'un tram de la Muralla i la Roca dei Rettori, únic exemple íntegre d'arquitectura militar longobarda, mentre resten altres testimonis menors a altres llocs del Ducat de Benevent i a Spoleto.\nLes principals mostres arquitectòniques supervivents d'època longobarda han estat reunides recentment en un itinerari. El conjunt forma la sèrie «Italia Langobardorum. Centri di potere e di culto (568-774)», que comprèn set llocs densos de testimonis arquitectònics, pictòrics i escultòrics de l'art longobard, la candidatura dels quals a la Llista del Patrimoni de la Humanitat de la UNESCO va estar acceptada en març de 2008 i en va ser inscrita el 26 de juny de 2011.","url":"https://ca.wikipedia.org/wiki/Arquitectura_longobarda","thumbnail_url":"https://upload.wikimedia.org/wikipedia/commons/thumb/3/38/Lomello_battistero_cut.jpg/150px-Lomello_battistero_cut.jpg"},{"id":"872","type":"featured","language_code":"ca","title":"Dinosaures","summary":"Els dinosaures (Dinosauria) són un grup heterogeni de sauròpsids. Se sap que aparegueren durant el període Triàsic, fa entre 233 i 243 milions d'anys, tot i que se'n continuen estudiant els orígens i l'evolució. Després de l'extinció del Triàsic-Juràssic, fa aproximadament 201,3 milions d'anys, es convertiren en els vertebrats terrestres dominants, condició que mantingueren durant el Juràssic i el Cretaci. El registre fòssil demostra que els ocells són dinosaures amb plomes, que evolucionaren a partir de teròpodes més primitius durant el Juràssic superior i que són l'únic grup de dinosaures que no desaparegué en l'extinció del Cretaci-Paleogen, fa aproximadament 66 milions d'anys. Així doncs, els dinosaures es poden dividir en «aviaris» (els ocells) i «no aviaris» (tota la resta).\nExhibeixen una gran variabilitat taxonòmica, morfològica i ecològica. Hi ha més de 10.000 espècies vivents d'ocells, cosa que els situa entre els grups de vertebrats més diversos del món. Els paleontòlegs han descrit més de 900 gèneres i 1.000 espècies de dinosaures no aviaris a partir de fòssils. Hi ha dinosaures vivents (ocells) i fòssils als set continents. Fins ben entrat el segle xx, quan els ocells foren reclassificats com a dinosaures, la major part de la comunitat científica veia aquests últims com a animals lents i de sang freda. Tanmateix, el consens que ha emergit dels estudis duts a terme des de la dècada del 1970 és que eren criatures actives, amb un ritme metabòlic alt i nombroses adaptacions per a la interacció social. N'hi havia d'herbívors i de carnívors. Les proves fan pensar que tots els dinosaures ponen ous i que molts d'ells, tant aviaris com no aviaris, fan nius.\nEl descobriment el 1860 de l'arqueòpterix fou el primer a suggerir una relació estreta entre els dinosaures i els ocells; a part de la presència d'empremtes fossilitzades de plomes, l'arqueòpterix era molt similar al petit dinosaure carnívor contemporani Compsognathus. La recerca duta a terme des de la dècada del 1970 indica que els dinosaures teròpodes són els avantpassats més versemblants dels ocells; de fet, la majoria de científics veuen els ocells com a únics dinosaures supervivents, i alguns, fins i tot, creuen que els dinosaures i els ocells haurien de ser agrupats en una única classe biològica. Els crocodilians són els altres parents propers dels dinosaures supervivents, i ambdós grups són membres del clade dels arcosaures, un grup de rèptils que aparegué per primer cop al Permià molt tardà i que esdevingué dominant a mitjans del Triàsic.\nEls dinosaures no sempre visqueren en climes càlids com s'ha cregut tradicionalment. A partir del segle xxi es trobaren fòssils de dinosaures del principi del Cretaci (entre 125 i 110 milions d'anys enrere) al nord de la Xina que demostren que també vivien sota hiverns molt freds; això explicaria la presència d'una mena de plomes (estructures filamentoses de diversos tipus) en certs tipus de dinosaures d'aquella zona i època.Des que a principi del segle xix es reconegueren els primers fòssils de dinosaure, els esquelets de dinosaure muntats han esdevingut importants atraccions a museus d'arreu del món. Els dinosaures han esdevingut part de la cultura global i romanen populars entre els nens i els adults. Han aparegut en llibres i pel·lícules molt vistes (notablement Parc Juràssic), i els nous descobriments són habitualment coberts pels mitjans de comunicació.\nEl terme «dinosaure» fou encunyat originalment el 1842 per Richard Owen i prové dels mots grecs δεινός (dinós), 'terrible', 'poderós', 'imponent', i σαῦρος (sauros), 'llangardaix'. A vegades s'usa el terme de manera informal per descriure altres rèptils prehistòrics, com ara el pelicosaure Dimetrodon, els pterosaures alats, i els ictiosaures, plesiosaures i mosasàurids aquàtics, tot i que cap d'aquests grups no eren dinosaures.","url":"https://ca.wikipedia.org/wiki/Dinosaures","thumbnail_url":"https://upload.wikimedia.org/wikipedia/commons/thumb/1/1d/Dinosauria_diversity.png/150px-Dinosauria_diversity.png"},{"id":"873","type":"featured","language_code":"ca","title":"Diable de Tasmània","summary":"El diable de Tasmània (Sarcophilus harrisii) és una espècie de marsupial dasiüromorf de la família dels dasiúrids. Fins fa poc, era endèmic de l'estat insular de Tasmània, però a finals del 2020 en fou reintroduïda una petita població viable a Nova Gal·les del Sud, a l'Austràlia continental. De dimensions comparables a les d'un gos menut, és el marsupial carnívor més gros del món des de l'extinció del llop marsupial el 1936. És un parent proper dels gats marsupials i llunyà del llop marsupial. Es tracta d'un animal de constitució robusta i musculada, pelatge negre, olor intensa i olfacte ben desenvolupat que emet crits molt forts i esgarrifosos i mostra una gran ferocitat quan menja. La grandària del cap i el coll li permet exercir una força de mossegada de les més potents dels mamífers depredadors terrestres actuals en proporció a la seva mida. Caça i consumeix carronya.\nEl diable de Tasmània fou extirpat del continent australià uns 400 anys abans de l'arribada dels colons europeus el 1788. Com que eren vists com una amenaça per al bestiar a Tasmània, els diables foren caçats fins al 1941, quan foren protegits oficialment. Des de finals de la dècada del 1990, la malaltia de tumors facials del diable de Tasmània ha reduït significativament el nombre de diables i actualment amenaça la supervivència de l'espècie, que el maig del 2009 fou declarada amenaçada. El Govern de Tasmània ha engegat programes per contenir la malaltia.","url":"https://ca.wikipedia.org/wiki/Diable_de_Tasm%C3%A0nia","thumbnail_url":"https://upload.wikimedia.org/wikipedia/commons/thumb/a/ac/Tasdevil_large.jpg/150px-Tasdevil_large.jpg"},{"id":"875755","type":"featured","language_code":"ca","title":"Terratrèmol de Llorca de 2011","summary":"El terratrèmol de Llorca de 2011 va sacsejar la Regió de Múrcia, especialment les poblacions de Llorca i Totana, a les 18:47 (hora local) del dia 11 de maig del 2011 i va deixar nou morts i 293 ferits. La magnitud del terratrèmol va ser de 5,1 en l'escala sismològica de magnitud de moment, i va estar precedit per un altre de 4,5. Es van comptabilitzar prop de 40.000 afectats en una població de poc més de 92.000 persones.El fet que el terratrèmol es produís en una de les zones més sísmiques de la península Ibèrica, la profunditat de l'hipocentre i el tipus de sòl van fer que fos més destructiu i que s'arribés a notar a ciutats com Cartagena, Águilas, Múrcia, Mazarrón, Albacete i, fins i tot, a Madrid i Andalusia.El Govern espanyol, en plena campanya per les eleccions municipals, va convocar un gabinet de crisi al Ministeri de Foment per analitzar i seguir el sisme llorquí. L'endemà de la catàstrofe es van suspendre els actes públics de la campanya electoral.","url":"https://ca.wikipedia.org/wiki/Terratr%C3%A8mol_de_Llorca_de_2011","thumbnail_url":"https://upload.wikimedia.org/wikipedia/commons/thumb/a/a1/Lorca_earthquake.jpg/150px-Lorca_earthquake.jpg"},{"id":"8764","type":"featured","language_code":"ca","title":"Penicil·lina","summary":"Les penicil·lines són antibiòtics del grup dels β-lactàmics que tenen un ús molt ampli per tractar infeccions provocades per bacteris sensibles. El seu descobriment fou atribuït a Alexander Fleming el 1928, que juntament amb els científics Ernst Boris Chain i Howard Walter Florey (que crearen un mètode per produir en massa aquest fàrmac) obtingueren el Premi Nobel de Medicina el 1945. La penicil·lina G o benzilpenicil·lina va ser el primer antibiòtic emprat àmpliament en medicina. La majoria de les penicil·lines són derivades de l'àcid 6-aminopenicil·lànic, que difereixen entre si segons la substitució a la cadena lateral del seu grup amino.\nNo es coneix completament el mecanisme d'acció de les penicil·lines, tot i que la seva analogia a la D-alanil-D-alanina terminal, situada a la cadena lateral peptídica de la subunitat del peptidoglicà, suggereix que el caràcter bactericida deriva de la intervenció com a inhibidor del procés de transpeptidació durant la síntesi de la mureïna. D'aquesta manera, la penicil·lina actua afeblint la paret bacteriana i facilitant la lisi osmòtica del bacteri durant el procés de multiplicació.Existeix una gran diversitat de penicil·lines. Algunes espècies de fongs del gènere Penicillium sintetitzen penicil·lines de manera natural, com el primer tipus aïllat, la penicil·lina G. Tanmateix, a causa de l'aparició de resistències, s'han desenvolupat altres famílies seguint bàsicament dues estratègies: l'addició de precursors per la cadena lateral al medi de cultiu del fong productor, fet que estimula la producció de penicil·lines biosintètiques; i la modificació química de la penicil·lina obtinguda per la fermentació biotecnològica, resultant en penicil·lines semisintètiques.Les penicil·lines difereixen entre si segons el seu espectre d'acció. Per exemple, la benzilpenicil·lina és eficient contra bacteris grampositius com els estreptococs i estafilococs, així com els gonococs i meningococs, però s'ha d'administrar per via parenteral a causa de la seva sensibilitat al pH àcid de l'estómac. En canvi, la fenoximetilpenicil·lina és resistent a aquest pH i es pot administrar per via oral. L'ampicil·lina, a més de mantenir aquesta resistència, és eficient contra bacteris gramnegatius com ara Haemophilus, Salmonella i Shigella.Tot i que les penicil·lines són els antibiòtics menys tòxics, és habitual que causin al·lèrgies. Fins al 10% dels pacients que reben tractaments amb beta-lactàmics en desenvolupen. Com que un xoc anafilàctic pot provocar la mort del pacient, cal interrogar-lo sobre aquest tema abans d'iniciar el tractament.\nA més de les seves propietats antibacterianes, la penicil·lina és un antídot eficient contra els efectes de l'enverinament per α-amanitina, un dels aminoàcids tòxics dels fongs del gènere Amanita.\n\n","url":"https://ca.wikipedia.org/wiki/Penicil%C2%B7lina","thumbnail_url":"https://upload.wikimedia.org/wikipedia/commons/thumb/9/99/Penicillin_core.svg/150px-Penicillin_core.svg.png"},{"id":"876825","type":"featured","language_code":"ca","title":"Vrancke van der Stockt","summary":"Vrancke van der Stockt (Brussel·les, abans de 1420 - 14 de juliol de 1495) fou un dibuixant i pintor flamenc seguidor de Rogier van der Weyden, amb qui probablement va treballar. Les poques obres seves que s'han conservat es poden considerar que són de l'escola dels primitius flamencs.\nVan der Stockt va tenir el contacte amb la pintura gràcies a seu pare, el també pintor Jan van der Stockt, de qui va heretar el taller i tot el material necessari per exercir l'ofici el 1445, any en què esdevingué membre del gremi de Sant Lluc. Va ser un seguidor de l'estil de Rogier van der Weyden, de qui molt probablement va ser col·laborador. Quan Rogier va morir el 1464 va passar a ser pintor de la ciutat de Brussel·les, tot i que inicialment s'havia decidit no nomenar cap altre pintor oficial.Fou magistrat de la ciutat de Brussel·les els anys 1465, 1472 i 1475, i provisor de la Germandat de Sant Eligius entre 1471 i 1473. El 1476 representà a la guilda en un conflicte entre els gremis de pintors i tapissers sobre les competències de cada gremi. Es va casar amb Catharina der Moeyo i va tenir cinc fills.El seu taller va participar el 1468 en l'excepcional esdeveniment que va suposar per a Bruges el casament de Carles el Temerari i Margarida de York. La retribució de l'artista i els seus tres assistents es trobaven entre les més altes junt amb les del pintor de Tournai Jacques Daret. L'any 1489, Vrancke va fundar amb la seva dona un servei anual \"de la mateixa manera que la fundació a favor del comerç de l'esposa del mestre Rogier\".El seu estil és deutor del de Roger van der Weyden, encara que en general els motius perden a la seva pintura la solemnitat i la grandiositat del mestre. Les seves figures són de vegades amanerades en comparació amb l'elegància i la força de Van der Weyden, denotant certs trets estilístics i iconogràfics que revelen una personalitat artística independent. Va realitzar molts dibuixos, alguns d'ells per a fer servir com a cartons per a tapissos, molts dels quals es troben al Museu del Louvre. Va deixar una forta empremta en el panorama artístic de Brussel·les de les darreres dècades del segle xv fruit de la intensa activitat del seu taller, on varen treballar els seus fills Bernard (c. 1469 - 1538) i Michel (c. 1469 - ?) i on es varen formar Jennin Bughier, Hanin Hollande i Henry Genois.","url":"https://ca.wikipedia.org/wiki/Vrancke_van_der_Stockt","thumbnail_url":null},{"id":"8792","type":"featured","language_code":"ca","title":"Antic Egipte","summary":"L'antic Egipte fou una civilització del nord-est d'Àfrica que es desenvolupà al voltant del curs mitjà i inferior del riu Nil, en el territori que avui en dia correspon a Egipte i el nord del Sudan. Segueix el període prehistòric a Egipte i sorgí cap al 3100 aC (segons la cronologia convencional de l'antic Egipte) amb la unificació política de l'Alt i el Baix Egipte sota Menes (sovint identificat amb Narmer). La història de l'antic Egipte consisteix en una successió de regnes estables separats per «períodes intermedis» de relativa inestabilitat: el Regne Antic (bronze antic), el Regne Mitjà (bronze mitjà) i el Regne Nou (bronze final).\nAssolí el seu apogeu durant el Regne Nou, quan dominava gran part de Núbia i un tros considerable de l'Orient Pròxim, època a partir de la qual inicià un lent declivi. Al llarg de la seva història, fou envaït o conquerit per diversos grups, incloent-hi els hikses, els libis, els nubians, els assiris, els perses aquemènides i els macedonis d'Alexandre el Gran. El Regne Ptolemaic, un estat hel·lenístic fundat poc després de la mort d'Alexandre, exercí la sobirania sobre Egipte fins al 30 aC, quan, sota Cleòpatra VII, fou annexat a l'Imperi Romà i convertit en una província romana.La prosperitat de la civilització de l'antic Egipte era deguda en part a la seva capacitat d'adaptació a les condicions de la vall del Nil per a l'agricultura. Les inundacions previsibles i la irrigació controlada d'aquesta vall tan fèrtil generaven un excedent de conreus propici al creixement demogràfic i el desenvolupament social i cultural. Amb els recursos estalviats, l'administració va invertir en l'explotació mineral de la zona, es va desenvolupar un sistema d'escriptura, es dugueren a terme construccions col·lectives i projectes agrícoles, s'impulsà el comerç amb les regions veïnes, i es va formar un poderós exèrcit que va consolidar el domini egipci. Exercint un control d'aquestes activitats, hi havia una burocràcia d'escribes d'elit, líders religiosos i administradors sota la jerarquia del diví faraó, que garantia la cooperació i la unitat dels egipcis amb un elaborat sistema de creences religioses.Entre la gran quantitat de progressos aconseguits, es poden destacar la creació d'un sistema matemàtic, el treball de la pedra, les tècniques d'enginyeria i arquitectura, que van facilitar la construcció de piràmides monumentals, temples i obeliscs, així com el desenvolupament d'una activitat artesana de faiança i vidre, un sistema sanitari pràctic i efectiu, noves formes de literatura, sistemes d'irrigació, tècniques de producció agrícoles i el tractat de pau més antic.Egipte va deixar un llegat durador. L'art i l'arquitectura van ser imitats per altres pobles, i les ruïnes monumentals que han sobreviscut durant segles han inspirat la imaginació de turistes i escriptors. El descobriment de les antiguitats i diverses excavacions realitzades des dels inicis de l'edat moderna van dirigir l'atenció científica cap a la civilització egípcia i es va despertar un gran interès arreu del món.","url":"https://ca.wikipedia.org/wiki/Antic_Egipte","thumbnail_url":"https://upload.wikimedia.org/wikipedia/commons/thumb/a/af/All_Gizah_Pyramids.jpg/150px-All_Gizah_Pyramids.jpg"},{"id":"885116","type":"featured","language_code":"ca","title":"Grecs","summary":"Els grecs o hel·lens (grec: Έλληνες, Él·lines) són una nació i un grup ètnic originari de la Mediterrània oriental i el mar Negre, concretament de Grècia, Xipre, Albània, Itàlia, Turquia, Egipte i, en menor mesura, d'altres països de la conca mediterrània. També constitueixen una diàspora significativa, amb comunitats gregues establertes arreu del món.A l'antiguitat, els grecs s'organitzaven políticament en ciutats estat, i allí es va originar el concepte de democràcia. S'han establert colònies i comunitats gregues al llarg de la història a molts racons de la Mediterrània, tot i que el gruix de la nació s'ha centrat sempre al voltant del mar Egeu, on es parla la llengua grega des de l'antiga Grècia. En el segle iv aC, l'expansió territorial més important dels grecs va portar l'hel·lenisme fins a Àsia Central i l'Índia, i després de la caiguda de l'Imperi Romà d'Occident, l'Imperi Romà d'Orient va fer perdurar la cultura grega a la Mediterrània oriental fins al 1453. Sota l'Imperi Otomà i fins a l'inici del segle xx, els grecs es trobaven instal·lats uniformement entre l'actual Grècia, la costa occidental d'Anatòlia, el Mar Negre, Egipte, Xipre i Constantinoble; en general, aquestes regions coincideixen amb les fronteres de l'Imperi Romà d'Orient al final del segle xi, i també amb la zona de colonització grega a l'antiguitat a la Mediterrània oriental.Després de la Guerra Greco-Turca (1919-1922), un massiu intercanvi de poblacions entre Grècia i Turquia (1923) va deixar gairebé tota la població ètnicament grega confinada dins de les noves fronteres de Grècia i Xipre (illa aleshores integrada a l'Imperi Britànic). La nova Grècia es constituïa a partir del 1822 com un estat nació típic de l'època, alliberat de l'Imperi Otomà. Altres poblacions menors de grecs ètnics es poden trobar actualment des del sud d'Itàlia i el sud d'Albània fins al Caucas, i també en les comunitats de la diàspora a molts altres països. Actualment, la majoria dels grecs pertanyen formalment a l'Església Ortodoxa Grega.Es poden atribuir als grecs contribucions molt notables en diversos àmbits de la cultura universal al llarg de tota la Història (les arts plàstiques, la literatura, el teatre, la filosofia, la política, la música, les matemàtiques, la ciència, l'arquitectura, la tecnologia, les exploracions, la cuina i l'esport).","url":"https://ca.wikipedia.org/wiki/Grecs","thumbnail_url":"https://upload.wikimedia.org/wikipedia/commons/thumb/8/87/Greeks25-3.svg/150px-Greeks25-3.svg.png"},{"id":"885518","type":"featured","language_code":"ca","title":"Sant Eloi al seu taller","summary":"Sant Eloi al seu taller, també coneguda com a Retrat d'un joier al seu taller, és una pintura a l'oli sobre taula de roure obra de Petrus Christus del moviment dels primitius flamencs del 1449, tal com figura a la inscripció feta per l'artista. L'obra es troba al Metropolitan Museum of Art de Nova York.Encarregada pel gremi d'orfebres de Bruges, la pintura és un anunci virtual dels seus serveis. Cap al 1817 es va especular que la figura principal representava a Sant Eloi, patró dels orfebres, i fins i tot se li va pintar un halo de santedat, però a finals del segle XX es va identificar la figura amb una representació realista o un retrat d'un orfebre real de Bruges del segle xv, probablement Willem van Vlueten, qui havia comprat la ciutadania de Bruges el 1433 i que havia arribat a ser un important joier a la cort del duc Felip el Bo.","url":"https://ca.wikipedia.org/wiki/Sant_Eloi_al_seu_taller","thumbnail_url":"https://upload.wikimedia.org/wikipedia/commons/thumb/b/bb/Christus_saint_eloi_orf%C3%A8vre.jpg/150px-Christus_saint_eloi_orf%C3%A8vre.jpg"},{"id":"886739","type":"featured","language_code":"ca","title":"L'Anunciació Friedsam","summary":"L'Anunciació Friedsam, exposada al Metropolitan Museum of Art de Nova York, és una pintura realitzada per l'artista flamenc Petrus Christus. Realitzada en oli sobre taula de roure cap al 1450. Representa el tema de l'Anunciació de l'arcàngel Gabriel a Maria.\nHavia estat atribuïda a Jan i Hubert van Eyck. Possiblement és un fragment d'un quadre molt més gran, ja que es troba retallat per tres dels seus costats.\nAquesta Anunciació transforma la narració lacònica de la Bíblia en una mena de poema visual o himne. L'àngel porta les vestidures litúrgiques d'un sacerdot, i la Mare de Déu està a l'abric de la porta d'una església que és part romànica (dreta) i part gòtica (esquerra), fent referència a l'antítesi entre el judaisme i el cristianisme.L'obra té força característiques provinents de la pintura de Jan van Eyck, si bé l'historiador i expert en pintura flamenca Erwin Panofsky, qui pensava que era Van Eyck l'autor, connecta aquesta obra directament amb l'Anunciació de Melchior Broederlam i amb les miniatures del Llibre d'hores de Boucicaut que ja havia estat font d'inspiració de Van Eyck per a la seva Anunciació de 1434.","url":"https://ca.wikipedia.org/wiki/L%27Anunciaci%C3%B3_Friedsam","thumbnail_url":"https://upload.wikimedia.org/wikipedia/commons/thumb/0/02/Anunciacion-Metropolitan.jpg/150px-Anunciacion-Metropolitan.jpg"},{"id":"888772","type":"featured","language_code":"ca","title":"Lèmur mostela de dents petites","summary":"El lèmur mostela de dents petites (Lepilemur microdon) és una espècie de lèmur mostela que, com tots els altres lèmurs, és endèmic de Madagascar. Viu a la densa selva pluvial del sud-est de Madagascar, on se'l pot trobar als parcs nacionals de Ranomafana i Andringitra. Fou descrit el 1894 i se'l considerà com a subespècie o sinònim taxonòmic del lèmur mostela comú (L. mustelinus) durant la major part del segle xx. Els estudis filogenètics no només consoliden el seu estatus com a espècie distinta, sinó que també indiquen que és l'únic lepilemúrid de l'est de Madagascar que té una relació més propera amb les espècies occidentals que amb les altres espècies orientals.\nSegons la seva descripció original, i tal com indica el seu nom, algunes de les seves dents són més petites que les d'altres lepilemúrids. És relativament gran per ser d'aquesta família i resulta difícil distingir-lo visualment del lèmur mostela comú. Pesa 0,9-1,2 kg i fa 55-64 cm de cap a cua. El seu pelatge és majoritàriament de color marró vermellós o castany i té una franja fosca que baixa pel dors des del cap. D'altra banda, el ventre i el coll són de color més clar. Com altres lepilemúrids, es tracta d'un animal nocturn que dorm a zones de vegetació frondosa (piles de lianes i fulles) i a cavitats dels arbres. És solitari i s'alimenta de fulles, fruites i flors.\nA causa dels canvis taxonòmics recents i de la incertesa que envolta la mida de les seves poblacions i la seva distribució, els lèmurs mostela de dents petites estan classificats com a espècie amb «Dades insuficients» a la Llista Vermella de la UICN. Està protegit del comerç internacional segons l'Apèndix I del CITES. Les seves amenaces principals són la caça i la pèrdua d'hàbitat a causa de l'artiga.","url":"https://ca.wikipedia.org/wiki/L%C3%A8mur_mostela_de_dents_petites","thumbnail_url":"https://upload.wikimedia.org/wikipedia/commons/thumb/b/b3/Lepilemur_microdon_002.jpg/150px-Lepilemur_microdon_002.jpg"},{"id":"889191","type":"featured","language_code":"ca","title":"La gran onada de Kanagawa","summary":"La gran onada de Kanagawa (神奈川沖浪裏, , Kanagawa oki nami ura?, literalment 'Sota una onada a alta mar a Kanagawa'), també coneguda com a L'onada o La gran ona, és una famosa estampa xilogràfica de l'artista japonès especialista en ukiyo-e Katsushika Hokusai, publicada entre 1830 i 1833, durant el període Edo de la història del Japó.\nAquesta estampa és l'obra més coneguda de Hokusai i la primera de la seva famosa sèrie Fugaku sanjūrokkei (富嶽三十六景, Fugaku sanjūrokkei?  «Trenta-sis vistes del Mont Fuji»), a més de ser l'estampa més famosa del seu gènere així com una de les imatges més conegudes del món. Del motlle utilitzat se'n van realitzar milers de còpies, moltes de les quals van arribar a mans de col·leccionistes europeus. A partir de la dècada de 1870 l'estampa es va fer molt popular entre artistes i col·leccionistes francesos.Diferents museus conserven exemplars de l'obra, com el Museu Guimet, el Museu Metropolità d'Art, el Museu Britànic, també la Biblioteca Nacional de França, generalment provinents de col·leccions privades del segle xix d'estampes japoneses.","url":"https://ca.wikipedia.org/wiki/La_gran_onada_de_Kanagawa","thumbnail_url":"https://upload.wikimedia.org/wikipedia/commons/thumb/0/0d/Great_Wave_off_Kanagawa2.jpg/150px-Great_Wave_off_Kanagawa2.jpg"},{"id":"893062","type":"featured","language_code":"ca","title":"Grand Palais","summary":"El Grand Palais des Beaux-Arts, també anomenat Grand Palais des Champs-Elysées i popularment conegut com a Grand Palais, és un edifici singular de la ciutat de París, situat als Camps Elisis, en el 8è districte, conformant un entorn monumental de forma conjunta amb el Petit Palais i el pont Alexandre III.\nEl Grand Palais va començar a construir-se el 1897 per allotjar l'Exposició Universal de 1900, celebrada entre el 15 d'abril i el 12 de novembre del mateix any. Fou un complex procés de gestació en el qual van participar diversos arquitectes, i s'ubicà en el mateix lloc on s'emplaçava el Palau de la Indústria, edifici construït per a l'Exposició Universal de 1855.Destaca per l'estil eclèctic de la seva arquitectura, denominat estil Beaux-Arts, que fou característic de l'Escola de Belles Arts de París. L'edifici reflecteix el gust per la rica decoració i ornamentació a les seves façanes en pedra, el formalisme de la seva planta i realitzacions fins aleshores noves com el gran envidriament de la seva coberta, la seva estructura de ferro i acer, i l'ús del formigó armat.\nCom proclama un dels seus frontons, el Grand Palais va ser creat com a Monument consacré par la République à la gloire de l'art français, «Monument consagrat per la República a la glòria de l'art francès», servint com a lloc de les manifestacions oficials de la III República Francesa i símbol del gust d'una part de la societat de l'època. Amb el temps i amb la decadència de l'estil Beaux-Arts el Grand Palais progressivament va ser destinat a altres serveis, com a centre per a salons tecnològics, exposicions comercials dels sectors de l'automòbil, de l'aeronàutica, de les ciències o de l'esport, i es convertí en un testimoni de l'evolució de l'art modern i dels avenços de la civilització durant el segle xx. Des del 1937 allotja el Palais de la découverte, destinat a les ciències aplicades, i des del 1964 les Galeries nationales du Grand Palais per a l'exposició de col·leccions provinents de museus nacionals francesos.\nFou edificat sobre un terreny inestable que amb el temps va afectar la seva estructura; per aquest motiu, es realitzà una llarga i costosa restauració iniciada en la dècada de 1990. La seva nau central va ser reoberta el 2005 per a la celebració de salons i exposicions temporals variades. El 12 de juny de 1975 aquesta nau central va ser catalogada com a monument històric, classificació que es va estendre el 6 de novembre del 2000 a la totalitat dels 40.000 m² del Grand Palais. El 13 de juliol de 2008 va allotjar la cimera de caps d'estat i el govern fundacional de la Unió per la Mediterrània.","url":"https://ca.wikipedia.org/wiki/Grand_Palais","thumbnail_url":"https://upload.wikimedia.org/wikipedia/commons/thumb/b/b2/Grand_Palais_-_PA00088877_-_Bonhams_2013_-_Vue_d%27ensemble_-_007.jpg/150px-Grand_Palais_-_PA00088877_-_Bonhams_2013_-_Vue_d%27ensemble_-_007.jpg"},{"id":"8936","type":"featured","language_code":"ca","title":"Cromosoma","summary":"En biologia, un cromosoma (del grec χρώμα khroma, 'color', i σώμα soma, 'cos') és cadascun dels petits cossos amb forma de bastonets que s'organitzen a la cromatina del nucli cel·lular durant les divisions cel·lulars (mitosi i meiosi) dels organismes eucariotes. La cromatina és un material microscòpic que porta la informació genètica dels organismes eucariotes i està composta d'ADN associat a proteïnes especials anomenades histones. Aquest material es troba al nucli de les cèl·lules eucariotes i té l'aspecte d'un embull de fils prims. Quan el nucli cel·lular comença el procés de divisió (cariocinesi), aquest embull de fils inicia un fenomen de condensació progressiu que finalitza en la formació d'entitats diferenciades i independents, els cromosomes. Per tant, cromatina i cromosoma són dos aspectes morfològicament diferents d'una mateixa entitat cel·lular.\nQuan s'examinen amb detall durant la mitosi, s'observa que els cromosomes tenen una forma i una mida característiques. Cada cromosoma té una regió condensada o constreta anomenada centròmer, que confereix l'aparença general de cada cromosoma i que permet classificar-los segons la seva posició. El nombre de cromosomes dels individus d'una mateixa espècie és constant en els individus sans. Els eucariotes de reproducció asexual tenen una quantitat n de cromosomes, mentre que els eucariotes de reproducció sexual tenen 2n cromosomes (tenen dues còpies de cada cromosoma), excepte els gàmetes que també en tenen només n. Quan s'examina la longitud d'aquests cromosomes i la situació del centròmer sorgeix el segon tret general: per cada cromosoma amb una longitud i una posició del centròmer determinades existeix un altre cromosoma amb trets idèntics, és a dir, gairebé tots els cromosomes es troben formant parelles. Els membres de cada parella s'anomenen cromosomes homòlegs.\nA la imatge de la dreta es tenen tots els cromosomes mitòtics d'una nena, ordenats per parelles homòlogues i per la seva longitud, el que s'anomena cariotip. En aquest cariotip hi ha 46 cromosomes (o sigui, 2n = 46) que és el número cromosòmic de l'espècie humana. Cada cromosoma té una estructura doble, amb dues cromàtides germanes que estan paral·leles entre si unides per un únic centròmer. Durant la mitosi. les cromàtides germanes, que són idèntiques, se separen l'una de l'altra cap a dues noves cèl·lules. Les parelles de cromosomes homòlegs que s'observen en la imatge tenen, a més, una semblança genètica fonamental: tenen els mateixos gens situats als mateixos llocs al llarg del cromosoma (aquests llocs s'anomenen locus o loci en plural). Això implica que cada membre del parell d'homòlegs porta informació genètica pels mateixos caràcters de l'organisme. En organismes amb reproducció sexual, un dels membres del parell de cromosomes homòlegs prové de la mare (a través de l'òvul) i l'altre del pare (a través de l'espermatozoide). Per això, i a conseqüència de l'herència biparental, cada organisme diploide té dues còpies de cada gen, cadascuna ubicada en un dels cromosomes homòlegs. Una excepció important en el concepte de parelles de cromosomes homòlegs és que en moltes espècies els membres d'una parella, els cromosomes que determinen el sexe (cromosomes sexuals) normalment no tenen la mateixa mida, igual situació del centròmer, la mateixa proporció entre els braços o, fins i tot, els mateixos loci. A la imatge s'hi pot observar que el cromosoma Y (que determina el sexe masculí en humans) és de menor mida i no té la majoria de loci que estan al cromosoma X.","url":"https://ca.wikipedia.org/wiki/Cromosoma","thumbnail_url":"https://upload.wikimedia.org/wikipedia/commons/thumb/f/f0/Hybridogenesis_in_water_frogs_gametes.svg/150px-Hybridogenesis_in_water_frogs_gametes.svg.png"},{"id":"89681","type":"featured","language_code":"ca","title":"Ernest Shackleton","summary":"Sir Ernest Shackleton   (Kilkea Castle, 15 de febrer de 1874 - Grytviken, 5 de gener de 1922) CVO, OBE, Kt fou un explorador angloirlandès, principalment recordat per la seva expedició per l'Oceà Antàrtic, de 1914 a 1916, amb el vaixell Endurance. Va rebre l'Orde Reial de Victòria i l'Orde de l'Imperi Britànic per les seves contribucions.\nNascut a Kilkea, al comtat de Kildare (Irlanda), Shackleton va ser membre de les quatre expedicions antàrtiques, tres de les quals va liderar. Després de l'expedició Nimrod (1907–1909) se'l reconeixia per la consecució del rècord d'arribar a la latitud 88° 23′ S, a 180 km del Pol Sud. Fou també candidat, sense èxit, al Parlament del Regne Unit i va participar en diversos negocis amb l'objectiu d'obtenir ingressos per les seves exploracions polars.\nShackleton és especialment conegut per dirigir la infructuosa Expedició Imperial Transantàrtica, sovint coneguda com a Expedició Endurance, entre 1914 i 1916. Malgrat que Shackleton va fracassar en l'objectiu de creuar a peu el continent antàrtic, va demostrar les seves qualitats de lideratge —per les quals se'l recorda millor— quan el vaixell Endurance va quedar atrapat al gel i, posteriorment, es va trencar i enfonsar.\nShackleton, conegut pels seus contemporanis com \"el Cap\", va portar els seus homes a refugiar-se a l'illa Elephant abans de creuar 1.300 km de l'oceà Antàrtic fins a arribar a Geòrgia del Sud, en una barca amb cinc tripulants. En arribar a l'illa remota, Shackleton i dos dels seus homes creuaren un terreny muntanyós molt complicat, fins a arribar a una estació balenera per demanar el rescat dels seus homes abandonats a l'illa Elephant. Tots els tripulants de l'Endurance varen sobreviure a un calvari de 22 mesos a l'Antàrtida. Amb tot, tres homes del vaixell de suport, el Ross Sea Party, varen perdre la vida.\nShackleton fou una figura clau en l'edat heroica de l'exploració de l'Antàrtida al costat de Roald Amundsen, Douglas Mawson i Robert Falcon Scott, cada un d'ells famós per proeses que captaren l'atenció pública. Recentment, s'ha redescobert la seva figura per la seva capacitat de lideratge, i és tema de molts llibres i pel·lícules que destaquen la seva habilitat per liderar equips davant els reptes difícils.\nEl 9 de març de 2022 es localitza al fons del mar de Weddell a l’Antàrtida, a uns 3.000 metres de profunditat, les restes del vaixell Endurance.\n\n","url":"https://ca.wikipedia.org/wiki/Ernest_Shackleton","thumbnail_url":"https://upload.wikimedia.org/wikipedia/commons/thumb/b/bd/Ernest_Shackleton_before_1909.jpg/150px-Ernest_Shackleton_before_1909.jpg"},{"id":"89723","type":"featured","language_code":"ca","title":"Expressionisme","summary":"L'expressionisme fou un moviment cultural sorgit a Alemanya a començaments del segle xx que tingué plasmació en un gran nombre de camps culturals: art, literatura, música, cinema, teatre, dansa, fotografia, etc. La seva primera manifestació fou en el terreny de l'art; va sorgir paral·lelament al fauvisme francès, i fou dels primers moviments de les anomenades avantguardes històriques artístiques. Més que un estil amb característiques pròpies comunes fou un moviment heterogeni, una actitud i una forma d'entendre l'art que aglutinà diversos artistes de tendències molt diverses i diferent formació i nivell intel·lectual. Sorgit com a reacció a l'impressionisme, enfront del naturalisme i el caràcter positivista d'aquest moviment de finals del segle xix, els expressionistes defensaven un art més personal i intuïtiu, en què predominés la visió interior de l'artista –l'\"expressió\"– enfront de la plasmació de la realitat –la \"impressió\"–.\nL'expressionisme sol ser entès com la deformació de la realitat per a expressar de manera més subjectiva la natura i l'ésser humà, donant primacia a l'expressió dels sentiments més que a la descripció objectiva de la realitat. Entès d'aquesta forma, l'expressionisme és extrapolable a qualsevol època i espai geogràfic. Així, sovint s'ha qualificat d'expressionista l'obra de diversos autors com Matthias Grünewald, Pieter Brueghel el Vell, El Greco o Francisco de Goya. Alguns historiadors, per a distingir-lo, escriuen expressionisme –en minúscules– com a terme genèric i Expressionisme –en majúscules– per al moviment alemany.Amb els seus colors violents, la seva temàtica de soledat i de misèria, l'expressionisme va reflectir l'amargor que va envair els cercles artístics i intel·lectuals de la societat alemanya prebèl·lica i d'entreguerres, amargor que provocà un desig vehement de canviar la vida, de cercar noves dimensions a la imaginació, de renovar els llenguatges artístics. Defensava la llibertat individual, la primacia de l'expressió subjectiva, l'irracionalisme, l'apassionament i la temàtica prohibida –el morbós, demoníac, sexual, fantàstic i pervertit–. Intentà reflectir una visió subjectiva, una deformació emocional de la realitat, amb el caràcter expressiu dels mitjans plàstics, que cobraren una significació metafísica, obrint els sentits al món interior. Genuïna expressió de l'ànima alemanya, el seu caràcter existencialista, el seu anhel metafísic, la visió tràgica de l'ésser humà en el món li van fer reflex d'aquesta concepció existencial tan nòrdica, tan alliberada en el món de l'esperit, en la preocupació per la vida i la mort. Fidel reflex de les circumstàncies històriques en què es va desenvolupar, l'expressionisme revelà l'indret pessimista de la vida, l'angoixa existencial de l'individu, que ena societat moderna, industrialitzada, es veu alienat, aïllat. Així, mitjançant la distorsió de la realitat, pretenien impactar l'espectador, arribar al seu costat més emotiu.\nL'expressionisme no fou un moviment homogeni, sinó de gran diversitat estilística: hi ha un expressionisme modernista (Munch), fauvista (Rouault), cubista i futurista (Die Brücke), surrealista (Klee), abstracte (Kandinski), etc. Tot i que el seu major centre de difusió es donà a Alemanya, també es percep en altres artistes europeus (Modigliani, Chagall, Soutine, Permeke) i americans (Orozco, Rivera, Siqueiros, Portinari). A Alemanya, s'organitzà principalment a l'entorn de dos grups: Die Brücke (fundat el 1905), i Der Blaue Reiter (fundat el 1911), encara que hi van haver alguns artistes no adscrits a cap grup. Després de la Primera Guerra Mundial, aparegué l'anomenada nova objectivitat, que si bé sorgí com a rebuig a l'individualisme expressionista, defensant un caràcter més social de l'art, la seva distorsió formal i el seu colorit intens els va fer hereus directes de la primera generació expressionista.","url":"https://ca.wikipedia.org/wiki/Expressionisme","thumbnail_url":"https://upload.wikimedia.org/wikipedia/commons/thumb/b/b2/Kirchner_-_Fr%C3%A4nzi_vor_geschnitztem_Stuhl.jpg/150px-Kirchner_-_Fr%C3%A4nzi_vor_geschnitztem_Stuhl.jpg"},{"id":"899543","type":"featured","language_code":"ca","title":"Pintures de la cel·la de Sant Miquel","summary":"Les pintures murals de la cel·la (o capella) de Sant Miquel –o cel·la de Francesca Saportella– és un conjunt pictòric del Monestir de Pedralbes de Barcelona realitzat amb una tècnica mixta de pintura al fresc i pintura a l'oli l'any 1346. L'autoria ha estat històricament atribuïda al pintor català Ferrer Bassa, si bé alguns experts posen en dubte els primers estudis sobre l'obra, que es basaven en un contracte amb aquest pintor.\nEl relat iconogràfic s'estructura en tres parts: el cicle de la Passió de Crist, els Set Goigs de Maria i una col·lecció de retrats de sants. Les vint-i-cinc escenes, que cobreixen els setanta-cinc metres quadrats dels murs de la petita capella d'oració, estan realitzades seguint l'estil de l'escola senesa i presenten algunes innovacions com la combinació de tècniques pictòriques i la incorporació de detalls metàl·lics per ressaltar punts específics de les escenes. Les pintures són un conjunt extraordinari i un testimoni excepcional dins el panorama de la pintura gòtica catalana.","url":"https://ca.wikipedia.org/wiki/Pintures_de_la_cel%C2%B7la_de_Sant_Miquel","thumbnail_url":null},{"id":"90062","type":"featured","language_code":"ca","title":"Bacteris","summary":"Els bacteris (Bacteria) són un gran domini de microorganismes procariotes. Tenen una mida de l'ordre de micròmetres i presenten una gran varietat de formes, que van des d'esferes fins a barres i espirals. Foren uns dels primers organismes a aparèixer a la Terra i estan presents a la majoria d'hàbitats. Viuen al sòl, l'aigua, les fonts termals àcides, els residus radioactius i la biosfera profunda de l'escorça terrestre. La seva capacitat de reciclar nutrients fa que tinguin un paper clau en moltes etapes del cicle dels nutrients; en són exemples la fixació del nitrogen de l'atmosfera i la putrefacció dels cadàvers. En les comunitats biològiques que envolten les fumaroles hidrotermals i les emanacions fredes, els bacteris extremòfils produeixen els nutrients essencials per a la vida mitjançant la conversió de compostos dissolts en l'aigua, com ara l'àcid sulfhídric i el metà, en energia. Els bacteris també mantenen relacions simbiòtiques i parasitàries amb les plantes i els animals. La majoria dels bacteris encara no han estat descrits i n'hi ha moltes espècies que no es poden cultivar en un laboratori. La ciència que estudia els bacteris es diu «bacteriologia» i és una branca de la microbiologia.\nEls éssers humans i la majoria dels altres animals porten milions de bacteris, la major part dels quals es troben a l'intestí. La pell és una altra part del cos amb una alta concentració. La majoria d'aquests bacteris són inofensius o controlats pel sistema immunitari, encara que també n'hi ha que tenen efectes beneficiosos, especialment en la població intestinal. Així i tot, diverses espècies de bacteris són patògenes i causen malalties infeccioses com ara el còlera, la sífilis, el carboncle, la lepra i la pesta bubònica. Les malalties bacterianes mortals més comunes són les infeccions respiratòries. Els antibiòtics, que serveixen per tractar les infeccions bacterianes, també es fan servir en la ramaderia, cosa que contribueix a l'expansió de la resistència als antibiòtics. Els bacteris tenen un paper important en el tractament d'aigües residuals i la degradació dels vessaments de petroli per mitjà de la fermentació, l'extracció d'or, pal·ladi, coure i altres metalls en la mineria, la biotecnologia i la producció d'antibiòtics i altres substàncies químiques.\nAntigament considerats plantes de la classe dels esquizomicets, avui en dia són inclosos en els procariotes. A diferència de les cèl·lules dels animals i altres eucariotes, les cèl·lules bacterianes manquen de nucli totalment diferenciat i molt rarament presenten orgànuls limitats per membranes. Tot i que el terme «bacteri» es referia tradicionalment a tots els procariotes, la classificació científica canvià després del descobriment a la dècada del 1990 que la vida procariota es compon de dos grups d'organismes molt diferents que evolucionaren independentment a partir d'un avantpassat comú ancestral. Aquests dominis evolutius són els bacteris i els arqueobacteris.","url":"https://ca.wikipedia.org/wiki/Bacteris","thumbnail_url":"https://upload.wikimedia.org/wikipedia/commons/thumb/3/32/EscherichiaColi_NIAID.jpg/150px-EscherichiaColi_NIAID.jpg"},{"id":"900649","type":"featured","language_code":"ca","title":"Alps Escandinaus","summary":"Els Alps Escandinaus són una serralada que s'estén al llarg de la costa occidental de la península Escandinava. Cobreixen la major part de Noruega, el nord-oest de Suècia i una petita part de l'extrem nord de Finlàndia. Aquesta és una de les serralades més extenses d'Europa que s'estén des de sud-oest a nord-est més de 1.700 km, amb una amplada màxima de 300 km. La serralada té dues àrees de gran altitud; una situada al sud de Noruega, al voltant de Jotunheimen, on el Galdhøpiggen (2.469 m) és el punt més alt de la serralada i de Noruega, i l'altra al nord de Suècia, amb el Kebnekaise (2.102 m), el punt més alt del país. El punt més alt de Finlàndia és també a la serralada: el Halti (1.328 m).\nEls Alps Escandinaus es van formar fa 400 Ma durant la col·lisió entre els palaeocontinents de Laurèntia (actual Amèrica del Nord) i Bàltica (actual Escandinàvia). Aquesta serralada va tenir probablement una magnitud comparable a l'actual Himàlaia, però ha estat gairebé completament aplanada per l'erosió durant els milions d'anys passats des de la seva formació. El relleu actual és molt més recent, ja que està relacionat amb l'aixecament tectònic de tots els marges continentals del nord de l'oceà Atlàntic que es va produir al Paleogen i al Neogen (és a dir, fa 60 Ma). A continuació, aquest peneplà va ser erosionat per les glaceres de l'era quaternària que el van deixar amb l'aspecte actual. Aquesta erosió va ser especialment important en el costat occidental de la serralada, formant profundes valls glacials moltes de les quals arriben centenars de metres per sota de l'actual nivell de la mar i formen els famosos fiords noruecs.\nEl clima de la serralada és molt asimètric. A la banda oest, és molt oceànic, amb temperatures suaus per a la latitud i importants precipitacions, mentre que a l'est és més continental. Aquest clima permet a l'oest la persistència d'un gran nombre de glaceres, moltes de les quals són les més grans de l'Europa continental, com la Jostedalsbreen. Aquestes diferències en el clima també afecten significativament la vegetació, amb una rica varietat de boscos caducifolis humits de planifolis i de coníferes als vessants occidentals que contrasten amb la taigà més pobra del costat oriental. La tundra alpina es caracteritza per boscos de bedolls pubescents a l'estatge subalpí. De fet, la majoria de tots aquests frondosos boscos estan protegits per un gran nombre de parcs nacionals i reserves naturals.\nEls Alps Escandinaus han estat habitats des de la retirada de les glaceres, fa uns 10.000 anys. Els primers habitants vivien principalment de la caça de rens. Al sud, amb l'arribada de la cultura indoeuropea, va començar l'agricultura i la ramaderia, amb l'esquema de la transhumància. La gent del nord de la serralada, els samis, van romandre al seu torn estretament vinculats als rens, tot i que substituït la caça per la ramaderia, també en un patró de migració estacional. Amb la formació de totes les nacions escandinaves l'any 1000, van començar a créixer les línies de comunicació a través de les muntanyes encara que aquestes tenien un caràcter aterridor i perillós als ulls de les persones. Són els jaciments de metalls de la serralada els que portaran gradualment la gent a les zones de muntanya i el desenvolupament de la infraestructura allà. No obstant això, no va ser fins als segles XVIII i xix que la serralada no s'ha explorat i cartografiat, resultant en els inicis del turisme. Aquest es va centrar primer en el senderisme a la natura que continuava sent molt salvatge, però a partir del 1950 ja s'hi va afegir el turisme d'hivern, en constant creixent. El segle xx també marca l'inici de les operacions d'energia hidroelèctrica, una part molt important de l'equilibri energètic de Suècia i Noruega especialment.","url":"https://ca.wikipedia.org/wiki/Alps_Escandinaus","thumbnail_url":"https://upload.wikimedia.org/wikipedia/commons/thumb/1/12/Jotun600.jpg/150px-Jotun600.jpg"},{"id":"901","type":"featured","language_code":"ca","title":"Escòcia","summary":"Escòcia (en scots i anglès: Scotland; en gaèlic escocès: Alba) és el més septentrional dels quatre països constituents del Regne Unit. Juntament amb Anglaterra i Gal·les, forma part de l'illa de la Gran Bretanya, i abasta un terç de la seva superfície total; a més, és format per més de 790 illes. Limita al nord i l'oest amb l'oceà Atlàntic; a l'est amb el mar del Nord, al sud amb Anglaterra i al sud-oest amb el canal del Nord i el mar d'Irlanda. El territori escocès abasta 78.772 km², i la seva població s'estima en 5.116.900 habitants, amb una densitat de població de 65 habitants per km². La capital n'és Edimburg, i és un dels grans centres financers europeus. La ciutat més gran n'és Glasgow, l'àrea metropolitana de la qual agrupa el 20% del total de la població escocesa.\nEl Regne d'Escòcia va ser un estat independent fins al 1707, data en la qual es va signar l'acta d'Unió amb el Regne d'Anglaterra, per crear el Regne Unit de la Gran Bretanya, però Escòcia ha estat en una unió personal amb Anglaterra i el Regne d'Irlanda des de la Unió de les Corones el 1603. La unió no va suposar cap alteració del sistema legal propi d'Escòcia, que des de llavors ha estat diferent del de Gal·les, Anglaterra i Irlanda del Nord, per la qual cosa és considerada en el dret internacional com una entitat jurídica pròpia. La pervivència d'unes lleis pròpies, i d'un sistema educatiu i religiós diferenciat formen part de la cultura escocesa i del seu desenvolupament al llarg dels segles.\nSorgit al segle xix, l'independentisme escocès ha guanyat influència d'ençà de la fi del segle xx; representat pel Partit Nacional Escocès, que treballa per la independència d'Escòcia; va obtenir la majoria absoluta al Parlament escocès a les eleccions del maig del 2011. El novembre del 2013, el Parlament del Regne Unit va votar celebrar un referèndum sobre la independència escocesa el setembre del 2014. L'opció guanyadora va ser el «no» a la independència.","url":"https://ca.wikipedia.org/wiki/Esc%C3%B2cia","thumbnail_url":"https://upload.wikimedia.org/wikipedia/commons/thumb/f/f8/Scotland_from_satellite.jpg/150px-Scotland_from_satellite.jpg"},{"id":"90180","type":"featured","language_code":"ca","title":"Bot","summary":"«Bot» té aquests significats:\n\nToponímia: Bot (Terra Alta), municipi català de la comarca de la Terra Alta\nTecnologia:\nBot, abreviatura de robot, dispositiu dissenyat per a efectuar automàticament certes tasques\nBot (embarcació), embarcació, propulsada amb rem o motor\nBot (recipient), recipient de cuir per contenir líquids, especialment vi\nBot (Internet), programa informàtic que efectua automàticament tasques repetitives a través d'Internet\nMúsica:\nBot aranès, instrument de vent de la Vall d'Aran\nBot o sac de gemecs, instrument aeròfon que consta d'un sac que s'infla amb el bufador\nZoologia: Bot (peix), peix de la família dels mòlids, de nom científic Mola mola","url":"https://ca.wikipedia.org/wiki/Bot","thumbnail_url":null},{"id":"902409","type":"featured","language_code":"ca","title":"Barthélemy d'Eyck","summary":"Barthélemy d'Eyck o van Eyck (ca. 1420 – 1470) fou un pintor de l'escola dels primitius flamencs que va treballar a França i probablement al ducat de Borgonya com a pintor i il·luminador de manuscrits. Va estar actiu aproximadament entre 1440 i 1469.Tot i que no hi ha cap treball documentat com a seu que hagi sobreviscut, va ser lloat pels autors contemporanis com a artista principal del moment, i s'accepten generalment com a seus alguns treballs importants. En particular, Barthélemy ha estat acceptat per molts experts com la identitat dels artistes anteriorment coneguts com el mestre de l'Anunciació d'Ais per les pintures, i el mestre de René d'Anjou pels manuscrits il·luminats. Es creu que podria ser el mestre de les Ombres responsable d'algunes parts del calendari de Les molt riques hores del Duc de Berry.","url":"https://ca.wikipedia.org/wiki/Barth%C3%A9lemy_d%27Eyck","thumbnail_url":"https://upload.wikimedia.org/wikipedia/commons/thumb/f/fd/Franz%C3%B6sischer_Meister_um_1500_001.jpg/150px-Franz%C3%B6sischer_Meister_um_1500_001.jpg"},{"id":"903349","type":"featured","language_code":"ca","title":"Killer Queen","summary":"«Killer Queen» (en català Reina assassina) és una cançó del grup anglès de rock Queen inclosa al seu àlbum del 1974 Sheer Heart Attack. Escrita pel cantant Freddie Mercury, va ser el primer senzill d'aquest grup en arribar al segon lloc a la UK Singles Chart i al dotzè a les llistes estatunidenques. Es va publicar com a doble cara A juntament amb «Flick of the Wrist», que no va arribar mai a entrar a cap llista. El 1986 va figurar com a cara B del senzill «Who Wants to Live Forever».\nMercury va declarar en una entrevista que la va compondre en un piano. La gravació presenta un acompanyament harmònic creat a través de la sobreposició de diferents cintes, igual que el solo de guitarra elèctrica interpretat per Brian May. «Killer Queen» va guanyar el Premi Ivor Novello a la millor composició el 1975, un any després del seu llançament com a senzill. La cançó figura a més en els videojocs Guitar Hero, Rock Band i SingStar Queen.En la cançó, Freddie Mercury, Brian May i el bateria Roger Taylor fan les veus a la tornada. May toca la guitarra; Mercury, el piano; Taylor, la bateria, i Deacon, el baix elèctric.","url":"https://ca.wikipedia.org/wiki/Killer_Queen","thumbnail_url":null},{"id":"904702","type":"featured","language_code":"ca","title":"Juan Sánchez Cotán","summary":"Juan Sánchez Cotán (Orgaz, província de Toledo, 1560 – Granada, 8 de setembre de 1627) va ser un pintor espanyol deixeble de Blas de Prado i influït per alguns artistes que van treballar al monestir de l'Escorial, com Luca Cambiaso o Juan Fernández de Navarrete. Sánchez Cotán va treballar a Toledo, on va comptar amb una important clientela, fins que el 1603 va decidir ingressar com a germà llec a la Cartoixa, un dels ordes religiosos de més estricta observança. Es va establir a Granada fins a la seva defunció el 8 de setembre de 1627.La major part de la seva obra la constitueixen pintures de tema religiós, destacant les nombroses que va realitzar per a la cartoixa de Granada. Va realitzar també retrats i paisatges, però és cèlebre per les seves natures mortes, especialment des de la celebració a Madrid, el 1935, de l'exposició Floreros y bodegones en la pintura española, la qual va resultar clau per a la revaloració crítica de la pintura de la natura morta espanyola. Entre les obres exposades en aquella ocasió n'hi figuraven dos de Sánchez Cotán que van cridar l'atenció: la Natura morta de caça, hortalisses i fruites (actualment al Museu del Prado) i la Natura morta del card (al Museu de Belles Arts de Granada), que es convertiria en una de les peces més importants de la de la història de la natura morta a Espanya.Els seus bodegons, igual que els posteriors de Zurbarán, es van interpretar en clau mística per crítics com Emilio Orozco o Julio Cavestany a causa del sentit auster de la seva composició i la sobrietat dels seus menjars. També s'insistia a distanciar-los de les «opulentes» natures mortes flamenques, recalcant el seu caràcter «singular» en el qual s'estimaven paral·lelismes amb la literatura ascètica espanyola del segle d'Or, amb una clara influència espiritual. Julián Gállego, al contrari, explica que el pintor, a la vegada que recuperava el llenguatge al·legòric de les flors i els fruits, va oposar a la suposada sobrietat d'aquestes natures mortes el valor que aquestes viandes tenien a la seva època, en la qual podien ser considerades com a autèntiques llaminadures.","url":"https://ca.wikipedia.org/wiki/Juan_S%C3%A1nchez_Cot%C3%A1n","thumbnail_url":null},{"id":"905569","type":"featured","language_code":"ca","title":"Blas de Prado","summary":"Blas de Prado (Camarena, província de Toledo, c. 1545 - 1599) va ser un destacat pintor manierista espanyol, nascut probablement a Camarena (Toledo), que va treballar per a la construcció de la Catedral de Toledo i d'altres esglésies del seu arquebisbat, així com per al rei Felip II i el xerif de Fes a qui, entre altres obres, li va realitzar el retrat de la seva filla. Es creu que va tenir com a mestres, segons Antonio Palomino, a Alonso Berruguete i, segons l'historiador Juan Agustín Ceán Bermúdez, el pintor toledà Francisco de Comontes.Els elogis que li van dedicar els seus contemporanis, segons recullen les fonts literàries, atesten el prestigi del que va gaudir en el seu temps, encara que són molt poques les obres de la seva autoria que s'han conservat. La forta influència italiana que s'adverteix en elles, una vegada descartat un possible viatge a Itàlia, s'explicaria per les seves relacions amb el monestir de l'Escorial i la utilització d'estampes d'aquella procedència.","url":"https://ca.wikipedia.org/wiki/Blas_de_Prado","thumbnail_url":"https://upload.wikimedia.org/wikipedia/commons/thumb/7/75/Blas_de_prado.jpg/150px-Blas_de_prado.jpg"},{"id":"906256","type":"featured","language_code":"ca","title":"Juan Fernández de Navarrete","summary":"Juan Fernández de Navarrete (Logronyo, 1526 - Toledo, 28 de març de 1579), conegut com a Navarrete el Mut, va ser un pintor espanyol del Renaixement tardà o de principis del Manierisme. Va destacar per la seva feina al servei de Felip II, el qual va nomenar-lo pintor reial el 1568 després de la mort de Gaspar Becerra i li va encarregar diverses sèries de llenços per decorar els murs del monestir de l'Escorial, el qual estava en construcció des de 1563.La seva mort va evitar que s'ocupés de la sèrie completa de quadres que formarien part del retaule de l'altar major, encara que va quedar una magnífica sèrie d'apòstols en què mostra la dignitat del seu dibuix, la rotunditat de les figures i una primerenca assimilació per a Espanya tant de l'escola romanista de pintura com de la pinzellada solta i el color de Ticià i de l'escola veneciana de pintura.Fernández de Navarrete es va donar a conèixer el 1567 com a pintor davant el rei Felip II amb l'obra Baptisme de Crist (Museu del Prado), influït per Miquel Àngel i la pintura del cinquecento romà. La seva obra més coneguda i considerada com a culminant en la seva trajectòria és el Martiri de sant Jaume, de 1571, on ja adopta els modes de l'escola veneciana.\n\n","url":"https://ca.wikipedia.org/wiki/Juan_Fern%C3%A1ndez_de_Navarrete","thumbnail_url":"https://upload.wikimedia.org/wikipedia/commons/thumb/2/29/Autorretrato_Juan_Fern%C3%A1ndez_Navarrete.jpg/150px-Autorretrato_Juan_Fern%C3%A1ndez_Navarrete.jpg"},{"id":"907638","type":"featured","language_code":"ca","title":"Retaule dels sants Abdó i Senén","summary":"El Retaule dels sants Abdó i Senén és un retaule pictòric d'estil gòtic català realitzada al tremp d'ou per l'artista Jaume Huguet l'any 1460 per a l'església de Sant Pere de Terrassa. És un dels retaules més ben conservats de l'autor, ja que només s'ha traslladat un cop en 500 anys i s'ha mantingut íntegre i sense patir agressions. És d'un estil proper al gòtic internacional, tot i que es va realitzar en la fase de maduresa de Jaume Huguet, un cop aquest havia fet una aproximació al realisme dels primitius flamencs. Està dedicat als sants Abdó i Senén amb una predel·la amb tres escenes dedicades als màrtirs Cosme i Damià.\nAl començament del segle XX es va traslladar a l'església de Santa Maria dins del mateix conjunt d'esglésies romàniques de Terrassa, i arran de la remodelació del 2009 va tornar a exposar-se a l'església de Sant Pere. El 2014, el retaule de Jaume Huguet va ser retornat a l'església de Santa Maria després de ser restaurat al Centre de Restauració de Béns Mobles de Catalunya.","url":"https://ca.wikipedia.org/wiki/Retaule_dels_sants_Abd%C3%B3_i_Sen%C3%A9n","thumbnail_url":"https://upload.wikimedia.org/wikipedia/commons/thumb/9/9d/Huguet-santsAbdoSenen-0021_collage.jpg/150px-Huguet-santsAbdoSenen-0021_collage.jpg"},{"id":"907857","type":"featured","language_code":"ca","title":"Andorra","summary":"Andorra (IPA: [ənˈdɔ.rə]), oficialment Principat d'Andorra, és un microestat independent de l'Europa sud-occidental situat als Pirineus entre Catalunya i França. Limita amb Catalunya del Sud al sud (amb els municipis d'Alins, Les Valls de Valira i Lles de Cerdanya), amb Catalunya del Nord al nord-est (comunes de Porta i Portè) i amb el departament franco-occità de l'Arieja al nord. Andorra és un dels estats més petits del món amb només 468 km², i és un dels cinc microestats del continent, dels quals és el segon més gran i el més populós amb una població de 77.543 habitants, dels quals 37.749 són de nacionalitat andorrana.Fins al 1993 –durant 715 anys– Andorra estigué governada per dos senyors feudals, el bisbe del bisbat d'Urgell i els hereus del títol del comtat de Foix, comtat que amb el temps va acabar en mans de la Corona de França i després de la revolució a la República Francesa. Actualment està constituït com un estat social i democràtic de Dret, el règim polític del qual és el coprincipat parlamentari, i té com partits d'estat el bisbe d'Urgell (actualment Joan Enric Vives i Sicília) i el president de la República Francesa (actualment Emmanuel Macron). Xavier Espot Zamora és l'actual cap del Govern d'Andorra, i el català n'és l'únic idioma oficial, si bé els usos lingüístics habituals de la població s'estenen també a altres llengües.D'ençà de la Segona Guerra Mundial, Andorra ha passat de ser un país pobre i aïllat a tenir una puixant economia que atrau immigració gràcies al turisme i a l'esforç que es fa per atreure noves empreses i millorar la competitivitat, la innovació i la sostenibilitat de l'economia al Principat. Andorra es va considerar un paradís fiscal, cosa que no succeeix actualment i, per tant, no apareix a la llista grisa de països no cooperants de l'OCDE. Andorra té un marc fiscal competitiu i es considerava el 2017 com el segon país del món més atractiu per a invertir.El Principat d'Andorra té una afinitat molt forta amb Catalunya: la llengua oficial és el català, les seves institucions es basen en el dret català, un gran nombre dels habitants són catalans i, finalment, el principat sencer forma part de la diòcesi d'Urgell, divisió eclesiàstica catalana.Tant a Andorra com a Catalunya s'utilitza sovint el nom històric de les Valls d'Andorra. Aquest nom prové del relleu andorrà, format per diverses valls que pertanyen principalment a la conca de la Valira (afluent del Segre), exceptuant la capçalera de l'Arieja, que desemboca a la Garona.No té forces armades pròpies (tot i que històricament tenia sometent) i la seva defensa és responsabilitat d'Espanya i França. En cas d'emergències i/o desastres naturals, com per exemple per les inundacions ocasionades pels aiguats del 1982, es convoca el sometent format per homes majors de 18 anys i de nacionalitat andorrana; la llei contempla que només han de ser convocats en cas que no hi hagi un nombre suficient de policies disponible.","url":"https://ca.wikipedia.org/wiki/Andorra","thumbnail_url":"https://upload.wikimedia.org/wikipedia/commons/thumb/e/e4/Andorra_la_Vella_-_footpath.jpg/150px-Andorra_la_Vella_-_footpath.jpg"},{"id":"911683","type":"featured","language_code":"ca","title":"Retaule de Sant Agustí","summary":"El Retaule de Sant Agustí és una obra d'estil gòtic català realitzada al tremp d'ou per Jaume Huguet i Pau Vergós entre els anys 1462 i 1475. Aquesta llarga durada va ser causada per raons de finançament, i va comportar que fos començat per Huguet i acabat per altres col·laboradors del seu taller, especialment, per Pau Vergós. Va ser un encàrrec del gremi dels blanquers o pellaires per a ser ubicat a l'altar major del convent de Sant Agustí Vell de Barcelona.\nEl retaule tenia cinc carrers i tres pisos amb predel·la. El carrer central tenia dues talles exemptes de sant Agustí i santa Mònica, mentre que els altres quatre estaven compostos per taules pintades al tremp, obra de Jaume Huguet. D'aquestes taules només se'n conserven set al MNAC i una altra al museu Marés. La seva grandiositat el situa com l'encàrrec pictòric més important del segle xv a Catalunya.","url":"https://ca.wikipedia.org/wiki/Retaule_de_Sant_Agust%C3%AD","thumbnail_url":"https://upload.wikimedia.org/wikipedia/commons/thumb/f/ff/Huguet-estructuraStAgusti.png/150px-Huguet-estructuraStAgusti.png"},{"id":"914121","type":"featured","language_code":"ca","title":"Retaule de Sant Vicenç","summary":"El Retaule de Sant Vicenç (o Vicent), realitzat per l'anomenat mestre d'Estopanyà, és un conjunt de taules pintades al tremp i daurades amb pa d'or. Està datat cap als anys 1350-1370 i procedeix de la població d'Estopanyà, a la Baixa Ribagorça (província d'Osca). Es troba conservat al Museu Nacional d'Art de Catalunya des de l'any 1932, quan fou adquirit a la col·lecció Lluís Plandiura. És una obra de les més representatives de l'estil italianitzant derivat de la influència del gran mestre italià Giotto di Bondone a les terres de la Corona d'Aragó, i és difícil de contextualitzar, ja que es tracta de l'única obra coneguda de l'autor. Els comitents, encara que apareixen representats a la pintura, no s'han pogut identificar, excepte un que possiblement pertanyia als qui la van encarregar i que estava relacionat amb l'orde dels Dominics.","url":"https://ca.wikipedia.org/wiki/Retaule_de_Sant_Vicen%C3%A7","thumbnail_url":"https://upload.wikimedia.org/wikipedia/commons/thumb/0/02/Retaule_de_sant_Vicen%C3%A7_%28mestre_de_Estopany%C3%A0%29.jpg/150px-Retaule_de_sant_Vicen%C3%A7_%28mestre_de_Estopany%C3%A0%29.jpg"},{"id":"915407","type":"featured","language_code":"ca","title":"Pintures murals de la conquesta de Mallorca","summary":"Les Pintures murals de la conquesta de Mallorca estan formades per un conjunt de tres plafons de frescs que formen part d'un cicle narratiu sobre la conquesta de Mallorca pel rei Jaume el Conqueridor. Amb aquestes pintures es va decorar una sala del Palau Aguilar –anteriorment Palau Caldes i actualment seu del Museu Picasso–, situat en la ciutat de Barcelona. Estan datats d'entre 1285 i 1290 i van ser realitzats per un pintor anònim anomenat mestre de la conquesta de Mallorca. Aquests frescs van ser descoberts el 1961 al Palau Aguilar i traslladats l'any següent, per a la seva conservació, al Museu Nacional d'Art de Catalunya de Barcelona, on actualment es troben exposats.\nTant els fets representats com els personatges que van participar, que han estat identificats com el rei Jaume I, Guillem II de Montcada i de Bearn, el comte Nunó Sanç I de Rosselló i Cerdanya o el bisbe Berenguer de Palou de Barcelona, van ser extrets de dos de les quatre grans Cròniques: el Llibre dels feits (o Crònica de Jaume I, 1213-1276) i de la Crònica de Bernat Desclot (o Llibre del rei en Pere e dels seus antecessors passats, 1283-1288).","url":"https://ca.wikipedia.org/wiki/Pintures_murals_de_la_conquesta_de_Mallorca","thumbnail_url":"https://upload.wikimedia.org/wikipedia/commons/thumb/4/42/Master_of_the_Conquest_of_Majorca_-_Mural_paintings_of_the_Conquest_of_Majorca_-_Google_Art_Project.jpg/150px-Master_of_the_Conquest_of_Majorca_-_Mural_paintings_of_the_Conquest_of_Majorca_-_Google_Art_Project.jpg"},{"id":"917449","type":"featured","language_code":"ca","title":"Retaule del Conestable","summary":"El Retaule del Conestable, també conegut com a Retaule de l'Epifania, és un retaule d'estil gòtic català realitzat al tremp per l'artista Jaume Huguet l'any 1464 per a la capella de Santa Àgata de Barcelona. El retaule es conserva al mateix indret per al qual va ser concebut i no ha patit agressions en cap de les revoltes anticlericals que ha viscut, tot i que una manca de condicions durant molts anys el va fer perillar fins que va ser restaurat i protegit a començaments del segle xx. Va ser realitzat en la fase de maduresa de Jaume Huguet, un cop aquest havia fet una aproximació al realisme dels primitius flamencs. Està dedicat a l'Epifania o Adoració dels Reis Mags en una taula que ocupa la posició central. En total consta de vuit taules amb una predel·la i dues portes, a banda i banda de l'altar. Va ser un encàrrec de Pere el Conestable de Portugal quan va ser nomenat rei d'Aragó i comte de Barcelona (1464-1466) dins del període de la Guerra Civil catalana.\n\n","url":"https://ca.wikipedia.org/wiki/Retaule_del_Conestable","thumbnail_url":"https://upload.wikimedia.org/wikipedia/commons/thumb/3/36/Huguet-RetauleCondestable-7237.jpg/150px-Huguet-RetauleCondestable-7237.jpg"},{"id":"917822","type":"featured","language_code":"ca","title":"Urna de Sant Càndid","summary":"L'Urna de Sant Càndid és un reliquiari de fusta gòtic d'autor anònim datat cap a l'any 1292. Està recoberta per plaques de relleus amb escenes realitzades en estuc amb daurat i full metàl·lic colrat, i tenia la funció de guardar les relíquies de sant Càndid. Procedeix del monestir de Sant Cugat del Vallès i actualment es troba exposada al Museu Nacional d'Art de Catalunya de Barcelona.\nA l'arqueta es representa l'escena del martiri a sant Càndid de l'any 300, sota el mandat de l'emperador Maximià Herculi. L'obra manté la seva forma original, encara que li falten alguns fragments de l'estuc daurat i tota l'ornamentació de pedres i vidres.","url":"https://ca.wikipedia.org/wiki/Urna_de_Sant_C%C3%A0ndid","thumbnail_url":"https://upload.wikimedia.org/wikipedia/commons/thumb/9/90/Urna_de_san_C%C3%A1ndido-MNAC.jpg/150px-Urna_de_san_C%C3%A1ndido-MNAC.jpg"},{"id":"919702","type":"featured","language_code":"ca","title":"Arqueta de Sant Cugat","summary":"L'Arqueta de Sant Cugat és un reliquiari d'orfebreria de principi del segle xiv. Està feta amb plaques d'argent repujat i cisellat en part daurades i sobreposades sobre una arqueta de fusta, que representen escenes de la vida i mort del màrtir sant Cugat. Els seus autors van ser Joan de Gènova i Arnau Campredon. Durant el segle xvii es va procedir al seu desmuntatge i se'n va construir una de nova de mida més petita en la qual es van tornar a utilitzar les planxes d'argent de l'anterior.\nL'arqueta es va conservar al monestir de Sant Cugat del Vallès des del segle xiv fins a l'any 1835 quan, a causa de la desamortització del monestir, l'arqueta amb les relíquies va passar a venerar-se a l'església de Sant Cugat del Rec, a Barcelona. En l'actualitat pertany a la col·lecció del Museu Diocesà de Barcelona.","url":"https://ca.wikipedia.org/wiki/Arqueta_de_Sant_Cugat","thumbnail_url":"https://upload.wikimedia.org/wikipedia/commons/thumb/a/a3/SCugatArqueta.jpg/150px-SCugatArqueta.jpg"},{"id":"922983","type":"featured","language_code":"ca","title":"Mare de Déu del Roser","summary":"La Mare de Déu del Roser és una de les diverses advocacions de la Mare de Déu. El seu nom prové del mot 'roser', que tant fa referència a la planta (roser) com al rosari en català medieval. L'aparició del mot 'rosari' per diferenciar conceptes és deu a influència castellana. El mot 'rosari' (del llatí 'rosariŭm', ‘roser') té la mateixa etimologia que el mot 'roser' (del llatí 'rosarĭu'), és a dir, la rosa. Cal dir també que els rosaris primitius s'elaboraven en cercles amb roses, com a oferiment a la Mare de Déu. D'altra banda, a Pompeia (Nàpols) hi ha un santuari de la Mare de Déu del Roser que assolí tanta importància que donà lloc a l'advocació de la Mare de Déu del Roser de Pompeia o simplement la Mare de Déu de Pompeia.\nAquesta advocació dona nom a totes aquelles persones que es diuen Maria del Roser o Roser. L'onomàstica se celebra el dia de la festa d'aquesta advocació de la Mare de Déu: el 8 de maig o el 7 d'octubre.","url":"https://ca.wikipedia.org/wiki/Mare_de_D%C3%A9u_del_Roser","thumbnail_url":"https://upload.wikimedia.org/wikipedia/commons/thumb/7/70/Albrecht_D%C3%BCrer_099.jpg/150px-Albrecht_D%C3%BCrer_099.jpg"},{"id":"926197","type":"featured","language_code":"ca","title":"Arquitectura paleocristiana","summary":"L'arquitectura paleocristiana, també anomenada arquitectura cristiana primitiva, és aquella que fou realitzada entre finals del segle iii —sota el mandat de Constantí I el Gran— i fins al segle vi —l'època de l'emperador Justinià I. Nasqué principalment per satisfer la necessitat de construcció d'estructures pròpies per a la religió cristiana.Encara que es va originar a Síria i Egipte, va passar ràpidament a Occident, i va ser a Roma —centre de la cristiandat— on se'n van produir les primeres manifestacions de monuments d'arquitectura, en l'àmbit dels cementiris o catacumbes; era una etapa de clandestinitat a causa de les persecucions de què eren objecte aquells qui practicaven la religió cristiana. En aquesta mateixa època, per celebrar les assemblees de culte religiós s'utilitzaven habitatges privats, adaptant algunes de les seves sales per a aquests fins (domus ecclesiae).L'etapa següent comença l'any 313 amb l'Edicte de Milà, promulgat pels emperadors Constantí el Gran —després de la seva conversió— i Licini I, segons el qual es van atorgar als cristians plens drets de manifestació pública de les seves creences: \n\nA partir d'aquesta legalització de la religió cristiana aparegueren tres nous models arquitectònics, encara que de fet es tractava de reinterpretacions d'estructures anteriors: les basíliques, els baptisteris i els mausoleus. Aquests dos darrers edificis van adoptar majoritàriament la planta centralitzada, circular o poligonal, que s'adaptava millor a la funció complexa a la qual eren destinats. El que més destacà, però, va ser l'aparició de les basíliques, adaptant l'edifici romà del mateix nom; la funció, tanmateix, va passar de ser civil a religiosa. La raó principal de la basílica paleocristiana és aconseguir l'espai arquitectònic desitjat, mitjançant el cobriment del que formaven el pòrtic columnat per dues stoà gregues afrontades; això passava si provenien del model del temple grec, encara que es creu que la seva tipologia arquitectònica deriva del temple romà. Els temples eren considerats tant per la religió grega com per la romana la residència del Déu, i la funció no era ser un lloc de pregària per als ciutadans: els sacrificis es feien fora, raó per la qual l'altar es trobava normalment davant l'edifici i aquest, com que no havia d'acollir massa gent, podia tenir unes estances interiors més petites que no pas en el cas cristià. Bruno Zevi ho descrivia així:\n\nNo s'ha arribat a una conclusió clara sobre quan i com va començar l'art paleocristià, tant en l'arquitectura com en la pintura, ni com els models van poder ser difosos d'un lloc a un altre.","url":"https://ca.wikipedia.org/wiki/Arquitectura_paleocristiana","thumbnail_url":"https://upload.wikimedia.org/wikipedia/commons/thumb/1/11/Santa_Sabina_%28Rome%29_-_Interno.jpg/150px-Santa_Sabina_%28Rome%29_-_Interno.jpg"},{"id":"927471","type":"featured","language_code":"ca","title":"Estació de Waddesdon Road","summary":"L'estació de Waddesdon Road, anomenada estació de Waddesdon fins a l'any 1992, era un petit baixador a camp obert a Buckinghamshire, a Anglaterra. Fou inaugurat el 1871 com a part d'una línia amb remolcs de cavalls per ajudar el transport de mercaderies de les extenses pertinences del duc de Buckingham a la regió i també per connectar aquestes terres amb l'Aylesbury and Buckingham Railway a l'estació de Quainton Road. El 1872 la línia fou expandida i reconvertida per permetre'n l'ús per part de passatgers, i passà a ser coneguda com a Brill Tramway. El 1899 la companyia amb seu a Londres Metropolitan Railway obtingué la gestió de la línia.\nEl 1933 Metropolitan Railway passà a ser de titularitat pública i esdevingué la Metropolitan Line del Metro de Londres i, tot i la seva localització rural, Waddesdon Road va esdevenir part del London Passenger Transport Board. Els gerents de la línia no veieren clar el seu futur com una ruta de passatgers viable econòmicament: l'estació de Waddesdon Road, juntament amb la resta de la Brill Tramway, foren clausurades a les darreries de l'any 1935.\nL'estació fou molt usada pel transport de materials durant la construcció d'edificis per al baró Ferdinand de Rothschild a Waddesdon Manor durant les dècades de 1870 i 1880; a part d'això, però, no fou gaire utilitzada. L'estació estava mal situada, hi arribaven pocs trens de passatgers i, a més, tenia altres estacions amb millors connexions a una distància que fins i tot es podia fer a peu. El 1932, l'últim any complet d'operacions abans que Metropolitan Railway passes a ser de propietat pública, l'estació tan sols fou utilitzada per 281 viatges de passatgers, els quals només van generar 4 lliures de beneficis.","url":"https://ca.wikipedia.org/wiki/Estaci%C3%B3_de_Waddesdon_Road","thumbnail_url":null},{"id":"927770","type":"featured","language_code":"ca","title":"Assassinat de Robert F. Kennedy","summary":"L'assassinat de Robert F. Kennedy, senador dels Estats Units i germà del president dels Estats Units John F. Kennedy, tingué lloc poc després de la mitjanit del 5 de juny de 1968 a Los Angeles, a l'estat de Califòrnia. Poc abans de l'atemptat, Kennedy es trobava amb els seus seguidors celebrant la victòria a les eleccions primàries de l'estat de Califòrnia, realitzades en plena cursa electoral per decidir qui havia de ser el candidat demòcrata a les eleccions presidencials del mes de novembre d'aquell mateix any. Kennedy fou tirotejat mentre caminava per la cuina de l'Hotel Ambassador, on es trobava seguint els resultats. Les lesions produïdes per l'atemptat foren suficientment greus per provocar la seva mort, que ocorregué al The Good Samaritan Hospital vint-i-sis hores més tard. Sirhan Sirhan, un immigrant d'origen palestí de 24 anys, fou declarat culpable de l'assassinat de Kennedy i condemnat a mort, sentència que fou posteriorment commutada per la cadena perpètua.\nLa capella ardent del cos de Kennedy s'instal·là a Nova York, concretament a la catedral St. Patrick, la qual cosa permeté que fos visitada per un gran nombre de persones durant els dos dies que precediren a un multitudinari funeral. El seu cos es troba enterrat prop del seu germà John al Cementiri Nacional d'Arlington. La seva mort suposà un augment de la protecció dels candidats presidencials per part del Servei Secret dels Estats Units. Hubert Humphrey, vicepresident sortint, fou nomenat candidat demòcrata a la presidència, tot i que finalment fou derrotat per Richard Nixon.\nD'igual manera que la mort del seu germà, l'assassinat de Robert Kennedy i les circumstàncies que l'envolten han donat peu a un gran nombre d'hipòtesis i teories conspiratòries. Actualment encara és un dels dos únics senadors estatunidencs assassinats (l'altre fou Huey Long).","url":"https://ca.wikipedia.org/wiki/Assassinat_de_Robert_F._Kennedy","thumbnail_url":"https://upload.wikimedia.org/wikipedia/commons/thumb/b/bd/Robert_F_Kennedy_crop.jpg/150px-Robert_F_Kennedy_crop.jpg"},{"id":"929007","type":"featured","language_code":"ca","title":"Ratpenat de dits llargs d'Aellen","summary":"El ratpenat de dits llargs d'Aellen (Miniopterus aelleni) és una espècie de ratpenat de dits llargs que viu a Anjouan (Comores) i el nord i l'oest de Madagascar. Es tracta d'un ratpenat petit de color marró. Els avantbraços mesuren 35-41 mm. El tragus (una projecció situada a la vora interior de l'orella) és llarg, té la base ampla i la punta roma o arrodonida. L'uropatagi (membrana caudal) té pocs pèls. El paladar és pla i hi ha diastemes ben visibles entre les dents canines i les dents premolars superiors.\nLes poblacions d'aquesta espècie han estat incloses tradicionalment a M. manavi, però estudis publicats el 2008 i el 2009 indiquen que M. manavi és en realitat un complex format per cinc espècies diferents, incloent-hie l ratpenat de dits llargs d'Aellen, descrit fa poc temps. El ratpenat de dits llargs d'Aellen ha estat trobat en boscos i coves situats en zones càrstiques. En general, el seu àmbit de distribució s'encavalca amb el de M. griveaudi, una altra espècie anteriorment inclosa a M. manavi.","url":"https://ca.wikipedia.org/wiki/Ratpenat_de_dits_llargs_d%27Aellen","thumbnail_url":"https://upload.wikimedia.org/wikipedia/commons/thumb/7/78/Miniopterus_aelleni_range.svg/150px-Miniopterus_aelleni_range.svg.png"},{"id":"929235","type":"featured","language_code":"ca","title":"Ratpenat de dits llargs de Griveaud","summary":"El ratpenat de dits llargs de Griveaud (Miniopterus griveaudi) és una espècie de ratpenat de dits llargs que viu a Grande Comore i Anjouan (Comores), així com el nord i l'oest de Madagascar. Fou descrit inicialment el 1959 com a subespècie de l'espècie continental M. minor, a partir d'un exemplar trobat a Grande Comore. Posteriorment se'l classificà dins de l'espècie malgaixa M. manavi. Tanmateix, estudis morfològics i moleculars publicats el 2008 i el 2009 revelaren que el tàxon M. manavi, tal com se'l definia aleshores, contenia cinc espècies diferents no relacionades entre si, de manera que el ratpenat de dits llargs de Griveaud fou reclassificat com a espècie distinta present tant a Madagascar com a les Comores.\nAmb els seus avantbraços de 35-38 mm de llargada, el ratpenat de dits llargs de Griveaud és una espècie petita de Miniopterus. Sol ser de color marró fosc, però alguns exemplars són vermellosos. El tragus (una projecció de l'interior de l'orella) és estret i té la punta arrodonida. L'uropatagi (membrana caudal) és gairebé completament calb. Al crani, el paladar és còncau i el rostre arrodonit. L'espècie viu a altituds de fins a 480 msnm a Madagascar, sovint a zones càrstiques. A les Comores, viu a altituds de fins a 890 msnm i s'ajoca a tubs de lava i coves de poca profunditat. Les femelles recollides a Grande Comore al mes de novembre estaven embarassades, però les dades que es tenen sobre la reproducció d'aquesta espècie són escasses i sembla que el procés varia entre individus i entre poblacions de diferents illes.","url":"https://ca.wikipedia.org/wiki/Ratpenat_de_dits_llargs_de_Griveaud","thumbnail_url":"https://upload.wikimedia.org/wikipedia/commons/thumb/c/c3/Miniopterus_griveaudi_range.svg/150px-Miniopterus_griveaudi_range.svg.png"},{"id":"929397","type":"featured","language_code":"ca","title":"Castell de Verrès","summary":"El castell de Verrès és un dels monuments medievals més famosos de la Vall d'Aosta, lloc de pas entre Itàlia i el nord-oest europeu. Va ser construït en el segle xiv com a fortalesa militar d'Ibleto de Challant (c. 1330 - Verrès, c. 1409), il·lustre membre del llinatge Challant, que ostentà el càrrec de Capità General i Governador del Piemont entre 1379 i 1404, durant el regnat de tres comtes Amadeus de la Dinastia Savoia: Amadeu VI, Amadeu VII i Amadeu VIII.\nÉs un dels primers exemples de castell monobloc, això és, constituït d'un únic edifici, a diferència dels castells més antics formats d'un conjunt de cossos de fàbrica encerclats per una muralla. Les obres duraren prop de vint anys i el 1390 estaven enllestides. Al segle xvi, aprofitant l'orografia, s'hi afegí una cinta murada encerclant l'edificació per adaptar-la als nous usos militars. Presenta, a més d'aquesta muralla, nombrosos elements que mostren el seu caràcter defensiu: portes fortificades, portelles a diferents plantes, galeria exterior en voladís…","url":"https://ca.wikipedia.org/wiki/Castell_de_Verr%C3%A8s","thumbnail_url":"https://upload.wikimedia.org/wikipedia/commons/thumb/7/76/Rampe_scalone_cast_verr%C3%A8s.jpg/150px-Rampe_scalone_cast_verr%C3%A8s.jpg"},{"id":"935654","type":"featured","language_code":"ca","title":"Sistema electoral dels Estats Units d'Amèrica","summary":"El sistema electoral dels Estats Units d'Amèrica consisteix en un sistema electoral presidit per un govern federal i amb governs i representants escollits democràticament a nivell nacional (federal), a nivell de cada un dels estats i a nivell d'administració local. A nivell nacional, el cap d'Estat és el president, escollit de manera indirecta mitjançant sufragi universal en un col·legi electoral. Els càrrecs polítics designats a exercir el poder legislatiu i que, per tant, conformen el Congrés i el Senat, s'elegeixen de forma directa. A nivell de cada un dels estats hi ha com a mínim un governador, així com una sèrie de càrrecs electes involucrats en les cambres legislatives. També existeixen càrrecs electes a nivell d'administració local, tant en comtats i ciutats com en càrrecs professionals, com poden ser els de xèrif o fiscal. Es calcula que en tot el país pot haver-hi prop d'un milió de càrrecs polítics electes al llarg d'un cicle electoral.El dret federal i el propi de cada estat regulen el procediment dels diversos processos electorals. La Constitució dels Estats Units, en els seus primer i segon articles i en esmenes posteriors, defineix el marc legislatiu bàsic a partir del qual es desenvolupen els documents amb força jurídica que regulen els diferents processos electorals. Concretament, mitjançant una llei estatal, cada un dels estats desenvolupa la majoria d'aspectes de tots els processos electorals, incloent-hi les eleccions primàries, la condició d'elector (més enllà de la definició constitucional bàsica), l'elecció dels membres del col·legi electoral estatal que escull el president o la normativa de les eleccions estatals i locals. El finançament dels processos electorals ha estat sempre un tema controvertit, conseqüència de la possibilitat que fonts privades contribueixin amb quantitats substancials a les diverses candidatures, especialment en les eleccions federals.","url":"https://ca.wikipedia.org/wiki/Sistema_electoral_dels_Estats_Units_d%27Am%C3%A8rica","thumbnail_url":"https://upload.wikimedia.org/wikipedia/commons/thumb/a/a4/Flag_of_the_United_States.svg/150px-Flag_of_the_United_States.svg.png"},{"id":"936064","type":"featured","language_code":"ca","title":"Basílica de Sant Apol·linar el Nou","summary":"La basílica de Sant Apol·linar el Nou (en italià Basilica di Sant'Apollinare Nuovo) es troba a la ciutat de Ravenna, a la regió històrica de la Romanya (Itàlia), que actualment forma part de la regió d'Emília-Romanya. Està dedicada a sant Apol·linar. Es va aixecar per voluntat de Teodoric el Gran el 505 per al culte arrià de la seva gent, encara que va ser consagrada al culte catòlic el segle vi, essent dedicada a Sant Martí de Tours. L'església compta amb un nàrtex. Des del segle ix la basílica porta el nom actual; l'apel·latiu de Nuovo li va ser donat per distingir-la d'una altra església més antiga anomenada de Sant'Apollinare in Veclo. Els trets més destacats que posseeix aquesta basílica són els mosaics que omplen els murs nord i sud, amb representació d'imatges de profetes, sants i màrtirs, així com escenes de miracles i de la Passió de Crist. No existeixen escenes de la infància de Jesús, encara que és possible que en el seu origen sí que n'hi hagués, ja que han desaparegut per complet els mosaics que havien de trobar-se a l'absis i a l'arc de triomf, llocs on podien estar narrades (tal com succeeix a la basílica de Santa Maria Major de Roma).La basílica de Sant Apol·linar el Nou fou inscrita per la UNESCO a la llista del Patrimoni de la Humanitat el 1996 sota el grup dels monuments paleocristians de Ravenna.","url":"https://ca.wikipedia.org/wiki/Bas%C3%ADlica_de_Sant_Apol%C2%B7linar_el_Nou","thumbnail_url":"https://upload.wikimedia.org/wikipedia/commons/thumb/8/89/Ravenna-164-Sant%27_Apollinare_Nuovo-Mosaik-Palatium-1979-gje.jpg/150px-Ravenna-164-Sant%27_Apollinare_Nuovo-Mosaik-Palatium-1979-gje.jpg"},{"id":"93662","type":"featured","language_code":"ca","title":"Wish You Were Here","summary":"Wish You Were Here (en català: Tant de bo fossis aquí) és el novè àlbum d'estudi de la banda britànica de rock Pink Floyd. També és el títol d'un dels temes musicals que inclou l'àlbum, llançat el setembre de 1975 i inspirat en el material que van compondre durant la seva gira europea de 1974. El van gravar a l'Abbey Road Studios de Londres, per on ja havien passat artistes com ara The Beatles o The Rolling Stones. La seva temàtica explora l'absència, la indústria musical i els problemes mentals de l'anterior membre de la banda Syd Barrett. Les sessions d'enregistrament van ser àrdues i complicades, en part per la idea de Roger Waters de dividir la cançó «Shine On You Crazy Diamond» en dos, per a després unir cada meitat amb tres noves composicions. «Shine On» és un homenatge a Barrett que, irònicament, es va presentar als estudis el 5 de juny mentre es gravava. A la banda li va costar reconèixer-lo pel pes guanyat i el canvi d'aspecte.De forma similar que en el seu àlbum previ The Dark Side of the Moon, la banda va utilitzar diferents efectes de so i sintetitzadors. Roy Harper va col·laborar com a vocalista a la cançó «Have a Cigar». El disseny artístic de l'àlbum, novament en mans de Storm Thorgerson, conté una funda negra i opaca que tapa la portada. Wish You Were Here es va estrenar a Knebworth (Anglaterra) el juliol de 1975, per després ser llançat oficialment el setembre d'aquell mateix any. Va ser un èxit immediat; la companyia discogràfica EMI ni tan sols va poder editar les suficients còpies per satisfer la demanda. Rebut amb indiferència per la crítica, al començament va rebre crítiques positives, però també negatives. Assolí directament el número 1 de les llistes dels Estats Units i d'Europa i, actualment està en la posició 211 de la llista dels 500 millors àlbums de la història, elaborada per la revista Rolling Stone. Els membres de la banda Richard Wright i David Gilmour coincideixen que de tots els àlbums de Pink Floyd, Wish You Were Here és el seu favorit.","url":"https://ca.wikipedia.org/wiki/Wish_You_Were_Here","thumbnail_url":null},{"id":"938797","type":"featured","language_code":"ca","title":"Bot de Halkett","summary":"Un bot de Halkett és un tipus de bot inflable lleuger que fou dissenyat pel tinent Peter Halkett (1820-1885) durant la dècada del 1840. Aquests bots intentaven solucionar les dificultats per navegar a l'Àrtic canadenc: es necessitava una embarcació prou lleugera per ser transportada per terra i prou robusta per ser utilitzada en les extremes condicions meteorològiques de la zona.\nEl primer disseny de Halkett consistia en un bot plegable i inflable fabricat en tela impregnada de cautxú. Quan estava desinflat, el buc del bot es podia dur a sobre com si fos un abric o una capa; el rem, com un tirapeu, i la vela i el pal, com un paraigua. Només hi cabia una persona. Halkett, encoratjat per la positiva rebuda, va dur a terme millores: el model següent era per a dues persones i prou petit per cabre en una motxilla i poder ser utilitzat, un cop desinflat, com a manta impermeable.\nEncara que fou ben rebut pels exploradors canadencs, el mercat per a aquests dissenys era molt limitat i Halkett no va ser capaç de persuadir la Royal Navy del Regne Unit de la seva utilitat per als serveis navals. Tampoc no va aconseguir vendre'ls com a plataformes per a la pesca o la cacera d'ànecs, per la qual cosa els bots de Halkett van resultar un fracàs comercial. En l'actualitat només se'n conserven dos: el de l'exporador orcadià John Rae, que es troba al Museu de Stromness (Escòcia), i el que hi ha a la col·lecció de la Companyia de la Badia de Hudson del Museu de Manitoba (Canadà).","url":"https://ca.wikipedia.org/wiki/Bot_de_Halkett","thumbnail_url":"https://upload.wikimedia.org/wikipedia/commons/thumb/9/9e/Halkett_Boat_Cloak_in_use_cropped.jpg/150px-Halkett_Boat_Cloak_in_use_cropped.jpg"},{"id":"939","type":"featured","language_code":"ca","title":"Escultura","summary":"L'escultura (del llatí sculptura) és una de les belles arts. A diferència de la pintura, la qual es crea en un pla –un espai fictici de dues dimensions–, l'escultura ho fa en un pla tridimensional exempt o en relleu, tot utilitzant l'espai real. L'escultor actua sobre diferents materials que transforma mitjançant processos de talla i modelatge, que són els mètodes tradicionals. L'ús de diferents combinacions de materials i mitjans ha originat un nou repertori artístic que comprèn processos com el constructivisme i l'assemblatge. En un sentit genèric, s'entén per escultura l'obra d'art plàstica feta per l'escultor.\nGiorgio Vasari (1511-1573) inicia la seva Le Vite de' più eccellenti pittori, scultori, ed architettori italiani amb un pròleg força tècnic en el qual parla d'arquitectura, escultura i pintura, unes disciplines agrupades sota la denominació d'«arts del disseny». L'obra és un tractat informatiu sobre les tècniques artístiques emprades a l'època. Pel que fa a l'escultura, explica:\n\nDes dels temps més remots l'home ha tingut la necessitat d'esculpir. Al principi ho va fer amb els materials més simples i que tenia a mà: la pedra, el fang i la fusta; després va emprar el ferro, el bronze, el plom, la cera, el guix, la plastilina, la resina de polièster i els plàstics amb reforç de fibra de vidre, el formigó, la cinètica i la reflexió de la llum, entre d'altres. L'escultura va tenir al principi una única funció, el seu ús immediat; posteriorment s'hi afegí una funció ritual, màgica, funerària o religiosa. Aquesta funcionalitat va canviar amb l'evolució històrica, adquirint una finalitat principalment estètica o simplement ornamental i podent arribar a constituir-se com un element durador o efímer.","url":"https://ca.wikipedia.org/wiki/Escultura","thumbnail_url":"https://upload.wikimedia.org/wikipedia/commons/thumb/5/5f/Nike_of_Samothrake_Louvre_Ma2369_n4.jpg/150px-Nike_of_Samothrake_Louvre_Ma2369_n4.jpg"},{"id":"9392","type":"featured","language_code":"ca","title":"Castellar del Vallès","summary":"Castellar del Vallès és una vila de Catalunya de 24.488 habitants situada al nord de la comarca del Vallès Occidental. La superfície del municipi és de 44,9 quilòmetres quadrats i el nucli és a 331 metres sobre el nivell del mar. Pertany al partit judicial de Sabadell, a l'àmbit funcional metropolità de Barcelona i la seva parròquia pertany al Bisbat de Terrassa i a l'arxiprestat de Sabadell Centre. El seu alcalde és Ignasi Giménez, representant de l'agrupació Som de Castellar, pròxima al Partit dels Socialistes de Catalunya.\nCastellar es troba al bell mig de la fossa tectònica del Vallès-Penedès, que travessa la ciutat d'est a oest, mentre que el riu Ripoll el travessa de nord a sud. El clima de la ciutat és propi dels països mediterranis, amb influència marítima de muntanya baixa i mitjana, temperatures suaus i absència d'un hivern climàtic.En l'àmbit econòmic, el desenvolupament econòmic i industrial de Castellar del Vallès ha estat molt relacionat amb el sector del tèxtil, i en especial a empreses de la família Tolrà, que han deixat gran patrimoni al poble. En l'actualitat, però, la principal activitat econòmica prové del sector serveis, el comerç i de la funció pública.El patró de la ciutat és Sant Esteve, tot i que Sant Josep té una presència força important a la vila: anualment se celebra una fira en el seu honor durant la diada de Sant Josep.","url":"https://ca.wikipedia.org/wiki/Castellar_del_Vall%C3%A8s","thumbnail_url":"https://upload.wikimedia.org/wikipedia/commons/thumb/5/5d/Castellar_del_Vall%C3%A9s_con_Sant_Lloren%C3%A7_del_Munt.jpg/150px-Castellar_del_Vall%C3%A9s_con_Sant_Lloren%C3%A7_del_Munt.jpg"},{"id":"94010","type":"featured","language_code":"ca","title":"Jan Mayen","summary":"Jan Mayen és una illa que es troba al límit entre l'oceà Atlàntic i l'oceà Àrtic, part del Regne de Noruega i administrada des del comtat de Nordland. Descoberta a principis del segle xvii per baleners holandesos, l'illa només va servir com a base per a la caça de balenes o la guineu àrtica perquè no va ser reclamada per cap nació. L'hivern del 1882 al 1883, al primer any polar internacional, es va convertir en un centre d'estudis científics. No serà fins al 1929 quan Noruega en pren la possessió exclusiva i passa a utilitzar-la primer com a base meteorològica i a partir del 1959 com a centre de radionavegació.L'illa es troba sota la influència del clima polar, i la seva única formació vegetal és la tundra. Pel que fa a la fauna predominen els ocells marins. Jan Mayen és el cim emergit d'un volcà format en un punt calent que culmina al Beerenberg, a 2.277 metres. La gran distància de l'illa respecte les terres més properes, juntament amb la duresa del clima, no n'han afavorit l'assentament humà, que es limita als equips científics i tècnics que periòdicament es traslladen a Olonkinbyen.","url":"https://ca.wikipedia.org/wiki/Jan_Mayen","thumbnail_url":"https://upload.wikimedia.org/wikipedia/commons/thumb/f/f7/Beerenberg_JanMayen.JPG/150px-Beerenberg_JanMayen.JPG"},{"id":"94072","type":"featured","language_code":"ca","title":"Croada contra la Corona d'Aragó","summary":"La croada contra la corona d'Aragó va ser un conflicte bèl·lic que va durar del 1283 al 1285. La croada va ser declarada pel papa Martí IV contra Pere el Gran, per la seva intervenció en els afers sicilians en contra de la voluntat papal. La major part del conflicte es desenvolupà en terres catalanes, tot i que els primers episodis van succeir a la frontera navarroaragonesa. Com a venjança, els catalans van atacar Mallorca i Occitània.\n\nPere el Gran va haver de lluitar contra el poderós exèrcit croat que donava suport a Felip III de França, fonamentalment compost per tropes del Regne de França, el Regne de Mallorca i la República de Gènova, únicament amb les tropes catalanes i valencianes, sense poder comptar amb la noblesa del Regne d'Aragó, que va abstenir-se de participar en el conflicte.","url":"https://ca.wikipedia.org/wiki/Croada_contra_la_Corona_d%27Arag%C3%B3","thumbnail_url":"https://upload.wikimedia.org/wikipedia/commons/thumb/1/14/Pedro_III_el_Grande_en_el_collado_de_las_Panizas.jpg/150px-Pedro_III_el_Grande_en_el_collado_de_las_Panizas.jpg"},{"id":"941961","type":"featured","language_code":"ca","title":"Retaule del Sant Esperit","summary":"El Retaule del Sant Esperit és una obra del pintor gòtic català Pere Serra ubicada a la Seu de Manresa i realitzada vers 1394. Es tracta d'un retaule de grans dimensions i de gran riquesa iconogràfica, amb vint-i-dues escenes (sense comptar-hi les trenta-sis figures de sants pintades als sis entrecarrers), i es considera l'obra mestra de l'autor. Va ser encarregat per la Confraria dels Cuiraters de Manresa, que tenia el Sant Esperit com a patró. Es tracta d'una narració al voltant de la figura del Sant Esperit i la seva intercessió en els principals passatges bíblics. El relat comença amb la Creació del Món i la infantesa i maduresa de Jesús, continua amb la seva Passió fins a l'Ascensió i la Pentecosta —peça central i de trànsit entre els quadres de la vida de Jesús—, i s'acaba amb escenes relatives a la creació de l'Església i l'inici de l'apostolat cristià.\nLes taules centrals de la predel·la varen desaparèixer abans del segle xix i en el seu lloc es va incorporar, en la restauració del 1954, una taula amb un Enterrament de Jesús, obra de Lluís Borrassà de 1411.","url":"https://ca.wikipedia.org/wiki/Retaule_del_Sant_Esperit","thumbnail_url":"https://upload.wikimedia.org/wikipedia/commons/thumb/2/2e/Manresa%2C_Col%C2%B7legiata_Bas%C3%ADlica_de_Santa_Maria_de_Manresa-PM_58861-adjust.jpg/150px-Manresa%2C_Col%C2%B7legiata_Bas%C3%ADlica_de_Santa_Maria_de_Manresa-PM_58861-adjust.jpg"},{"id":"942","type":"featured","language_code":"ca","title":"Espai exterior","summary":"L'espai exterior és la part de l'Univers més enllà de la Terra, dels cossos celestes o de la seva atmosfera. No hi ha cap frontera definida entre l'atmosfera terrestre i aquest medi, tot i que habitualment se sol considerar que l'espai exterior comença a una alçada de 80 a 120 km de la superfície terrestre. Se'n diu espai exterior per distingir-lo de l'espai aeri. D'altra banda, l'espai profund forma part de l'espai exterior però es basa en la zona més enllà de la influència gravitacional de la Terra i de la seva atmosfera.L'espai exterior no està completament buit de matèria (és a dir, no és un buit perfecte) sinó que conté una baixa densitat de partícules, predominantment gas d'hidrogen, així com radiació electromagnètica. Encara que se suposa que l'espai exterior ocupa pràcticament tot el volum de l'Univers i durant molt de temps es va considerar pràcticament buit, o replet d'una substància anomenada èter, ara se sap que conté la major part de la matèria de l'Univers. Aquesta matèria està formada per radiació electromagnètica, partícules còsmiques, neutrins sense massa i fins i tot formes de matèria poc conegudes com la matèria fosca i l'energia fosca. De fet, en l'Univers cadascun d'aquests components contribueix al total de la matèria, segons estimacions, en la següent proporció: matèria condensada freda (0,03%), matèria estel·lar (0,5%), neutrins (partícules sense massa, 0,3%), matèria fosca (25%) i energia fosca (75%). La naturalesa física d'aquestes últimes encara es coneix amb prou feines. Només es coneixen algunes de les seves propietats pels efectes gravitatoris que imprimeixen en el període de revolució de les galàxies, d'una banda, i en l'expansió accelerada de l'Univers o inflació còsmica, per una altre.\nLa línia de Kármán s'utilitza convencionalment com a l'inici de l'espai ultraterrestre amb la finalitat de tractats i registres sobre l'espai per a la indústria aeroespacial. El marc de dret internacional de l'espai va ser creat pel Tractat de l'espai exterior, que va ser aprovat per les Nacions Unides el 1967. Aquest tractat s'oposa a qualsevol reclamació de la sobirania nacional i permet que tots els estats, explorar l'espai exterior de manera lliure. El 1979, amb el Tractat de la Lluna, es va consensuar que les superfícies dels cossos celestes, com ara planetes, així com l'espai orbital al voltant, la competència de la comunitat internacional. Les resolucions addicionals sobre l'espai exterior han estat elaborades per les Nacions Unides, però aquestes no han impedit el desplegament d'armes a l'espai exterior.","url":"https://ca.wikipedia.org/wiki/Espai_exterior","thumbnail_url":null},{"id":"949925","type":"featured","language_code":"ca","title":"Llista de quadres de Hans Memling","summary":"Els quadres de Hans Memling (1440-1494) segueixen les petjades dels creadors del moviment dels primitius flamencs: Jan van Eyck, el Mestre de Flémalle i Rogier van der Weyden, el seu mestre. La seva principal innovació consisteix a aplicar el realisme òptic als temes devocionals o místics. Tot i que Memling va viure en el període turbulent de la transició de la casa governant de Borgonya a la dels Habsburg, aquest fet no va tenir influència a la seva obra, ja que els seus encàrrecs provenien gairebé en exclusiva de rics burgesos de Bruges (banquers, comerciants i polítics), clergues i algun aristòcrata ocasional. Sovint eren estrangers –especialment italians– que tenien connexions polítiques o financeres amb la ciutat, l'eix central d'una situació econòmica que només duraria unes poques dècades més. Entre les obres de Memling destaquen els seus retrats –de bust o de cos sencer–, les pintures de devoció i els retaules per a capelles privades a Bruges. Sembla que no rebé encàrrecs oficials (de l'ajuntament o la cort).\nHa sobreviscut una proporció excepcional de la seva obra. A més d'uns 20 retaules –sovint en diversos grups especials i de mida considerable– hi ha prop de 15 quadres individuals de la Mare de Déu i el Nen, amb panells laterals desapareguts amb figures o retrats dels donants, uns altres 20 quadres que representen sants o diversos temes dels Evangelis i més de 30 retrats –alguns en forma d'un díptic amb una Mare de Déu i el Nen.","url":"https://ca.wikipedia.org/wiki/Llista_de_quadres_de_Hans_Memling","thumbnail_url":null},{"id":"950506","type":"featured","language_code":"ca","title":"Sistema electoral de Catalunya","summary":"El sistema electoral de Catalunya està establert legalment per la Constitució Espanyola, l'Estatut d'Autonomia de Catalunya, la llei orgànica 5/1985 i les seves successives modificacions. La llei del Parlament de Catalunya 3/1982 regulava la convocatòria d'eleccions al Parlament de Catalunya i l'elecció del President de la Generalitat; aquesta llei fou derogada per la llei 13/2008 de 23 de març, del Parlament, el president i el Consell Executiu, sense que es produïssin canvis pel que fa al procediment d'elecció i convocatòria d'eleccions.La mateixa Constitució preveu que una llei orgànica sigui la que reguli tots els procediments electorals que es realitzin a l'Estat, amb l'excepció de les eleccions autonòmiques que, encara que queden regulades en part per aquesta llei, poden ser regulades també per les lleis electorals pròpies de cada comunitat si així ho estableixen els seus estatuts. En aquest sentit, a Catalunya, tot i que l'Estatut en el seu article 56 preveu la possibilitat d'elaborar una llei electoral, aquesta s'ha d'aprovar per dues terceres parts del Parlament i, fins a l'actualitat, la manca d'acord parlamentari ha suposat que la llei orgànica 5/1985 sigui d'aplicació també a les eleccions catalanes, en virtut del que es disposa a l'article preliminar i de la disposició addicional primera de la citada llei, que indiquen el caràcter supletori de la mateixa en absència d'una llei electoral pròpia en una comunitat autònoma.\nMalgrat que s'aprovés una llei electoral catalana, la llei estatal es continuaria aplicant a les eleccions legislatives catalanes perquè una part de les seves prescripcions tenen la condició de normes d'aplicació general, és a dir, normes que han de ser aplicades a tots els processos electorals (estatals, autonòmics, locals i europeus). Aquestes normes fan referència bàsicament a la definició del dret de sufragi, a l'administració electoral, al cens electoral, als requisits generals de la convocatòria d'eleccions, al procediment de presentació de candidatures, a la campanya i propaganda electorals, al recurs contenciós electoral, a les despeses i les subvencions electorals i als delictes i infraccions electorals.","url":"https://ca.wikipedia.org/wiki/Sistema_electoral_de_Catalunya","thumbnail_url":"https://upload.wikimedia.org/wikipedia/commons/thumb/c/ce/Flag_of_Catalonia.svg/150px-Flag_of_Catalonia.svg.png"},{"id":"950856","type":"featured","language_code":"ca","title":"Retaule Major de la catedral de Toledo","summary":"El Retaule Major de la catedral de Toledo va ser realitzat entre el 1497 i el 1504 i és d'estil gòtic florit o tardà, precursor del nou Renaixement. Va ser un encàrrec del cardenal Cisneros: en la seva elaboració hi van participar nombrosos artistes (fins a vint-i-set, de diferents especialitats: arquitectes, escultors, pintors i entalladors) sota la direcció d'Enrique Egas i Pedro de Gumiel; l'encarregat de la part arquitectònica va ser Petit Juan.El retaule està situat al fons de la capella Major de la catedral de Toledo i és de forma corbada, ja que calia que es pogués adossar perfectament al mur de la capella. El seu tema central marià és de l'Assumpció de la Mare de Déu, mentre que als carrers laterals s'hi relaten també escenes de la vida i Passió de Crist. El coronament superior del retaule es va realitzar amb la inclusió d'un gran calvari.","url":"https://ca.wikipedia.org/wiki/Retaule_Major_de_la_catedral_de_Toledo","thumbnail_url":"https://upload.wikimedia.org/wikipedia/commons/thumb/9/94/Catedral_de_Toledo.Altar_Mayor.JPG/150px-Catedral_de_Toledo.Altar_Mayor.JPG"},{"id":"951849","type":"featured","language_code":"ca","title":"Llista de nimfàlids de la península Ibèrica i Balears","summary":"En la llista a continuació hi figura la totalitat de les espècies de nimfàlids que es poden trobar a la península Ibèrica i les Illes Balears, així com la seva distribució al món, la seva localització al territori peninsular i balear, el seu hàbitat i el seu estat de conservació (EC). N'hi ha unes 6.000 espècies distribuïdes per tot el món, 96 de les quals es poden trobar a la península Ibèrica.\nAquesta família es caracteritza per tenir només quatre potes funcionals, mentre que l'altre parell, atrofiat, no té cap ús locomotor. Les erugues acostumen a estar recobertes d'espines, llevat dels satirins, que presenten una forma oblonga. Pupen cap per avall fixades pel cremàster (un conjunt de ganxos presents a la punta de l'abdomen de la pupa que, juntament amb la seda, la fixen a una superfície) o semienterrades al sòl.","url":"https://ca.wikipedia.org/wiki/Llista_de_nimf%C3%A0lids_de_la_pen%C3%ADnsula_Ib%C3%A8rica_i_Balears","thumbnail_url":"https://upload.wikimedia.org/wikipedia/commons/thumb/0/0c/Vanessa_atalanta_brok_beentree.jpg/150px-Vanessa_atalanta_brok_beentree.jpg"},{"id":"952154","type":"featured","language_code":"ca","title":"Blaveta de l'espantallops","summary":"La blaveta de l'espantallops (Iolana iolas) és un lepidòpter glossat de la família Lycaenidae. Es distribueix pel Marroc, Algèria, sud d'Europa (des de la península Ibèrica fins als Balcans), Turquia i l'Iran. Tot i la seva àmplia distribució, habita en reductes aïllats i sempre en poc nombre. A més, el seu hàbitat a la península Ibèrica es redueix a zones amb la presència de la seva principal planta nutrícia Colutea arborescens. Aquests factors han fet que s'inclogui al Llibre Vermell de Lepidòpters de la península Ibèrica, en la categoria de perill d'extinció (EN) i a la Llista Vermella Europea d'Espècies Amenaçades amb l'estatus de quasi amenaçada (NT).Es tracta d'una de les blavetes més grans d'Europa. El dimorfisme sexual no és gaire accentuat; tot i això les femelles tenen les tonalitats blaves de l'anvers restringides a la regió basal i discal, mentre que el blau dels mascles el cobreix pertot, fet que, en conjunt, fa que sigui vistosa. Ara bé, la dificultat d'observar individus és accentuada degut a la seva curta vida durant l'etapa adulta, al univoltinisme i al freqüent sedentarisme, lligat sempre a la relativa monofàgia de l'eruga.","url":"https://ca.wikipedia.org/wiki/Blaveta_de_l%27espantallops","thumbnail_url":"https://upload.wikimedia.org/wikipedia/commons/thumb/f/f9/Iolana_iolas_farriolsi.jpg/150px-Iolana_iolas_farriolsi.jpg"},{"id":"952304","type":"featured","language_code":"ca","title":"Mi, Belarussi","summary":"Mi, Belarussi (en bielorús Мы, беларусы; en rus Мы, белорусы; es pot traduir com Nosaltres, els bielorussos) és el títol no oficial de l'himne nacional de Bielorússia, i el primer vers de la seva lletra. Oficialment, Mi, Belarussi es titula Himne nacional de la República de Bielorússia (en bielorús Дзяржаўны гімн Рэспублікі Беларусь i en rus Государственный гимн Республики Беларусь). L'himne fou originalment escrit i adoptat el 1955 pel seu ús a la República Socialista Soviètica de Bielorússia. La música de l'himne de l'RSS de Bielorússia fou composta per Niestsier Sakalouski i la lletra fou escrita per Mikhàs Klimkòvitx. Després de la dissolució de la Unió Soviètica es mantingué la música composta per Sakalouski, però se'n descartà la lletra. La nova lletra, escrita per Klimkòvitx i Uladzímir Karizna, fou adoptada segons un decret presidencial emès el 2 de juliol de 2002. Els versos de l'himne actual parlen d'una Bielorússia amistosa, honorant-ne les batalles militars passades i mirant endavant cap al futur. La música no es canvià a causa de les relacions històriques que manté amb el país.","url":"https://ca.wikipedia.org/wiki/Mi,_Belarussi","thumbnail_url":"https://upload.wikimedia.org/wikipedia/commons/thumb/6/61/My_Belarusy_1.png/150px-My_Belarusy_1.png"},{"id":"953658","type":"featured","language_code":"ca","title":"Paulí de York","summary":"Sant Paulí (Roma, últim terç del s. VI – Rochester, 10 d'octubre de 644 o 645) va ser un membre de la missió gregoriana enviada el 601 pel papa Gregori I per convertir els anglosaxons del seu paganisme, i el primer bisbe de York. És venerat com a sant per diverses confessions cristianes.\nPaulí va arribar a Anglaterra el 604; es coneix poca cosa de les seves activitats durant les dues dècades posteriors. Després de passar uns anys al regne de Kent, possiblement el 625 Paulí va ser consagrat com a bisbe. Aconseguí convertir el rei Edwin de Northúmbria, així com molts dels seus súbdits. Després de la mort d'aquest rei el 633, Paulí va tornar a Kent, on va esdevenir bisbe de Rochester.","url":"https://ca.wikipedia.org/wiki/Paul%C3%AD_de_York","thumbnail_url":"https://upload.wikimedia.org/wikipedia/commons/thumb/0/09/Saint_Paulinus_of_York_%28cropped%29.jpg/150px-Saint_Paulinus_of_York_%28cropped%29.jpg"},{"id":"960589","type":"featured","language_code":"ca","title":"Penjat, arrossegat i esquarterat","summary":"Penjat, arrossegat i esquarterat (en anglès hanged, drawn and quartered o, de vegades, hung, drawn and quartered) va ser un tipus d'execució implantat a Anglaterra a partir de l'any 1351 que era aplicat a aquells que eren considerats culpables d'alta traïció; aquest tipus de càstig, tanmateix, fou registrat per primera vegada durant el regnat del rei Enric III (1216-1272) i del seu successor, Eduard I (1272–1307). Els convictes eren lligats a un panell de fusta i arrossegats per un cavall fins al lloc d'execució, on eren penjats (fins a estar a punt de morir), emasculats, eviscerats, decapitats i esquarterats (tallats en quatre parts). Les restes eren sovint exposades en llocs importants arreu del país, tals com el pont de Londres. Per raons de decència pública, les dones convictes d'alta traïció eren cremades a la foguera.\nLa severitat de la sentència es mesurava segons la serietat del crim. Com que es tractava d'un atac contra l'autoritat del monarca, l'alta traïció era considerada un acte prou deplorable com per demanar el càstig més extrem per l'infractor. Tot i que alguns convictes van aconseguir la commutació de pena i van finar d'una manera menys ignominiosa, durant els diversos segles que es va aplicar aquesta sentència molts homes culpables d'alta traïció van ser objecte d'aquesta pena capital. Entre ells s'hi troben sacerdots catòlics executats durant l'època elisabetiana i molts dels regicides de Carles I involucrats en l'execució d'aquest monarca l'any 1649.\nTot i que la llei del Parlament anglès que defineix l'alta traïció encara roman en els llibres estatutaris del Regne Unit, en un llarg període de reforma legal del segle xix la sentència penjat, arrossegat i esquarterat (\"hanged, drawn and quartered\") va ser canviada per arrossegat, penjat fins a la mort i decapitat i esquarterat pòstumament (\"drawing, hanging until dead, and posthumous beheading and quartering\"). El 1870 la llei va esdevenir obsoleta, i el 1998 el Regne Unit va abolir la pena de mort per traïció.","url":"https://ca.wikipedia.org/wiki/Penjat,_arrossegat_i_esquarterat","thumbnail_url":"https://upload.wikimedia.org/wikipedia/commons/thumb/f/fc/BNMsFr2643FroissartFol97vExecHughDespenser.jpg/150px-BNMsFr2643FroissartFol97vExecHughDespenser.jpg"},{"id":"960968","type":"featured","language_code":"ca","title":"Rosetta@home","summary":"Rosetta@home és un projecte de computació distribuïda per a la predicció de l'estructura de les proteïnes que utilitza la plataforma Berkeley Open Infrastructure for Network Computing (BOINC). És dirigit pel Laboratori Baker, de la Universitat de Washington. El seu objectiu és predir acoblaments proteïna-proteïna i dissenyar noves proteïnes mitjançant l'ús d'uns 55.000 ordinadors actius cedits per voluntaris, amb un rendiment mitjà de gairebé 19.036 gigaFLOPS a 5 de febrer del 2023. Foldit, un videojoc basat en Rosetta@Home, intenta assolir el mateix objectiu per mitjà del proveïment participatiu. Tot i que el projecte se centra principalment en la investigació bàsica per millorar la precisió i robustesa dels mètodes proteòmics, Rosetta@home també duu a terme investigacions aplicades en l'àmbit de la malària, la malaltia d'Alzheimer i altres patologies.Igual que la resta de projectes BOINC, Rosetta@home utilitza la capacitat de processament d'ordinadors en repòs cedits per voluntaris per executar càlculs sobre unitats de treball. Els resultats són enviats al servidor central del projecte, on se'ls valida i assimila a les bases de dades del projecte. Es tracta d'un projecte multiplataforma que es pot fer servir en una gran varietat de configuracions de maquinari. Els usuaris poden seguir el progrés de la seva pròpia predicció de l'estructura de les proteïnes gràcies a l'estalvi de pantalla de Rosetta@home.\nA més d'investigar sobre malalties, la xarxa Rosetta@home serveix per provar nous mètodes de bioinformàtica estructural. Una vegada han estat desenvolupats i considerats estables després de funcionar a la gran varietat d'ordinadors voluntaris de Rosetta@home, aquests nous mètodes són utilitzats en altres aplicacions basades en Rosetta, com ara RosettaDock i el Human Proteome Folding Project. Dues de les proves més importants pels nous mètodes desenvolupats gràcies a Rosetta@home són els experiments Critical Assessment of Techniques for Protein Structure Prediction (CASP) i Critical Assessment of Prediction of Interactions (CAPRI), experiments que avaluen els mètodes més avançats de predicció de l'estructura de les proteïnes i predicció d'acoblaments proteïna-proteïna, respectivament. Rosetta@home sovint és un dels predictors més reeixits en aquests experiments. El projecte és un dels millors predictors d'estructura terciària que existeixen.","url":"https://ca.wikipedia.org/wiki/Rosetta@home","thumbnail_url":"https://upload.wikimedia.org/wikipedia/commons/thumb/7/74/Rosetta.gif/150px-Rosetta.gif"},{"id":"975143","type":"featured","language_code":"ca","title":"Exploració de Júpiter","summary":"L'exploració de Júpiter es va iniciar el 1973 amb una primera missió espacial que va ser succeïda per unes altres vuit, que incloïen no només el planeta sinó també els seus satèl·lits. Totes aquestes missions han sobrevolat el planeta i han estat realitzades utilitzant naus espacials no tripulades de la NASA, la majoria de les quals, ajudades per l'assistència gravitatòria, han fet observacions detallades sense sondes espacials dedicades i sense entrar en òrbita. Aquestes missions inclouen dues sondes del programa Pioneer (10 i 11), també dues del programa Voyager (1 i 2), la sonda Ulysses, la Cassini-Huygens i la New Horizons. La sonda Galileo va ser la primera a entrar-hi en òrbita i l'única que n'ha penetrat l'atmosfera, fet que converteix Júpiter en el planeta exterior més visitat.\nEl juliol de 2016, la nau espacial Juno, llançada el 2011, va completar la seva maniobra d'inserció orbital amb èxit i ara està en òrbita al voltant del planeta realitzant el seu programa científic per determinar si Júpiter té un nucli rocós.\nL'Agència Espacial Europea va seleccionar la missió de classe L1 JUICE el 2012 com a part del programa Cosmic Vision per explorar tres dels satèl·lits galileanes de Júpiter (concretament, Europa i Ganimedes) amb un possible mòdul de descens a Ganimedes proporcionat per Roscosmos, i resoldre el debat que dura des de fa molt de temps sobre l'existència d'un oceà d'aigua líquida sota la superfície gelada d'Europa. S'ha proposat el llançament de JUICE per l'any 2022. Alguns administradors de la NASA han especulat amb l'exploració tripulada de Júpiter, però aquest tipus de missions no es consideren factibles amb les tecnologies convencionals. D'altra banda, s'ha avançat la possibilitat de realitzar viatges tripulats des de Mart utilitzant menys recursos que si s'efectuessin des de la Terra utilitzant part de l'infraestructura de transport de Mart d'SpaceX amb combustible extret i produït en sòl marcià.","url":"https://ca.wikipedia.org/wiki/Exploraci%C3%B3_de_J%C3%BApiter","thumbnail_url":"https://upload.wikimedia.org/wikipedia/commons/thumb/e/e2/Jupiter.jpg/150px-Jupiter.jpg"},{"id":"976785","type":"featured","language_code":"ca","title":"Experiment de Cavendish","summary":"L'experiment de Cavendish és un experiment realitzat entre 1797 i 1798 pel científic britànic Henry Cavendish amb l'objectiu de determinar la densitat mitjana de la Terra, cosa que permeté després calcular la seva massa a partir del radi de la Terra i la massa de la Lluna, el Sol i la resta de planetes del sistema solar. De la densitat de la Terra es determinà posteriorment el valor de la constant de gravitació universal, \n  \n    \n      \n        G\n      \n    \n    {\\textstyle G}\n  .Cavendish millorà un dispositiu, anomenat balança de torsió, dissenyat al voltant del 1783 per John Michell (1724-1793) que morí sense poder completar l'experiment. El resultat obtingut per Cavendish fou que la densitat mitjana de la Terra era 5,437 g/cm3, només un 1,4% menor que el valor ara acceptat, 5,515 g/cm3.","url":"https://ca.wikipedia.org/wiki/Experiment_de_Cavendish","thumbnail_url":"https://upload.wikimedia.org/wikipedia/commons/thumb/e/ea/Cavendish_experiment_3.jpg/150px-Cavendish_experiment_3.jpg"},{"id":"978228","type":"featured","language_code":"ca","title":"Llista de guardonats amb el Premi Nobel de Química","summary":"El Premi Nobel de Química (en suec Nobelpriset i kemi) és lliurat anualment per l'Acadèmia Sueca a «científics que sobresurten per les seves contribucions en el camp de la química». És un dels cinc premis Nobel establerts en el testament d'Alfred Nobel el 1895, i que són atorgats a totes aquelles persones que realitzen contribucions notables en: la química, la física, la literatura, la pau i la fisiologia o medicina.Segons el que diu el testament de Nobel, aquest reconeixement és administrat directament per la Fundació Nobel i concedit per un comitè conformat per cinc membres que són escollits per l'Acadèmia Sueca. El primer premi Nobel de química va ser atorgat el 1901 a Jacobus Henricus van't Hoff, dels Països Baixos. Cada destinatari rep una medalla, un diploma i un premi econòmic que ha variat al llarg dels anys. El 1901, van't Hoff va rebre 150,782 corones sueques, equivalents a 7.731.004 corones de desembre de 2007; el 2008, en comparació, el premi va ser de 10.000.000 de corones sueques (una mica més d'1 milió d'euros, equivalent a 1,4 milions de dòlars dels Estats Units). El guardó és presentat a Estocolm, Suècia, en una celebració anual que es realitza cada 10 de desembre, just quan es commemora l'aniversari de la mort de Nobel.Almenys 25 dels guardonats han rebut el premi Nobel per les seves contribucions en el camp de la química orgànica, més que en qualsevol altre camp de la química. Dos guanyadors del Premi Nobel de Química, els alemanys Richard Kuhn (1938) i Adolf Butenandt (1939), no van poder acceptar el premi a causa de la prohibició del govern de l'Alemanya nazi. Més tard van rebre una medalla i un diploma, però no els diners. Frederick Sanger és l'única persona en guanyar el premi en dues ocasions, el 1958 i 1980. Dues persones també van guanyar premis Nobel en altres camps: Marie Curie (física el 1903, química el 1911) i Linus Carl Pauling (química el 1954, pau el 1962). Quatre dones han guanyat el premi: Marie Curie, Irène Joliot-Curie (1935), Dorothy Crowfoot Hodgkin (1964) i Ada Yonath (2009). Fins a l'any 2011, el premi ha estat atorgat a 160 persones. En vuit anys diferents no es va lliurar el premi Nobel de química, en algunes ocasions per haver estat declarat desert i en altres per la situació de guerra mundial i l'exili obligat de diversos membres del comitè.","url":"https://ca.wikipedia.org/wiki/Llista_de_guardonats_amb_el_Premi_Nobel_de_Qu%C3%ADmica","thumbnail_url":"https://upload.wikimedia.org/wikipedia/commons/thumb/6/6e/AlfredNobel_adjusted.jpg/150px-AlfredNobel_adjusted.jpg"},{"id":"978414","type":"featured","language_code":"ca","title":"Llista de guardonats amb el Premi Nobel de la Pau","summary":"El Premi Nobel de la Pau és lliurat anualment pel Comitè Nobel Noruec «a la persona que ha fet el millor treball o la major quantitat de contribucions per a la fraternitat entre les nacions, la supressió o reducció d'exèrcits així com la participació i promoció de congressos de pau l'any immediatament anterior». Resulta destacable afegir que és un dels cinc Premis Nobel especificats al testament d'Alfred Nobel (1895; la seva mort va ocórrer a l'any següent), i lliurats per aportacions excel·lents fetes en els camps de la química, física, literatura, pau i fisiologia o medicina. Tal com assenyala el testament, el premi és administrat pel Comitè Nobel Noruec i lliurat per un comitè de cinc persones que són escollides pel Parlament Noruec. El primer Premi Nobel de la pau es va lliurar el 1901 a Frédéric Passy i Jean Henri Dunant. Cada beneficiari rep una medalla, un diploma i un premi monetari el valor del qual varia amb el pas del temps. Aquell any, Passy i Dunant van compartir un guardó de 150.782 corones sueques, el qual equivaldria a 7.731.004 corones sueques el desembre de 2008. En comparació, el mateix any Martti Ahtisaari, de Finlàndia, va rebre el premi junt amb una condecoració de 10.000.000 corones sueques (una mica més d'1 milió d'euros). El Premi de la Pau és presentat cada any a Oslo, en presència del rei, específicament el 10 de desembre, data en la qual es commemora l'aniversari de la mort del Nobel. Aquest és l'únic Premi Nobel que no és lliurat a Estocolm.Així mateix, el Premi Nobel de la Pau és considerat el més controvertit dels Premis Nobel; moltes de les seves seleccions han estat fortament criticades. Mahatma Gandhi mai va guanyar el premi, malgrat haver estat nomenat fins i tot en cinc ocasions diferents. Després del seu assassinat el 1948, el comitè va considerar guardonar-lo de manera pòstuma, tanmateix al final va determinar retenir el guardó d'aquell any amb l'explicació que «no hi havia cap candidat viu que fos adequat». El 1961, Dag Hammarskjöld, que va morir després de la seva nominació i diversos mesos abans de l'anunci, es va convertir en l'únic receptor en haver estat reconegut postmortem; arran aquest fet, es van modificar els estatuts per evitar qualsevol premi pòstum futur. El 1973, Lê Ðức Thọ va declinar el Premi Nobel de la Pau, a causa que «ell no estava en una posició per acceptar el guardó, citant la situació al Vietnam com la seva raó primordial.» D'altra banda, Linus Pauling, 1962, és a la data l'única persona en haver estat guardonada amb dos Premis Nobel individuals; prèviament, havia rebut el Premi Nobel de Química el 1954. Al seu torn, el Comitè Internacional de la Creu Roja ha obtingut el premi en tres ocasions (1917, 1944 i 1963), mentre que l'Alt Comissionat de les Nacions Unides per als Refugiats ha guanyat la distinció en dos (1954 i 1981). Un total de vint dones han estat reconegudes amb l'esmentada condecoració, més que en qualsevol altre Premi Nobel. Fins al 2011, el guardó de la Pau ha estat lliurat a 101 persones i a 20 organitzacions. D'altra banda, hi ha hagut un total de 19 anys en els quals el Premi no ha estat lliurat, superant la quantitat de vegades que qualsevol altre premi de la mateixa organització.","url":"https://ca.wikipedia.org/wiki/Llista_de_guardonats_amb_el_Premi_Nobel_de_la_Pau","thumbnail_url":"https://upload.wikimedia.org/wikipedia/commons/thumb/6/66/Alfred_Nobel_mirrored.png/150px-Alfred_Nobel_mirrored.png"},{"id":"978576","type":"featured","language_code":"ca","title":"Llista de guardonats amb el Premi Nobel de Fisiologia o Medicina","summary":"El Premi Nobel de Fisiologia o Medicina (en suec Nobelpriset i fysiologi eller medicin) és lliurat anualment per l'Institut Karolinska de Suècia a «científics i metges que sobresurten per les seves contribucions en el camp de la fisiologia o la medicina». És un dels cinc premis Nobel establerts en el testament d'Alfred Nobel, el 1895, i que són atorgats a tots aquells individus que realitzen contribucions notables, a més de en medicina, en la química, la física, la literatura o la pau.Segons el que diu el testament de Nobel, aquest reconeixement és administrat directament per la Fundació Nobel i concedit per un comitè format per cinc membres i un secretari executiu que són elegits per l'Institut Karolinska. Tot i ser conegut popularment com el «Premi Nobel de Medicina», Alfred Nobel va especificar clarament que seria lliurat per «fisiologia o medicina», de manera que els guardonats poden procedir d'un ampli rang de camps d'estudi.El primer Premi Nobel de Fisiologia o Medicina va ser atorgat el 1901 a Emil Adolf von Behring, d'Alemanya. Cada destinatari rep una medalla, un diploma i un premi econòmic que ha variat al llarg dels anys. El 1901, von Behring va rebre 150.782 corones sueques, equivalents a 7.731.004 corones de desembre de 2008. En comparació, aquest mateix any el premi va ser atorgat a Harald zur Hausen, Françoise Barré-Sinoussi i Luc Montagnier, els quals van compartir la quantitat de 10.000.000 de corones sueques (una mica més d'1 milió d'euros). Addicionalment, el guardó és presentat a Estocolm en una celebració anual que es realitza cada 10 de desembre, en commemoració de l'aniversari luctuós de Nobel.Al llarg dels anys, els guardonats han procedit de diversos camps relacionats amb la fisiologia i la medicina. Fins al 2009, en vuit ocasions va ser atorgat per investigacions en el camp de la transducció de senyal per proteïnes G i segons missatgers, tretze per treballs en l'àmbit de la neurobiologia i el mateix nombre per contribucions en l'estudi del metabolisme. Gerhard Domagk (1939), de nacionalitat alemanya, no va poder rebre el premi a causa de la prohibició del govern de l'Alemanya nazi. Més tard va rebre una medalla i un diploma, però no els diners. Deu dones han guanyat el premi: Gerty Cori (1947), Rosalyn Yalow (1977), Barbara McClintock (1983), Rita Levi-Montalcini (1986), Gertrude B. Elion (1988), Christiane Nüsslein-Volhard (1995), Linda B. Buck (2004), Françoise Barré-Sinoussi (2008), Elizabeth Blackburn (2009) i Carol W. Greider (2009). Fins a l'any 2010, el premi ha estat atorgat a 196 persones. Hi ha hagut nou anys (1915-1918, 1921, 1925, 1940-1942) en què no es va lliurar, en algunes ocasions per declarar desert i en altres per la situació de Guerra Mundial i l'exili obligat de diversos membres del comitè.","url":"https://ca.wikipedia.org/wiki/Llista_de_guardonats_amb_el_Premi_Nobel_de_Fisiologia_o_Medicina","thumbnail_url":"https://upload.wikimedia.org/wikipedia/commons/thumb/b/bd/NobelPrizeSymbol.png/150px-NobelPrizeSymbol.png"},{"id":"982599","type":"featured","language_code":"ca","title":"Llista de guardonats amb el Premi Nobel d'Economia","summary":"El Premi del Banc de Suècia de Ciències Econòmiques en memòria d'Alfred Nobel, conegut també com a Premi Nobel d'Economia tot i no ser un dels premis originàriament per Alfred Nobel, és lliurat anualment per la Reial Acadèmia Sueca de Ciències i és una de les principals distincions que es realitzen per ressaltar el treball d'aquelles persones que han desenvolupat una teoria o una activitat digna de reconeixement en el món de l'economia. Cal destacar que aquest premi no va ser creat per Alfred Nobel, sinó que es va començar a lliurar el 1969 pel Banc de Suècia, amb la denominació de Premi d'Honor del Banc de Suècia en Ciències Econòmiques en Memòria d'Alfred Nobel, amb el consentiment de la Fundació Nobel. El guanyador del premi rep 10 milions de corones sueques, al voltant d'1,1 milions d'euros, una medalla d'or i un diploma. Des d'aquest moment, a data de 2020 el Premi Nobel d'Economia s'ha atorgat en 52 ocasions a 86 investigadors per la seva contribució en l'àmbit de les ciències econòmiques. Aquest premi va ser lliurat per primera vegada als economistes Ragnar Frisch i Jan Tinbergen per haver desenvolupat i aplicat models dinàmics a l'anàlisi dels processos econòmics.\nEs tracta d'un dels premis més qüestionats per crítics i intel·lectuals. La majoria dels guanyadors són estatunidencs provinents de la Universitat de Chicago, i el 2012 fins a 5 guardonats van ser alhora membres de la Facultat d'Economia d'aquesta universitat.El premi va ser lliurat en una ocasió a l'asiàtic Amartya Sen, economista de Santiniketan, a l'Índia. Des de la seva creació i fins al 2009 el guardó va ser atorgat només a homes, fins que en aquell mateix any se li atorgà a Elinor Ostrom, acadèmica nord-americana de les universitats d'Indiana i Arizona. Un altre dels aspectes que presenta aquest premi, és la possibilitat que un altre intel·lectual d'una branca diferent de l'economia opti per guanyar el premi. Per aquesta raó, Herbert Alexander Simon, amb estudis en ciència política, va ser distingit amb el premi el 1978.","url":"https://ca.wikipedia.org/wiki/Llista_de_guardonats_amb_el_Premi_Nobel_d%27Economia","thumbnail_url":"https://upload.wikimedia.org/wikipedia/commons/thumb/1/15/Riksbanken_skylt.jpg/150px-Riksbanken_skylt.jpg"},{"id":"982747","type":"featured","language_code":"ca","title":"Llista de guardonats amb el Premi Nobel de Física","summary":"El Premi Nobel de Física (en suec: Nobelpriset i fysik) és lliurat anualment per l'Acadèmia Sueca a «científics que sobresurten per les seves contribucions en el camp de la física». És un dels cinc premis Nobel establerts en el testament d'Alfred Nobel, el 1895, i que són donats a tots aquells individus que realitzen contribucions notables en la química, la física, la literatura, la pau i la fisiologia o medicina.Segons el que diu el testament de Nobel, aquest reconeixement és administrat directament per la Fundació Nobel i concedit per un comitè conformat per cinc membres que són triats per la Reial Acadèmia Sueca de Ciències. El primer Premi Nobel de Física va ser atorgat el 1901 a Wilhelm Conrad Röntgen, d'Alemanya. Cada destinatari rep una medalla, un diploma i un premi econòmic que ha variat al llarg dels anys. El 1901, Röntgen va rebre 150.782 corones sueques, equivalents a 7.731.004 corones de 2007; en comparació, el 2008 el premi va ser atorgat a Makoto Kobayashi, Toshihide Maskawa i Yoichiro Nambu, que van compartir la quantitat de 10.000.000 de corones sueques (una mica més d'1 milió d'euros, equivalent a 1,4 milions de dòlars). Addicionalment, el guardó és presentat a Estocolm, Suècia, en una celebració anual que es realitza cada 10 de desembre, en commemoració de l'aniversari luctuós de Nobel.John Bardeen és l'únic guardonat que ha guanyat el Premi Nobel de Física en dues ocasions, el 1956 i el 1972. Marie Curie va guanyar dos Premis Nobel en dues disciplines, física el 1903 i química el 1911. William Lawrence Bragg és el guardonat més jove fins avui, ja que li va ser concedit el Premi en 1915, quan només comptava amb 25 anys. Només dues dones han aconseguit el Premi: Marie Curie (1903) i Maria Goeppert-Mayer (1963), el que fa que el Nobel de Física sigui el Premi Nobel que menys dones hagin guanyat. Fins al 2011, el Premi ha estat concedit a 191 individus. Durant sis anys (1916, 1931, 1934, 1940-1942) no va ser atorgat, en algunes ocasions, per declarar-se desert i, en altres, per la situació de guerra mundial i l'exili obligat de diversos membres del comitè.","url":"https://ca.wikipedia.org/wiki/Llista_de_guardonats_amb_el_Premi_Nobel_de_F%C3%ADsica","thumbnail_url":"https://upload.wikimedia.org/wikipedia/commons/thumb/6/6e/AlfredNobel_adjusted.jpg/150px-AlfredNobel_adjusted.jpg"},{"id":"982934","type":"featured","language_code":"ca","title":"Martinus van Marum","summary":"Martinus van Marum (Delft, 20 de març de 1750 – Haarlem, 26 de desembre de 1837) fou un científic holandès que va treballar en diferents camps, entre els quals la medicina, la botànica, la geologia, la química i la paleontologia; les seves majors aportacions, però, van ser a la física, i en particular a l'electricitat. És conegut per haver desenvolupat el gran generador electroestàtic que porta el seu nom, encara exposat al Museu Teyler, del qual en va ser director. Mogut per les influències de la Il·lustració i els esdeveniments de la Revolució Francesa, va dur a terme una gran quantitat d'experiments amb ell, i fins i tot va descobrir l'ozó en generar espurnes elèctriques a l'aire. Martinus van Marum posseïa un vast jardí botànic particular amb multitud de plantes exòtiques i va contribuir a estendre la nova química d'Antoine Laurent Lavoisier més enllà dels països francòfons.\nVa ser membre d'un total de 37 societats científiques i va mantenir correspondència amb els homes més influents de la seva època, com Benjamin Franklin, Henry Cavendish, Johann Wolfgang von Goethe, Antoine Laurent Lavoisier, Carl von Linné, John Dalton, Charles Hutton, Luigi Galvani o Alessandro Volta, entre d'altres. És considerat una figura clau de la ciència neerlandesa.","url":"https://ca.wikipedia.org/wiki/Martinus_van_Marum","thumbnail_url":"https://upload.wikimedia.org/wikipedia/commons/thumb/9/9e/Martin_van_Marum_by_Charles_Howard_Hodges.JPG/150px-Martin_van_Marum_by_Charles_Howard_Hodges.JPG"},{"id":"983756","type":"featured","language_code":"ca","title":"Estat Lliure del Congo","summary":"L'Estat Lliure del Congo o Estat Independent del Congo (en francès État Indépendant du Congo) fou un antic domini colonial africà, propietat privada del rei Leopold II de Bèlgica, les fronteres del qual coincideixen amb l'actual República Democràtica del Congo. El Congo va ser administrat privadament pel rei Leopold entre 1885 i 1908, any en què el territori va ser cedit a Bèlgica.\nDurant el període en què va ser administrat per Leopold II, el territori va ser objecte d'una explotació sistemàtica i indiscriminada dels seus recursos naturals (especialment el vori i el cautxú), en la qual es va utilitzar exclusivament mà d'obra indígena en condicions d'esclavitud. Per mantenir el seu control sobre la població nadiua, l'administració colonial va instaurar un règim de terror, en el qual van ser freqüents els assassinats en massa i les mutilacions. A causa d'això i d'altres factors relacionats, hi va haver un elevadíssim nombre de víctimes mortals: encara que és impossible realitzar càlculs exactes, la majoria dels autors esmenten xifres d'entre cinc i deu milions de morts.\nA partir de 1900, la premsa europea i estatunidenca va començar a informar sobre les dramàtiques condicions en les quals vivia la població nadiua del territori. Les maniobres diplomàtiques i la pressió de l'opinió pública van aconseguir que el rei belga renunciés al seu domini personal sobre el Congo, que va passar a convertir-se en una colònia de Bèlgica, sota el nom de Congo Belga.\n\n","url":"https://ca.wikipedia.org/wiki/Estat_Lliure_del_Congo","thumbnail_url":"https://upload.wikimedia.org/wikipedia/commons/thumb/a/ab/LocationCongoFreeState.png/150px-LocationCongoFreeState.png"},{"id":"983951","type":"featured","language_code":"ca","title":"Llista de guardonats amb el Premi Nobel de Literatura","summary":"El Premi Nobel de Literatura és lliurat anualment per l'Acadèmia Sueca a «escriptors que sobresurten per les seves contribucions en el camp de la literatura». És un dels cinc premis Nobel establerts en el testament d'Alfred Nobel, el 1895, i que són donats a tots aquells individus que realitzen contribucions notables en la química, la física, la literatura, la pau i la fisiologia o la medicina. Segons el que diu el testament de Nobel, aquest reconeixement és administrat directament per la Fundació Nobel i concedit per un comitè conformat per cinc membres que són triats per l'Acadèmia Sueca. El primer Premi Nobel de Literatura va ser lliurat el 1901 al francès Sully Prudhomme. Cada guanyador rep al seu torn una medalla, un diploma i un premi econòmic la suma del qual ha variat al llarg dels anys. El 1901, Prudhomme va guanyar 150.782 corones sueques, que equivaldrien a 7.731.004 corones del 2007. En comparació, el 2008 el premi va ser lliurat al també francès Jean-Marie Gustave Le Clézio, que va obtenir una condecoració estimada en 10.000.000 de corones. Addicionalment, el guardó és presentat a Estocolm, Suècia, en una celebració anual que es realitza cada 10 de desembre, just quan es commemora l'aniversari luctuós de Nobel.Cada any, l'Acadèmia Sueca envia les sol·licituds per les candidatures al Premi Nobel de Literatura. Certament, els membres de l'Acadèmia, així com de diferents acadèmies i societats literàries, juntament amb professors de literatura i llengües, exguardonats amb el Nobel de literatura, i els presidents de les organitzacions d'escriptors estan autoritzats a designar un candidat. No obstant això, no estan permeses les autonominacions. Finalment, a l'octubre, els membres de l'Acadèmia Sueca voten i el candidat que rep més de la meitat dels vots totals és designat com el nou Nobel de Literatura.Fins al 2011, el guardó de literatura ha estat lliurat a 108 persones. Hi ha casos en què hi ha hagut controvèrsies a causa de l'elecció de l'Acadèmia; per exemple, el 1958, el guanyador del Nobel Boris Pasternak va ser obligat a rebutjar-lo a causa que es trobava sota pressió per part del govern de la Unió Soviètica. De manera similar, el 1964, el francès Jean-Paul Sartre va refusar rebre el guardó, ja que fins llavors s'havia negat a acceptar qualsevol reconeixement oficial que li fos fet en vida. Un total de 12 dones han guanyat el Nobel de literatura, més que en cap altre premi Nobel, amb l'excepció única del Premi Nobel de la Pau, que ha estat donat a 15 dones en tota la seva historia. Des de la seva creació, hi ha hagut només quatre ocasions en què el Premi Nobel de Literatura és concedit a dues persones en un mateix any (1904, 1917, 1966 i 1974), així com set anys en què no va ser lliurat (1914, 1918, 1935 i 1940-1943).","url":"https://ca.wikipedia.org/wiki/Llista_de_guardonats_amb_el_Premi_Nobel_de_Literatura","thumbnail_url":"https://upload.wikimedia.org/wikipedia/commons/thumb/6/66/Alfred_Nobel_mirrored.png/150px-Alfred_Nobel_mirrored.png"},{"id":"985735","type":"featured","language_code":"ca","title":"Literatura fenício-púnica","summary":"La literatura feniciopúnica és aquella escrita en llengua fenícia, la llengua de les antigues civilitzacions de Fenícia i Cartago. Les proves més antigues semblen datar aproximadament del segle xiv aC, mentre que les últimes de no més enllà del segle IV dC. Està envoltada d'una aura de misteri pels pocs vestigis que se n'han conservat: tot el que en resta és una sèrie d'inscripcions, poques de les quals tenen un caràcter netament literari (només alguna narració històrica, poemes, etc.). La majoria procedeix de monedes, fragments i alguna traducció al grec i al llatí. No obstant això, és un fet provat que tant a Fenícia com a Cartago hi va haver biblioteques i que els fenicis tingueren una rica producció literària hereva del passat cananeu, de la qual obres com ara les redactades per Filó Herenni Bibli o Menandre d'Efes en són una part ínfima.","url":"https://ca.wikipedia.org/wiki/Literatura_fen%C3%ADcio-p%C3%BAnica","thumbnail_url":"https://upload.wikimedia.org/wikipedia/commons/thumb/b/b7/Hannon_map-ca.svg/150px-Hannon_map-ca.svg.png"},{"id":"98591","type":"featured","language_code":"ca","title":"Políedre","summary":"Un políedre és un cos geomètric, la superfície del qual es compon d'una quantitat finita de polígons plans. Els seus elements notables són la cara o faceta que és la porció de pla que limita el cos, l'aresta on es troben dues cares, i el vèrtex on es troben tres o més arestes. Encara que sempre s'ha concebut el políedre com un cos de tres dimensions, també hi ha semblants topològics en qualsevol dimensió; per exemple, el polígon és el semblant topològic de dues dimensions del políedre. Totes aquestes formes són conegudes com a polítops.\nLa paraula políedre deriva del grec πολύεδρον (πολύς, polís = \"molts\" i ἕδρα, hédra = \"seient, cara\"). Molts objectes microscòpics naturals (molècules, protozous, virus, etc.) tenen una forma o simetria polièdrica. Els cristalls es poden presentar d'aquesta forma, fins i tot a escala microscòpica.","url":"https://ca.wikipedia.org/wiki/Pol%C3%ADedre","thumbnail_url":"https://upload.wikimedia.org/wikipedia/commons/thumb/7/73/Dodecahedron.gif/150px-Dodecahedron.gif"},{"id":"98640","type":"featured","language_code":"ca","title":"Kitsune","summary":"La paraula japonesa kitsune (狐) significa 'guineu', animal que constitueix un element de singular importància en el folklore japonès fins al punt que és utilitzat tradicionalment per anomenar un esperit del bosc amb forma de guineu, la funció clàssica del qual és la de protegir boscs i llogarrets. Segons la mitologia japonesa, les guineus són animals intel·ligents que tenen habilitats màgiques, les quals es veuen incrementades amb l'edat i l'adquisició de coneixements. El poder d'un kitsune també és més gran a mesura que augmenta el nombre de cues, sent el més poderós el kitsune de nou cues.\nA més, el kitsune està estretament associat al déu xintoista (kami) Oinari, déu de la fertilitat, l'agricultura, l'arròs i de les guineus, ja sigui com a missatger o com a servent; aquestes funcions reforcen el seu poder sobrenatural.\nEntre els seus poders més destacats es troba la capacitat d'adoptar la forma humana, habitualment en una dona jove. En alguns contes tradicionals, i en el folklore en general, els kitsune es desenvolupen com a éssers que s'aprofiten de la seva metamorfosi per fer entremaliadures a les persones; en altres ocasions, l'animal exerceix funcions de guardià fidel, amic, amant o esposa. Com a conseqüència de tots aquests atributs màgics, als kitsune se'ls fan ofrenes com si fossin una deïtat.\nL'origen històric d'aquest paper central de la guineu en el folklore japonès està en la seva convivència harmònica amb l'ésser humà a l'antic Japó, de la qual en va derivar un creixent corpus de llegendes.","url":"https://ca.wikipedia.org/wiki/Kitsune","thumbnail_url":"https://upload.wikimedia.org/wikipedia/commons/thumb/c/cf/Prince_Hanzoku_terrorised_by_a_nine-_tailed_fox.jpg/150px-Prince_Hanzoku_terrorised_by_a_nine-_tailed_fox.jpg"},{"id":"98655","type":"featured","language_code":"ca","title":"Antoni Tàpies i Puig","summary":"Antoni Tàpies i Puig   (pronunciació en català central: /ənˈtɔ.ni ˈta.pi.ə.zi ˈput͡ʃ/) (Barcelona, 13 de desembre de 1923 - Barcelona, 6 de febrer de 2012) fou un pintor, escultor i teòric de l'art català. Fou un dels principals exponents a escala mundial de l'informalisme, i és considerat com un dels artistes catalans més destacats del segle xx. L'obra de l'artista barceloní gaudeix d'un centre d'estudi i conservació a la Fundació Antoni Tàpies de Barcelona.\nDe formació autodidàctica, Tàpies va crear un estil propi dins l'art d'avantguarda del segle xx, en el qual es combinen la tradició i la innovació dins d'un estil abstracte però ple de simbolisme, donant una gran rellevància al substrat material de l'obra. Cal destacar el marcat sentit espiritual que inspira la seva obra, on el suport material transcendeix el seu estat per analitzar d'una manera profunda la condició humana.\nL'obra de Tàpies ha tingut una gran valoració en l'àmbit internacional, essent exposada als més prestigiosos museus del món. Al llarg de la seva carrera ha rebut nombrosos premis i distincions, entre els quals cal destacar el Premi de la Fundació Wolf de les Arts (1981), la Medalla d'Or de la Generalitat de Catalunya (1983), el Premi Príncep d'Astúries de les Arts (1990), la Medalla Picasso de la UNESCO (1993) i el Premi Velázquez d'Arts Plàstiques (2003). Com a reconeixement a la seva trajectòria artística el rei Joan Carles I li va atorgar el 9 d'abril de 2010 el títol de marquès de Tàpies.","url":"https://ca.wikipedia.org/wiki/Antoni_T%C3%A0pies_i_Puig","thumbnail_url":"https://upload.wikimedia.org/wikipedia/commons/thumb/1/15/Antoni_T%C3%A0pies_%281%29.jpg/150px-Antoni_T%C3%A0pies_%281%29.jpg"},{"id":"989095","type":"featured","language_code":"ca","title":"Mansana de la Discòrdia","summary":"La mansana de la Discòrdia o, més modernament, illa de la Discòrdia, és el nom que rep un tram del passeig de Gràcia de l'Eixample de Barcelona situat entre els carrers d'Aragó i del Consell de Cent. Es tracta d'un conjunt de 5 edificis: casa Lleó Morera de Domènech i Montaner, casa Mulleras d'Enric Sagnier, casa Bonet de Marcel·lià Coquillat, casa Amatller de Puig i Cadafalch i casa Batlló d'Antoni Gaudí. Si bé totes són d'arquitectes reconeguts del modernisme, l'apel·latiu popular de «mansana de la Discòrdia» es referia a la rivalitat professional entre Domènech i Montaner, Puig i Cadafalch i Antoni Gaudí i, molt especialment, a les façanes dels seus edificis. Quan Gaudí va haver de resoldre l'encàrrec de la casa Batlló ja sabia el que havien fet els altres dos. De fet, la presència de l'arquitecte més sorprenent de tots ells era l'element que hi provocava aquest nom.","url":"https://ca.wikipedia.org/wiki/Mansana_de_la_Disc%C3%B2rdia","thumbnail_url":"https://upload.wikimedia.org/wikipedia/commons/thumb/1/12/Illa_de_la_Disc%C3%B2rdia.jpg/150px-Illa_de_la_Disc%C3%B2rdia.jpg"},{"id":"98949","type":"featured","language_code":"ca","title":"Monopoli","summary":"Un monopoli (del grec μόνος monos un, i πωλεῖν pōlein vendre) és una situació de privilegi legal o fallada de mercat en la qual, per a una indústria que té un producte, un bé, un recurs o un servei determinat i diferenciat, hi ha un productor (monopolista) oferent que té un gran poder de mercat i és l'únic de la indústria que el posseeix. Mentre que en el mercat competitiu els consumidors i els productors són preu-acceptants –ja que el preu ve fixat únicament per l'oferta i la demanda–, en el monopoli l'oferent monopolista pot fixar el preu utilitzant el seu poder de mercat.\nCal tenir en compte que en aquest mercat no existeixen productes substitutius, és a dir, no existeix cap altre bé pel qual es pugui reemplaçar sense cap inconvenient i, per tant, aquest producte és l'única alternativa que té el consumidor per comprar. S'acostuma a definir també com a \"mercat en què només hi ha un venedor\", però aquesta definició es correspondria més amb el concepte de monopoli pur.\nEl monopolista controla la quantitat de producció i el preu. Però això no significa que pugui cobrar el que vulgui si vol maximitzar els beneficis. Per això el monopolista ha d'esbrinar els seus costos i les característiques de la demanda del mercat (elasticitat, preferències, etc.) Amb aquesta informació decideix quina és la quantitat que ha de produir i vendre, i el seu preu.\nDes d'un punt de vista econòmic, es pot afirmar que el cost marginal del monopolista - increment del cost per unitat fabricada - representa l'oferta total del mercat i l'ingrés mitjà del monopolista - preu per unitat venuda -no és més que la corba de demanda del mercat. Per escollir el nivell de producció maximitzador del benefici, el monopolista ha de conèixer les seves corbes d'ingrés marginal (variació que experimenta l'ingrés quan l'oferta varia en una unitat) i de cost mitjà.","url":"https://ca.wikipedia.org/wiki/Monopoli","thumbnail_url":"https://upload.wikimedia.org/wikipedia/commons/thumb/f/ff/Shaghai_pudong.JPG/150px-Shaghai_pudong.JPG"},{"id":"99069","type":"featured","language_code":"ca","title":"Dmitri Mendeléiev","summary":"Dmitri Ivànovitx Mendeléiev (rus: Дмитрий Иванович Менделеев, AFI / dmʲitrʲɪj ɪˈvanəvʲɪtɕ mʲɪndʲɪˈlʲejɪf / ( ? i  escolteu-ne la pronunciació en rus); 8 de febrer del 1834 Tobolsk, Imperi Rus - 2 de febrer del 1907, Sant Petersburg, Imperi Rus) fou un destacat químic rus, catedràtic de la Universitat Imperial de Sant Petersburg, famós per haver descobert la llei periòdica el 1869 amb la qual classificà els elements químics en la taula periòdica. Aquesta classificació li permeté preveure l'existència d'elements químics encara no descoberts, com ara el gal·li, el germani i l'escandi, predir-ne amb molta exactitud les propietats, així com detectar errors en els valors de propietats d'elements ja coneguts, com la massa atòmica o les valències, mal calculats.\nPer altra banda, també fou el descobridor de la temperatura crítica (que ell anomenà temperatura absoluta d'ebullició) i formulà per primera vegada l'equació d'estat dels gasos ideals, \n  \n    \n      \n        p\n        V\n        =\n        n\n        R\n        T\n      \n    \n    {\\displaystyle pV=nRT}\n  , tot identificant la constant del gasos \n  \n    \n      \n        R\n      \n    \n    {\\displaystyle R}\n   com una constant universal i calculant-ne el valor de manera molt precisa. A més a més, tingué un paper destacat com a assessor del govern rus en relació amb la modernització de la major part dels sectors industrials del país, que havien quedat molt endarrerits respecte als països europeus i als Estats Units.\nFou guardonat amb el Premi Demídov (1862); la medalla Davy (1882); el Faraday Lectureship Prize (1889) i la medalla Copley (1905). Fou nomenat Doctor honoris causa per les universitats d'Edimburg, Göttingen, Oxford, Cambridge, Princeton, Glasgow i Yale. Tanmateix, i malgrat el seu prestigi internacional, mai fou admès com a membre de l'Acadèmia de Ciències de Sant Petersburg i la seva candidatura al Premi Nobel de Química fou rebutjada dues vegades (1905 i 1906).","url":"https://ca.wikipedia.org/wiki/Dmitri_Mendel%C3%A9iev","thumbnail_url":"https://upload.wikimedia.org/wikipedia/commons/thumb/c/c8/DIMendeleevCab.jpg/150px-DIMendeleevCab.jpg"},{"id":"99088","type":"featured","language_code":"ca","title":"Mark Twain","summary":"Samuel Langhorne Clemens (Florida, Missouri, 30 de novembre de 1835 - Redding, Connecticut, 21 d'abril de 1910), més conegut pel seu pseudònim Mark Twain, va ser un escriptor i humorista estatunidenc. Destacà per les seves novel·les Les aventures de Huckleberry Finn (1885), considerada sovint com «la gran novel·la estatunidenca», i Les aventures de Tom Sawyer (1876).Twain fou un personatge molt conegut a la seva època, i va ser amic de presidents, artistes, grans empresaris, i membres de la reialesa europea. Pel seu enginy i talent per a la sàtira va ser molt popular. En el moment de la seva mort, se'l va considerar \"l'humorista estatunidenc més gran de la seva època\", i William Faulkner el va anomenar «el pare de la literatura estatunidenca».","url":"https://ca.wikipedia.org/wiki/Mark_Twain","thumbnail_url":"https://upload.wikimedia.org/wikipedia/commons/thumb/3/31/MarkTwain.LOC.jpg/150px-MarkTwain.LOC.jpg"},{"id":"997188","type":"featured","language_code":"ca","title":"Llista d'etimologies dels noms dels estats dels Estats Units","summary":"Els cinquanta estats dels Estats Units han pres els seus noms d'una gran varietat de llengües. El nom de vint-i-quatre d'ells deriva de les llengües ameríndies i un del hawaià: vuit provenen de les llengües algonquines, set de les llengües siouan (una de les quals per mitjà del miami-illinois, una llengua algonquina), tres de les llengües iroqueses, un de l'uto-asteca, i els cinc restants d'altres llengües dels nadius americans.\nEls noms d'uns altres vint-i-dos estats provenen etimològicament de llengües europees: set deriven del llatí (majoritàriament de les formes llatines de prenoms anglesos), cinc de l'anglès, cinc del castellà (i un més d'una llengua indígena per mitjà del castellà), i quatre del francès (un dels quals per mitjà de l'anglès). Les etimologies de sis estats no estan del tot clares: Arizona, Hawaii, Idaho, Maine, Oregon i Rhode Island (en la llista de sota, aquests estats tenen una fila informativa per cada idioma d'on poden provenir o per cada significat).\nDels cinquanta estats, onze foren anomenats en honor d'una persona. D'aquests onze, set fan referència a reis o reines: les dues Carolines, les dues Virgínies, Maryland, Louisiana i Geòrgia. Només un d'ells fou anomenat en honor d'un president dels Estats Units (Washington).","url":"https://ca.wikipedia.org/wiki/Llista_d%27etimologies_dels_noms_dels_estats_dels_Estats_Units","thumbnail_url":"https://upload.wikimedia.org/wikipedia/commons/thumb/1/18/Etimologia_dels_noms_dels_estats_dels_Estats_Units.png/150px-Etimologia_dels_noms_dels_estats_dels_Estats_Units.png"}]