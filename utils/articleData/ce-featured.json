[{"id":"10987","type":"featured","language_code":"ce","title":"Чаплин, Чарльз","summary":"Ча́рльз Спе́нсер (Ча́рли) Ча́плин (англ. Charles Spencer «Charlie» Chaplin; 1889 шеран 16 апрель — 1977 шеран 25 декабрь) — америкин а, ингалсан а киноактёр, сценарист, композитор, режиссёр.","url":"https://ce.wikipedia.org/wiki/%D0%A7%D0%B0%D0%BF%D0%BB%D0%B8%D0%BD,_%D0%A7%D0%B0%D1%80%D0%BB%D1%8C%D0%B7","thumbnail_url":"https://upload.wikimedia.org/wikipedia/commons/thumb/f/fe/Charlie_Chaplin_in_unknown_year.jpg/150px-Charlie_Chaplin_in_unknown_year.jpg"},{"id":"11433","type":"featured","language_code":"ce","title":"Толстой, Лев Николаевич","summary":"Википеди:Хаьржина йаззамаш\nЛев Никола́евич Толсто́й (1828 шеран 28 август (9 сентябрь), Ясни Поляна, Тулин губерни, Российн импери — 1910 шеран 7 ноябрь (20 ноябрь), Астапово станци, Рязанан губерни, Российн импери) — массарал вевзашволучарах цхьаъ оьрсийн йаздархо а, ойланча а. Цхьаболчара и лоруш ву дуьненахь массарал воккху йаздархо ву санна. Севастополь ларйаран (1854—1855) декъашхо. Серлонча, публицист, динан ойланча. Цуьнан ойланаш бахьанехь «толстовство» олу керла дин доладелла. Паччахьан Ӏилманан академин Член-корреспондент (1873 шо), исбаьхьа йозан сийлахь академик (1900 шо).\nВехачу хенахь иза лерина оьрсийн литературин тхьамда. Цуьна кхолларалло йолийна оьрсийн а, дуьненан а реализмехь керла мур. Цуьнан кхолларала хилира XIX бӀешеран классикийн романан а, XX бӀешеран йукъахь шатайпа тӀай. Цо бина европера гуманизмана а, дуьненан литературехь йолчу реализман ламастана боккха Ӏаткъам. Цуьнан произведенишца дукха фильмаш йаьхна СССРхь а, кхечу пачхьалкхашахь а, цуьнан пьесаш дукха хӀиттийна дуьненан сценашкахь.\nЦуьнан къаьсстина йевзаш йолу произведениш йу «ТӀом а, машар а», роман «Анна Каренина», трилоги «Бералла», «Кхиина валар», «Къоналла», повесть «Крейцеран соната», «Севастополан дийцараш» аьлла цикл, и. к. д.","url":"https://ce.wikipedia.org/wiki/%D0%A2%D0%BE%D0%BB%D1%81%D1%82%D0%BE%D0%B9,_%D0%9B%D0%B5%D0%B2_%D0%9D%D0%B8%D0%BA%D0%BE%D0%BB%D0%B0%D0%B5%D0%B2%D0%B8%D1%87","thumbnail_url":"https://upload.wikimedia.org/wikipedia/commons/thumb/c/c6/L.N.Tolstoy_Prokudin-Gorsky.jpg/150px-L.N.Tolstoy_Prokudin-Gorsky.jpg"},{"id":"13736","type":"featured","language_code":"ce","title":"Маркс, Карл","summary":"Википеди:Хаьржина йаззамаш\nКарл Генрих Маркс (нем. Karl Heinrich Marx; 1818 шеран 5 май, Трир — 1883 шеран 14 март, Лондон) — немцойн философ, социолог, экономист, йаздархо, политикин журналист, йукъараллин гӀуллакххо. Цуьна белхаш кхоьллира философехь диалектикан а, историн а материализм, экономикехь — тӀекхета механ теори, политикехь — классийн къиссаман теори. Оцу хьажамах хилира коммунизман а, социализман а идеологин бух. Цунна цӀе тиллира «марксизм». Иза ву «Коммунистан партин манифестан» а, (дуьххьара арахецна 1848 шарахь), «Капиталан» а (1867 шо) автор. Цхьаболу цуьна белхаш йазбина бу Фридрих Энгельсца цхьана.","url":"https://ce.wikipedia.org/wiki/%D0%9C%D0%B0%D1%80%D0%BA%D1%81,_%D0%9A%D0%B0%D1%80%D0%BB","thumbnail_url":"https://upload.wikimedia.org/wikipedia/commons/thumb/d/d4/Karl_Marx_001.jpg/150px-Karl_Marx_001.jpg"},{"id":"15494","type":"featured","language_code":"ce","title":"Резистор","summary":"Рези́стор (инг. resistor, лат. resisto — «дуьхьало яр» бохучух схьадаьлла) — электрикин зӀен партал элемент. Идеалехь цуьнан тоькан дуьхьало яр доцург кхин билгало хила ца еза. Идеалан резисторин даима зӀен декъан Оман закон нийса хила деза: резисторан тӀехь йолу цӀеххьана булам нийса пропорцехь хила еза цунахь чекх йолу токаца \n  \n    \n      \n         \n        U\n        (\n        t\n        )\n        =\n        R\n        ⋅\n        I\n        (\n        t\n        )\n      \n    \n    {\\displaystyle ~U(t)=R\\cdot I(t)}\n  . Амма муьлха а резисторан, мел а елахь, йолуш ю паразитан токан чухоам а, паразитан индуктивность а, сизийн йоцу вольтан-амперан характеристика.","url":"https://ce.wikipedia.org/wiki/%D0%A0%D0%B5%D0%B7%D0%B8%D1%81%D1%82%D0%BE%D1%80","thumbnail_url":"https://upload.wikimedia.org/wikipedia/commons/thumb/3/3d/6_different_resistors.jpg/150px-6_different_resistors.jpg"},{"id":"16060","type":"featured","language_code":"ce","title":"Башкирийчоь","summary":"Башкирийчоь (башк. Башҡортостан Республикаһы, йоца цӀерш:  Башкортоста́н, Башки́ри, кхин лелош йу аббревиатура РБ) — Российн субъект, республика (пачхьалкх). Ийдалйистан федералан гуо, Уралан экономикин кӀоштан дакъа. Коьрта гӀала — Уфа.\nКхоьллина 1917 шеран 15 ноябрехь [28 ноябрехь] къоман-территорин автономи Башкурдистан аьлла, 1919 шеран 20 мартехь, центран Советийн Ӏедало Башкирийн Правительствоца биначу бартаца, цӀе йара Башкирийн АССР цул совнах таханлерчу Россехь дуьххьара къоман автономин республика йу. 1990 шеран 11 октябрехь дуьйна Башкирийн Советийн Социалистийн Республика — Башкортостан йара, 1992 шеран 25 февралехь дуьйна Республика Башкортостан аьлла цӀе йу. Российн республикашна йуккъахь бахархойн барамца хьалхарчу меттигехь йу.\nБашкирийчоь цӀе йолу историко-географин мехкан дакъа ду. Дозанаш ду Пермийн мехкаца, Свердловскан а, Челябинскан а, Оренбурган а областашца, ГӀезалойчоьца а, Удмуртица а.","url":"https://ce.wikipedia.org/wiki/%D0%91%D0%B0%D1%88%D0%BA%D0%B8%D1%80%D0%B8%D0%B9%D1%87%D0%BE%D1%8C","thumbnail_url":"https://upload.wikimedia.org/wikipedia/commons/thumb/3/3d/Flag_of_Bashkortostan.svg/150px-Flag_of_Bashkortostan.svg.png"},{"id":"17277","type":"featured","language_code":"ce","title":"Нобелин совгӀат","summary":"Википеди:Хаьржина йаззамаш\n\nНобелин совгӀат (швед. Nobelpriset, инг. Nobel Prize) — дуьненахь уггара ларамечарах Ӏилманан талламех, революцин кхоьллинаргах, культуре йа йукъараллин кхиамане дилларах халкъашна юккъера совгӀат.","url":"https://ce.wikipedia.org/wiki/%D0%9D%D0%BE%D0%B1%D0%B5%D0%BB%D0%B8%D0%BD_%D1%81%D0%BE%D0%B2%D0%B3%D3%80%D0%B0%D1%82","thumbnail_url":"https://upload.wikimedia.org/wikipedia/commons/thumb/f/f6/Nobel_prize_medal_awarded_to_Alexander_Fleming%2C_1945._%289660573705%29.jpg/150px-Nobel_prize_medal_awarded_to_Alexander_Fleming%2C_1945._%289660573705%29.jpg"},{"id":"17619","type":"featured","language_code":"ce","title":"Дзюдо","summary":"Википеди:Хаьржина йаззамаш\n\nДзюдо́ (яп. 柔道 дзю: до:, ма-дарра — «КӀеда некъ»; Россиехь иштта олу «Сетта некъ») — Японин латаран говзалла, XIX бӀешарахь японин латаран говзанчас Дзигоро Канос (1860—1938) кхоьллина спортан герз доцуш латар. Иштта Дзигоро Канос кхоьллира коьрта бакъонаш а, Ӏаморан бух а, къовсаран бакъонаш а.\nДзюдо кхоьллин де лоруш ду Канос хьалхара дзюдо школа Кодокан кхоьллин де 1882 шарахь.\nДзюдохь магийна йу кхоссараш а, лазаран приёмаш а, сацораш а, садукъаран приёмаш а лаьтташ а, партерехь а. Тохараш а, лазоран кхераме приёмаш а ката санна бен ца Ӏамайо. Кхоьчу тайпан латарашца (желтойн-риман латар, паргӀата кепар латар) башхал йу магийтина приёмаш алсам хилар.\nДзюдон коьрта ши принцип йу «Кхиаман тӀекхачархьам вовшен гӀодар а, вовшех кхетар а», «Тоьллачу кепар дегӀах а, синах а пайда эцар». Дзюдо Ӏамочун Ӏалашо хила еза гӀора сов даккхар а, латаран кечвалар а, шен дог-ойла тайар а. И деш оьшу низам а, чӀогӀамалла а, гӀиллакх а, кхиаман тӀекхача оьшуш болу къинхьегам а.\nДзюдо йу Олимпан ловзарашан йукъайогӀуш. Дзюдон техниках бух хилла дукха таханлера латаран тайпанашан. Царна йуккъехь самбо, Бразилин джиу-джитсу, Каваиси Рю дзюдзюцу, Косэн дзюдо. Дзюдо Ӏамийна Морихэй Уэсиба (айкидон кхоллархо), Мицуё Маэда (джиу-джитсун кхоллархо), Василий Ощепков (самбо кхоьллинчарех цхьаъ), Годзо Сиода (Ёсинкан тайпан айкидо).","url":"https://ce.wikipedia.org/wiki/%D0%94%D0%B7%D1%8E%D0%B4%D0%BE","thumbnail_url":"https://upload.wikimedia.org/wikipedia/commons/thumb/2/2c/Judo01cropped.jpg/150px-Judo01cropped.jpg"},{"id":"9508","type":"featured","language_code":"ce","title":"ХӀинди","summary":"ХӀинди (хӀинди भारत, инг. India), официалан цӀе — ХӀинди Респу́блика (хӀинди भारत गणराज्य, инг. Republic of India) — Къилба Азера пачхьалкх. Бахархой — 1 329 356 004 стаг (август 2016), майда — 3 287 263 км², оцу шинне а гайтамца Къилба Азера яккхийчех пачхьалкх ю. Бахархойн барамца дуьненахь шолгӀачу, майданца ворхӀалгӀа меттигехь ю. Коьрта гӀала — Нью-Дели. Пачхьалкхан меттанаш — хӀинди а, ингалсан а.\nФедерацин пачхьалкх, парламентан республика. Премьер-министр — Моди Нарендра, президент — Ковинд Рам Натх. Лаьтта 29 штатах а, 7 бертан латтанех а.\nХӀиндин дозанаш ду Пакистанца малхбузехь, Цийца, Непалца, Бутанца къилбаседа-малхбалехь, Бангладешца а, Мьянмица а малхбалехь. Цул сов, ХӀиндин хӀордан дозанаш ду Мальдивашца къилба-малхбузехь, Шри-Ланкица къилбехь, ХӀиндонези къилба-малхбалехь. ОвхӀанца доза долу Джамму а, Кашмир а штат къовсаме латта ду.\nХӀиндийн субконтинент ширачу хӀиндин цивилизацин даймохк бу. Шен историн йохаллин доккхах долчу декъехь ХӀинди хилла ладаме йохк-эцаран некъаийн йукъ, гӀарайаьлла хилла шен бахамашца а, лакхарчу оьздангаллица а. ХӀиндехь кхолладелла хӀиндуизм, буддизм, сикхизм, джайнизм динаш. Вайн эран хьалхарчу эзар шарахь хӀиндин субконтиненте кхаьчна керсталла а, ислам а, цара боккха Ӏаткъам бина регионан тайп-тайпана оьздангалла кхиоран. XVIII — XX бӀешерийн хьалхарчу декъехь ХӀинди кӀез-кӀезиг лоцуш дӀалаьцна Британин империс. 1947 шарахь, дукха шерашкахь дуьхьало йинчул тӀехьа, пачхьалкхан паргӀато елла. XX бӀешо чекхдолуш ХӀиндин бакхий кхиамаш хилла экономикехь а, тӀеман кхиорехь а, пачхьалкхан экономика дуьненахь уггар чехка кхуьучарна йукъахь йара. Цуьнга хьаьжна ца Ӏаш, бахархойн доккхаха долу дакъа къоьллехь дехаш ду. Боккха бала бу лакхарчу тӀегӀан тӀиера коррупци а, тӀехьайисита могашалла ларъяран система а.\nХӀинди потенциалехь онда пачхьалкх ю, ядеран герз а долуш. Иза ишттачу дуьненайукъарчу кхолламашна йукъахь йу: ВКЪО, G20, ДМЛО, Къилба Азин регионийн йукъаметтигийн ассоциаци, Къамнийн ДоттагӀалла, ткъа иштта БРИКС а, ШОС а.","url":"https://ce.wikipedia.org/wiki/%D0%A5%D3%80%D0%B8%D0%BD%D0%B4%D0%B8","thumbnail_url":"https://upload.wikimedia.org/wikipedia/commons/thumb/4/41/Flag_of_India.svg/150px-Flag_of_India.svg.png"}]