[{"id":"1003199","type":"good","language_code":"cs","title":"Francouzská opera","summary":"Francouzská opera jako specifický operní fenomén představuje jednu z největších evropských operních tradic. Zahrnuje díla francouzských skladatelů Lullyho, Rameaua, Charpentiera, Berlioze, Bizeta, Debussyho, Gounoda, Masseneta, Poulenca, Messiaena a jiných. Svou roli v historii francouzské opery hráli také někteří původně zahraniční skladatelé, zejména Gluck, Salieri, Cherubini, Rossini, Meyerbeer, Offenbach a v neposlední řadě Giuseppe Verdi.\nFrancouzská opera začala psát svou historii na dvoře krále Ludvíka XIV., když Jean-Baptiste Lully uvedl v roce 1673 svou první operu Cadmus et Hermione (Kadmos a Harmonie). Jednalo se o první významnou francouzskou operu. Již předtím bylo několik pokusů o její vytvoření; především je třeba jmenovat operu Pomone (Pomona), která byla první operou s libretem ve francouzštině, hudbu k ní složil Robert Cambert. Lully a jeho libretista Philippe Quinault vytvořili tzv. tragédie lyrique neboli tragédie en musique, formu francouzské opery, v níž jsou vedle árií významně zastoupena také taneční čísla a sborový zpěv.Lullyho nejvýznamnějším nástupcem byl Jean-Philippe Rameau. Po Rameauově smrti vytvořil německý skladatel Christoph Willibald Gluck pro pařížskou scénu v 70. letech 18. století celkem šest oper. V jeho tvorbě je vidět vliv Rameaua, ale celkově je dílo spíše zjednodušené, se zaměřením na drama. Ve stejné době, tedy ve druhé polovině 18. století, získávala ve Francii na popularitě tzv. opéra comique, v níž jsou árie střídány mluvenými dialogy.Ve 20. letech 19. století ve Francii vznikla grand opéra. Jedním z jejích předních tvůrců byl Gioacchino Rossini se svou operou Guillaume Tell (Vilém Tell). Nejvýznamnějším skladatelem grand opéry byl ovšem Giacomo Meyerbeer. Odlehčená opéra comique zažívala v této době úspěch v dílech Françoise-Adriena Boieldieua či Daniela Aubera. Jen obtížně se v tomto prostředí prosazoval Hector Berlioz. Například jeho opera Les Troyens (Trójané), která představovala kulminaci Gluckovy tradice, byla poprvé plně předvedena až sto let po svém napsání.\nOperetě, novému žánru, který se objevil ve druhé polovině 19. století, dominoval Jacques Offenbach se svými humornými a cynickými díly jako Orphée aux enfers (Orfeus v podsvětí).  Charles Gounod zažil obrovský úspěch se svou operou Faust. Georges Bizet složil slavnou Carmen, která se však v době prvního uvedení nesetkala s úspěchem. Richard Wagner se stal pro francouzskou operu výzvou, na niž reagoval mimo jiné Claude Debussy se svým dílem Pelléas et Mélisande (Pelleas a Melisanda). Dalšími významnými skladateli ve 20. století byli Maurice Ravel, Francis Poulenc a Olivier Messiaen.","url":"https://cs.wikipedia.org/wiki/Francouzsk%C3%A1_opera","thumbnail_url":"https://upload.wikimedia.org/wikipedia/commons/thumb/2/27/Palais_Garnier_%2832539469062%29.jpg/150px-Palais_Garnier_%2832539469062%29.jpg"},{"id":"100531","type":"good","language_code":"cs","title":"Ivanovice na Hané","summary":"Ivanovice na Hané (německy Eiwanowitz in der Hanna) jsou město v okrese Vyškov v Jihomoravském kraji, 8 km severovýchodně od města Vyškov na říčce Hané při dálnici D1 a železniční trati z Brna do Přerova. Žije zde přibližně 2 900 obyvatel. Součástí města je i vesnice Chvalkovice na Hané.\nIvanovice na Hané jsou městem s bohatou historií. Prošly rukama velkým množstvím majitelů od rytířského řádu sv. Jana Jeruzalémského až po císařskou rodinu Habsburků. Je zde barokizovaný kostel svatého Ondřeje, zámek postavený na začátku 17. století a další historické památky.\nDnešní město je sídlem správy mikroregionu Ivanovická brána s rozrůstající se silniční a dopravní infrastrukturou. Stojí tu dvě základní školy, z čehož je jedna umělecká se zaměřením na hudbu. Město je též rodištěm varhanního virtuose a hudebního skladatele profesora Bedřicha Antonína Wiedermanna.","url":"https://cs.wikipedia.org/wiki/Ivanovice_na_Han%C3%A9","thumbnail_url":"https://upload.wikimedia.org/wikipedia/commons/thumb/0/0f/Palack%C3%A9_n%C3%A1m%C4%9Bst%C3%AD_Ivanovice_na_Han%C3%A9.jpg/150px-Palack%C3%A9_n%C3%A1m%C4%9Bst%C3%AD_Ivanovice_na_Han%C3%A9.jpg"},{"id":"1008428","type":"good","language_code":"cs","title":"Seznam písní Johna Calea","summary":"Seznam písní Johna Calea uvádí přehled písní, do kterých vokálně přispěl nebo na kterých se podílel autorsky tento velšský hudebník, skladatel a producent. Hlavní část seznamu tvoří písně z jeho sólových alb, v menší míře pak ty, které hrál pouze při koncertech, ale na žádném albu nebyly vydány. Dále pak písně skupiny The Velvet Underground, v níž Cale v šedesátých letech působil, ale pouze ty, ve kterých buď zpíval, případně byl jejich spoluautorem či ty, které hrál při svých sólových koncertech. Jsou zde uvedeny i písně jiných interpretů, na kterých se John Cale buď podílel autorsky nebo v nich zpíval.","url":"https://cs.wikipedia.org/wiki/Seznam_p%C3%ADsn%C3%AD_Johna_Calea","thumbnail_url":"https://upload.wikimedia.org/wikipedia/commons/thumb/e/e9/John_Cale_Angers_%284%29.jpg/150px-John_Cale_Angers_%284%29.jpg"},{"id":"101300","type":"good","language_code":"cs","title":"Thutmose I.","summary":"Thutmose I. (řecky Téthmósis) byl třetím staroegyptským faraonem 18. dynastie, který vládl přibližně v letech 1504–1492 př. n. l. Na trůn usedl po smrti svého předchůdce Amenhotepa I. Jeho původ je nejasný, s největší pravděpodobností však nebyl synem Amenhotepa I. a svůj nástup na trůn legitimizoval sňatkem s Ahmose, jež byla dcerou Amenhotepa I. nebo jeho otce Ahmose I.\nBěhem své vlády podnikl válečná tažení do Levanty a Núbie, díky čemuž rozšířil Egyptskou říši jako nikdo před ním. Stejně jako jeho předchůdci se Thutmose I. zabýval stavěním chrámů a monumentů. Nejvíce se však věnoval výstavbě v Amonově chrámu v Karnaku, kde na jeho stavby dohlížel architekt Ineni.\nByl pravděpodobně prvním králem, který si postavil hrobku v Údolí králů, avšak tento primát může patřit i jeho předchůdci Amenhotepovi I. Byl pohřben v hrobce KV20 a později přesunut do hrobky KV38. Po vyloupení hrobky byly jeho ostatky za vlády 21. dynastie přemístěny do skrýše v Dér el-Bahrí. Nástupcem Thutmose I. se stal jeho syn Thutmose II., jehož po smrti vystřídala na trůně královna Hatšepsut, dcera Thutmose I.","url":"https://cs.wikipedia.org/wiki/Thutmose_I.","thumbnail_url":"https://upload.wikimedia.org/wikipedia/commons/thumb/e/ea/ColossalSandstoneHeadOfThutmoseI-BritishMuseum-August19-08.jpg/150px-ColossalSandstoneHeadOfThutmoseI-BritishMuseum-August19-08.jpg"},{"id":"1016524","type":"good","language_code":"cs","title":"Václav Dostal","summary":"Nadporučík Václav Jaroslav Dostal, někdy nesprávně Dostál; (4. července 1888 Poděbrady – 9. květen 1915 poblíž Neuville-Saint-Vaast) byl prvním českým důstojníkem roty Nazdar v rámci francouzské Cizinecké legie, prvním československým důstojníkem v první světové válce ve Francii a zároveň prvním československým důstojníkem, který padl v boji. Zemřel roku 1915 v bitvě u Arrasu (jinak též druhá bitva u Artois či tzv. Lorettoschlacht).","url":"https://cs.wikipedia.org/wiki/V%C3%A1clav_Dostal","thumbnail_url":"https://upload.wikimedia.org/wikipedia/commons/thumb/8/8a/V%C3%A1clav_Dostal_%281888-1915%29.jpg/150px-V%C3%A1clav_Dostal_%281888-1915%29.jpg"},{"id":"102077","type":"good","language_code":"cs","title":"Kostel Nanebevzetí Panny Marie","summary":"Kostelů zasvěcených nanebevzetí Panny Marie je mnoho. Tvoří přitom jen část kostelů zasvěcených Panně Marii.","url":"https://cs.wikipedia.org/wiki/Kostel_Nanebevzet%C3%AD_Panny_Marie","thumbnail_url":null},{"id":"1021906","type":"good","language_code":"cs","title":"Tyler Posey","summary":"Tyler Garcia Posey (* 18. října 1991 Santa Monica, Kalifornie, USA) je americký herec a hudebník, syn herce a scenáristy Johna Poseyho. Účinkoval již v raných letech v řadě dětských filmových a televizních rolí, za něž byl dvakrát nominován na cenu Young Artist Award. Nejvýraznější byl jako Raul Garcia v seriálu Doc (2001–2004) či Ty Ventura ve filmu Krásná pokojská (2002). V dospělosti je znám především jako představitel ústřední postavy Scotta McCalla z televizního seriálu stanice MTV Vlčí mládě (Teen Wolf, od roku 2011), i když byl poté obsazen i do řady filmových postav a uplatnil se také v hlasovém herectví. Na přelomu let 2011–2012 získal řadu mládežnických hereckých ocenění včetně Teen Choice Award a na některá další byl nominován. Hudebně působil několik let ve skupině Lost in Kostko, kterou v roce 2009 spoluzakládal.","url":"https://cs.wikipedia.org/wiki/Tyler_Posey","thumbnail_url":"https://upload.wikimedia.org/wikipedia/commons/thumb/0/09/Tyler_Posey_by_Gage_Skidmore.jpg/150px-Tyler_Posey_by_Gage_Skidmore.jpg"},{"id":"1022122","type":"good","language_code":"cs","title":"Dylan O'Brien","summary":"Dylan Rhodes O'Brien (* 26. srpna 1991 New York) je americký herec a hudebník. Pochází z filmařské rodiny, v širší známost vešel zejména jako představitel jedné z hlavních postav v televizním seriálu stanice MTV Vlčí mládě (Teen Wolf). Účinkoval i v nezávislém filmu High Road (2011), v romantickém snímku The First Time (2012) a komedii Stážisti (2013). Režisér Wes Ball ho pak obsadil do hlavní role akčního sci-fi thrilleru Labyrint: Útěk (2014) včetně jeho dvou pokračování Labyrint: Zkoušky ohněm (2016) a Labyrint: vražedná léčba (2018). Následovalo i angažmá v katastrofickém thrilleru Deepwater Horizon: Moře v plamenech (2016). Hlavní roli obsadil i v akčním filmu Americký zabiják (2017) a v dobrodružné komedii Láska a příšery (2020).","url":"https://cs.wikipedia.org/wiki/Dylan_O%27Brien","thumbnail_url":"https://upload.wikimedia.org/wikipedia/commons/thumb/7/7d/Dylan_O%27Brien_by_Gage_Skidmore_2.jpg/150px-Dylan_O%27Brien_by_Gage_Skidmore_2.jpg"},{"id":"10295","type":"good","language_code":"cs","title":"Bitva u Lipan","summary":"Bitva u Lipan se odehrála v neděli 30. května 1434 v lokalitě mezi vsí Hřiby a Lipskou horou, která leží přibližně jeden kilometr jižně od středočeské vesnice Lipany. Vojáci utrakvisticko-katolické aliance v čele s Divišem Bořkem z Miletínka zde drtivě porazili polní vojska sirotčího a táborského svazu, tvořící páteř vojenských složek radikálního křídla husitského hnutí. V průběhu bojových operací zahynul i vůdce radikálů Prokop Holý, nejvlivnější husitský politik, na jehož vůli před rokem 1434 do značné míry závisel osud revolučních Čech. Porážka sesadila polní obce z postavení rozhodujícího politického činitele v zemi a umožnila umírněné straně uzavřít dohodu s císařem Zikmundem Lucemburským a legáty basilejského koncilu. Tím bitva předznamenala ukončení občanské války v zemích Koruny české.\nAčkoli se lze při získávání informací o bitvě u Lipan opřít o poměrně bohatou řadu dobových písemností, je zodpovězení otázky, jakým způsobem probíhala, velmi nesnadné, neboť jde často o záznamy značně tendenční a jen útržkovitého charakteru. Z tohoto důvodu čeští historici zastávají rozdílné názory jak při odhadu početních stavů zúčastněných armád a líčení jednotlivých taktických manévrů, tak při líčení časové posloupnosti průběhu některých bojových epizod. Podobnou nejednotnost historická obec zaujímá též v postoji, jaký význam náleží lipanskému střetnutí v českých dějinách.","url":"https://cs.wikipedia.org/wiki/Bitva_u_Lipan","thumbnail_url":"https://upload.wikimedia.org/wikipedia/commons/thumb/0/0e/Skupina_bratrsk%C3%BDch_vojev%C5%AFdc%C5%AF.jpg/150px-Skupina_bratrsk%C3%BDch_vojev%C5%AFdc%C5%AF.jpg"},{"id":"1032235","type":"good","language_code":"cs","title":"Památník padlým partyzánům výsadku Jana Koziny","summary":"Památník padlým partyzánům, slavnostně odhalený 15. září 1946, se nachází na návrší Mělce poblíž města Louny v místech, kde v boji s Němci 17. října 1944 padli tři sovětští výsadkáři ze skupiny Jana Koziny. Zabitými vojáky byli Věra Morhunovová, Arkadyj Jastremskyj a Nikita Kosinkov bojující v rámci akce za osvobození Československa. Od 26. června 1973 je chráněn jako kulturní památka. Druhý pomníček z roku 1976 se nachází na západním okraji Loun na místě, kde byla prvně uložena jejich těla. Oba pomníky prošly v roce 2014, před 70. výročím události, rekonstrukcí.","url":"https://cs.wikipedia.org/wiki/Pam%C3%A1tn%C3%ADk_padl%C3%BDm_partyz%C3%A1n%C5%AFm_v%C3%BDsadku_Jana_Koziny","thumbnail_url":"https://upload.wikimedia.org/wikipedia/commons/thumb/3/31/Pam%C3%A1tn%C3%ADk_partyz%C3%A1n%C5%AFm_na_M%C4%9Blc%C3%ADch_24.jpg/150px-Pam%C3%A1tn%C3%ADk_partyz%C3%A1n%C5%AFm_na_M%C4%9Blc%C3%ADch_24.jpg"},{"id":"1033164","type":"good","language_code":"cs","title":"Mingská kultura","summary":"Čínská říše Ming (1368–1644) byla kulturně vyspělý a kultivovaný stát. Mingská kultura byla charakteristická konzervativní orientací na čínskou kulturní tradici a od konce 15. století rozkvětem ve výtvarném umění, literatuře i filozofii.\nV mingské epoše byly státní zásahy do kultury silnější než v předešlých staletích. Vláda u úřednických zkoušek vyžadovala Ču Siho interpretaci neokonfuciánství, stanovila pravidla tvorby a podporovala „vhodné“ umění v literatuře i malířství… proto je historiky mingská éra považována za období jednotvárnosti a prostřednosti. Fakticky však byla mingská éra tvůrčí, zejména v posledním století, kdy vzdělanci hledali cesty seberealizace v antiracionalistickém individualismu Wang Jang-minga, a usilovali o moudrost pomocí pěstování znalosti vlastní mysli.Pro rané mingské malířství i kaligrafii byla charakteristická orientace na minulé, především sungské, vzory, tvůrčím způsobem proměněné. Ve dvorské malířské akademii, znovuzrozené na přelomu 20. a 30. let 15. století, převládal žánr „květin a ptáků“. Jejími nejslavnějšími mistry byli Pien Ťing-čao (na počátku 15. století) a Lin Liang (na jeho konci). U krajinomalby, charakteristické pro umělce nezávislé na dvoru, byla nejznámější škola Wu v čele se zakladatelem Šen Čouem a škola Če, jejímž nejvýraznějším představitelem byl Taj Ťin. V malířství 16. století převládalo napodobování tradičních technik a námětů. V žánru „květin a ptáků“ dosáhl mistrovství Lü Ťi. Mimo jmenovaných umělců získali v mingském období slávu také Tchang Jin, Wen Čeng-ming a další. Pro mingské období bylo charakteristické spojování malířství a kaligrafie, a od 15. století díla mistrů obsahovala rovnocenný podíl obojího.\n\nSklon k napodobování starých vzorů byl od konce 14. a počátku 15. století typický pro literární a publicistickou tvorbu směru „přívrženců staré literatury“, ke kterým patřili Sung Lien, Liou Ťi, Jang Š’-čchi a mnozí další politici a učenci. V mingském období vznikla řada literárních děl beletristických, naučných i užitkových, nejtypičtější a nejreprezentativnější pro mingskou dobu jsou mnohadílné encyklopedické práce a antologie. Zatímco plně porozumět dílům psaným v klasické čínštině mohli pouze příslušníci džentry, gramotní Číňané s nižším vzděláním tvořili nepoměrně širší publikum pro literaturu a drama v hovorovém jazyce (paj-chua). Román Ťin Pching Mej publikovaný roku 1610 se stal pátým z velkých čínských románů bezprostředně za „čtyřmi klasickými romány“, z nichž dva (Příběhy od jezerního břehu a Putování na západ) byly napsány v mingském období.\nMingští dramatici psali čtyřaktovky ca-ťü, oblíbené v minulé, jüanské, epoše. Větší popularitu však měly volnější mnohoaktové hry čchuan-čchi; jejich doprovodná hudba prošla podstatnými změnami, dokud nepřevážil styl kchun-čchü. V obrazotvornosti se dramatici romanopiscům vyrovnali; jednu z nejznámějších her čínské historie, Pavilón pivoněk, napsal dramatik závěru mingské epochy Tchang Sien-cu.\nZ mingských architektonických památek patří k nejdůležitějším císařské sídlo – Zakázané město, chrámový komplex Chrámu nebes v Pekingu, soubor císařských náhrobků v Š’-san-lingu a v neposlední řadě Velká čínská zeď.","url":"https://cs.wikipedia.org/wiki/Mingsk%C3%A1_kultura","thumbnail_url":"https://upload.wikimedia.org/wikipedia/commons/thumb/5/5f/View_from_Jingshan_Park_%286230253295%29.jpg/150px-View_from_Jingshan_Park_%286230253295%29.jpg"},{"id":"1034989","type":"good","language_code":"cs","title":"LOOP – 60Hz: Transmissions from The Drone Orchestra","summary":"LOOP>>60Hz: Transmissions from The Drone Orchestra je audiovizuální dílo velšského hudebníka a skladatele Johna Calea, který na projektu spolupracoval s anglickým designovým architektem Liamem Youngem. Šlo o speciální koncerty ve dnech 12. a 13. září 2014 v londýnském divadle Barbican Theatre, kde Cale hrál své písně za doprovodu kapely a Young spolu s dalšími techniky ovládali malé drony létající nad hlavami obecenstva. Rovněž byla představena internetová stránka, ve které mohl návštěvník létat fiktivním městem.","url":"https://cs.wikipedia.org/wiki/LOOP_%E2%80%93_60Hz:_Transmissions_from_The_Drone_Orchestra","thumbnail_url":"https://upload.wikimedia.org/wikipedia/commons/thumb/9/97/John_Cale_2010_Urban_SimpleLife_Festical.jpg/150px-John_Cale_2010_Urban_SimpleLife_Festical.jpg"},{"id":"103649","type":"good","language_code":"cs","title":"Megido","summary":"Megido (hebrejsky מגידו) bylo starověké město a v letech 1800–600 př. n. l. významné středisko Galileje. Bylo umístěno na strategickém místě v Jizre'elském údolí, stála zde mohutná pevnost a stáje, díky kterým se město stalo centrem chovu koní pro vojsko. Megido bývá také ztotožňováno s místem zvaným Armagedon (od Har Megido, dosl. „Hora Megido“), kde se mají podle knihy Zjevení shromáždit všechna vojska k poslední bitvě na konci světa.Dnes je místo důležitou archeologickou lokalitou Tel Megido (arab. Tel el-Mutesillim), jednou z nejvýznamnějších a nejpůsobivějších v Izraeli. Roku 2005 byla lokalita zapsána spolu s dalšími dvěma tely zmíněnými v Bibli (Chacor a Be'er Ševa) jako památka světového dědictví na seznam UNESCO. Nedaleko se nachází kibuc Megido a vojenské vězení, kde jsou drženi palestinští Arabové obžalovaní z terorismu.","url":"https://cs.wikipedia.org/wiki/Megido","thumbnail_url":"https://upload.wikimedia.org/wikipedia/commons/thumb/5/50/%D7%AA%D7%9C_%D7%9E%D7%92%D7%99%D7%93%D7%95.JPG/150px-%D7%AA%D7%9C_%D7%9E%D7%92%D7%99%D7%93%D7%95.JPG"},{"id":"1039979","type":"good","language_code":"cs","title":"Filmografie Johna Calea","summary":"Filmografie Johna Calea sestává z filmů, na nichž se podílel tento velšský hudebník a skladatel. Přestože je jeho hlavním oborem hudba (k mnoha filmům složil originální hudební doprovod), v několika filmech se představil také jako herec. V různých experimentálních filmech se začal objevovat již v šedesátých letech (šlo převážně o filmy Andyho Warhola, ale i jiných režisérů). Mimo několika neznámých a nikdy nepromítaných filmů Warhol s Calem natočil celkem osm screen testů. V roce 1987 dostal lekce herectví od F. Murraye Abrahama a následně hrál roli postavy jménem Hubbley v krátkém filmu The Houseguest. Později hrál v několika dalších filmech a seriálech. Jako skladatel tvořil hudbu převážně pro francouzská filmová dramata. Rovněž účinkoval v řadě různých dokumentárních filmů či televizních pořadů. V několika filmech byly také použity jeho písně (například Sid a Nancy a Sejmi eso). Cale se také na jednom experimentálním snímku, nazvaném Police Car, podílel jako režisér. Jde však pouze o krátkometrážní film, v němž jsou vidět jen blikající světla policejního vozu.\nV roce 2005 složil hudbu k filmu Process režiséra C. S. Leigha. Dvojice spolu dále pracovala ještě na filmu Everybody Had a Camera, který měl pojednávat o Andym Warholovi a jeho uměleckém ateliéru The Factory a zakončen měl být atentátem, který na něj spáchala feministická spisovatelka Valerie Solanasová. Později spolu dvojice pracovala na scénáři. Cale chtěl, aby ve filmu hráli velcí hollywoodští herci, jako například Johnny Depp (měl hrát Calea), Uma Thurman a Reese Witherspoonová (jako Nico a Edie Sedgwick). Projekt však právě kvůli tomu nebyl dokončen.","url":"https://cs.wikipedia.org/wiki/Filmografie_Johna_Calea","thumbnail_url":"https://upload.wikimedia.org/wikipedia/commons/thumb/3/35/John_Cale_Angers_%286%29.jpg/150px-John_Cale_Angers_%286%29.jpg"},{"id":"1051233","type":"good","language_code":"cs","title":"Mistrovství světa v biatlonu 2015","summary":"Mistrovství světa v biatlonu 2015 se konalo od 3. do 15. března 2015 na biatlonovém stadionu Kontiolahti Stadium ve finském Kontiolahti (vlastní závody probíhaly od 5. do 15. března). Většina závodů se běžela za umělého osvětlení.\nJednalo se o 47. ročník mistrovství světa v biatlonu. Výsledky závodů na šampionátu se započítávaly do celkového pořadí světového poháru.\nNa mistrovství byl nejúspěšnější francouzský tým, který získal celkem 6 medailí, z toho tři zlaté. Největší zásluhu na tom měla Marie Dorinová Habertová, která zvítězila ve sprintu i ve stíhacím závodu. Navíc obsadila dvě druhá místa s ženskou i smíšenou štafetou a stala se tak nejúspěšnější závodnicí mistrovství. Mezi muži získal nejvíce zlatých medailí Němec Erik Lesser za stíhací závod a za mužskou štafetu. Absolutně nejvíce medailí – celkem pět – získal Tarjei Bø, ovšem většina z nich byla za třetí místa. Největším překvapením mistrovství bylo vítězství Rusky Jekatěriny Jurlovové ve vytrvalostním závodu podobně jako stříbrná medaile Kanaďana Nathana Smithe ze sprintu. Zklamání naopak přineslo mistrovství domácí Kaise Mäkäräinenové, která získala jen jednou bronzovou medaili za vytrvalostní závod. Zcela bez medaile pak zůstala Darja Domračevová, vítězka světového poháru a majitelka tří zlatých medailí ze Soči.\nPro české reprezentanty bylo toto mistrovství se čtyřmi medailemi nejúspěšnějším v historii. Přesvědčivě zvítězili hned v prvním závodě – smíšené štafetě, Gabriela Soukalová přidala stříbrnou medaili z vytrvalostního závodu a Ondřej Moravec stříbrnou ze závodu s hromadným startem a bronzovou z vytrvalostního závodu. Moravec se tak s celkem třemi medailemi přiřadil k nejúspěšnějším závodníkům mistrovství.","url":"https://cs.wikipedia.org/wiki/Mistrovstv%C3%AD_sv%C4%9Bta_v_biatlonu_2015","thumbnail_url":null},{"id":"1056529","type":"good","language_code":"cs","title":"Paranoia! (počítačová hra)","summary":"Paranoia! (či jen Paranoia) je česká dobyvatelská počítačová hra, klon klasické hry Dune II. Společnost Phoenix Arts ji dokončila v roce 1995 a distribuovala ji firma Vision, CD verzi později firma MEC. Je první českou a po Dune II a Warcraftu světově třetí realtimovou strategickou počítačovou hrou, a také první česky dabovanou hrou.\nHra se odehrává na ploše viděné hráčem z půdorysného pohledu a úkolem hráče je zničit všechny nepřátelské budovy i jednotky a podmanit si tím dobývané území.\nParanoia získala mnoho ohlasů a byla hodnocena v českém a slovenském prostředí poměrně dobře jako jedna z nejlepších domácích her. Kvalit soudobých špičkových zahraničních titulů se jí ale dosáhnout nepodařilo a tehdejší recenze to zohledňovaly. Nejslaběji byla hodnocena příliš schematická a málo přitažlivá grafika hry, nízká originalita v porovnání se vzorem nebo slabší umělá inteligence. Vychvalována naopak byla hratelnost, programátorská práce nebo hudba.\nPokračovatelem hry se v roce 1996 stala Paranoia II, která přes značná vylepšení neměla takový úspěch jako první díl.","url":"https://cs.wikipedia.org/wiki/Paranoia!_(po%C4%8D%C3%ADta%C4%8Dov%C3%A1_hra)","thumbnail_url":"https://upload.wikimedia.org/wikipedia/commons/thumb/0/09/Paranoia_-_diskety.jpg/150px-Paranoia_-_diskety.jpg"},{"id":"106123","type":"good","language_code":"cs","title":"Alfred Russel Wallace","summary":"Alfred Russel Wallace (8. ledna 1823 – 7. listopadu 1913) byl britský přírodopisec, badatel, geograf, antropolog a biolog. Pravděpodobně nezávisle na Patrickovi Matthewovi či Charlesi Darwinovi přišel s myšlenkou, že evoluce probíhá přírodním výběrem, což Darwina přimělo svou teorii publikovat. Je po něm pojmenován kráter Wallace na přivrácené straně Měsíce a kráter Wallace na Marsu.\nWallace se soustředil hlavně na výzkum v terénu. Nejdříve zkoumal povodí Amazonky a poté Malajské souostroví, kde vymezil Wallaceovu linii, která souostroví rozděluje na dvě části, v nichž se vyskytují živočichové příbuzní buď těm v Austrálii nebo těm v Asii. Je považován za jednoho z největších expertů 19. století na geografickou distribuci živočichů a někdy je nazýván „otcem biogeografie“. Byl jedním z předních evolučních myslitelů 19. století. Kromě objevu přírodního výběru např. přišel s myšlenkou, že výstražné zbarvení u živočichů se vyvinulo za účelem upozornit predátory.\nSilně ho přitahovaly nekonvenční myšlenky. Jeho podpora spiritualismu a víra v dualitu duše a těla mu ztěžovala vztahy s vědeckou obcí, zvláště pak s ranými obhájci evoluce. Mimo svou vědeckou práci byl společenským aktivistou a kritizoval dle jeho názoru nespravedlivý společenský a ekonomický systém tehdejší Británie. Byl také jedním z prvních významných vědců, které začal znepokojovat dopad lidské činnosti na životní prostředí. Psal o vědeckých i společenských otázkách; jeho zápisky z cest po Indonésii a Malajsii vydané pod názvem The Malay Archipelago („Malajské souostroví“) se staly jedním z nejpopulárnějších a nejvlivnějších vědeckých deníků té doby.","url":"https://cs.wikipedia.org/wiki/Alfred_Russel_Wallace","thumbnail_url":"https://upload.wikimedia.org/wikipedia/commons/thumb/3/3f/Alfred_Russel_Wallace_Maull%26Fox_BNF_Gallica.jpg/150px-Alfred_Russel_Wallace_Maull%26Fox_BNF_Gallica.jpg"},{"id":"1068511","type":"good","language_code":"cs","title":"Sestřelení bombardéru City of Savannah 5. března 1945","summary":"Sestřelení bombardéru City of Savannah 5. března 1945 je událost, k níž došlo během třinácté mise amerického bombardéru Lockheed/Vega B-17G-20-VE s/n 42-97542 z 563rd BS, 388th BG, 8th AF, USAAF (~ 563. bombardovací squadrony 388. bombardovací skupiny 8. letecké armády amerického armádního letectva) nad Německem. Na své palubě měl letoun devítičlennou posádku. Po poškození letadla německou protiletadlovou obranou se pilot pokoušel doletět do Polska, na území tehdy osvobozené sovětskou Rudou armádou. To se mu ovšem nepovedlo a s letounem se u Vísky ve Frýdlantském výběžku dnešní České republiky zřítil. Havárii osm letců přežilo, byli ale zajati nacisty a v zajetí zůstali až do konce války.","url":"https://cs.wikipedia.org/wiki/Sest%C5%99elen%C3%AD_bombard%C3%A9ru_City_of_Savannah_5._b%C5%99ezna_1945","thumbnail_url":"https://upload.wikimedia.org/wikipedia/commons/thumb/a/a1/B-17_on_bomb_run.jpg/150px-B-17_on_bomb_run.jpg"},{"id":"1069471","type":"good","language_code":"cs","title":"Primátorská tramvaj","summary":"Primátorská tramvaj je salónní vůz vyrobený roku 1900 ve smíchovské továrně Františka Ringhoffera. Společnost se tímto výrobkem prezentovala na pařížské Světové výstavě a po jejím skončení jej předala Praze. Město tuto tramvaj, označenou evidenčním číslem 200, využívalo ke slavnostním jízdám, nicméně při příležitostných jízdách ji mohli využít i další zájemci. Před první světovou válkou a v meziválečném období vůz jezdil také s návštěvníky hlavního města při vyhlídkových jízdách. Na počátku padesátých let 20. století prošel vůz úpravou, aby mohl vozit děti z mateřských škol. Tomuto účelu sloužil až do roku 1972. O sedm let později se stal součástí sbírek pražského Muzea městské hromadné dopravy a je vystaven ve střešovické vozovně v Praze.","url":"https://cs.wikipedia.org/wiki/Prim%C3%A1torsk%C3%A1_tramvaj","thumbnail_url":"https://upload.wikimedia.org/wikipedia/commons/thumb/9/9d/Tramvajov%C3%BD_pr%C5%AFvod_2015%2C_v%C5%AFz_200.JPG/150px-Tramvajov%C3%BD_pr%C5%AFvod_2015%2C_v%C5%AFz_200.JPG"},{"id":"10738","type":"good","language_code":"cs","title":"Titan","summary":"Titan může označovat:\n\nTitan (měsíc) – měsíc planety Saturn\ntitan (prvek) – chemický prvek\nTitáni – v řecké mytologii potomci matky země Gaie a boha Úrana\ntitán obrovský – jihoamerický broukkulturaTitan (album) – deváté studiové album řecké kapely Septicflesh\nTitan (film) – francouzsko-belgický filmový thriller z roku 2021\nTitan (projekt Blizzard Entertainment) – název zrušeného projektu vyvíjeného společností Blizzard Entertainment\nTitan A.E. – animovaný film (2000)technologieCessna Titan – americké letadlo\nrakety Titan – americká raketaTitans může být:\n\nTeen Titans – fiktivní superhrdinský tým z komiksů vydavatelství DC Comics\nTeen Titans (seriál) – americký animovaný televizní seriál z let 2003–2006\nTitans (seriál, 2000) – americký televizní seriál z roku 2000\nTitans (seriál, 2018) – americký televizní seriál z roku 2018","url":"https://cs.wikipedia.org/wiki/Titan","thumbnail_url":null},{"id":"107617","type":"good","language_code":"cs","title":"Pavouci","summary":"Pavouci (Araneae) jsou členovci se čtyřmi páry nohou a chelicerami (klepítky), do kterých ústí vývod jedových žláz. Jsou největším řádem pavoukovců s vysokou druhovou rozmanitostí. Pavouci se vyskytují na každém kontinentu kromě Antarktidy a téměř v každém prostředí kromě vzduchu a moře. K březnu 2021 bylo zaznamenáno 49 235 druhů a 128 čeledí pavouků; nicméně ve vědecké komunitě panují nejasnosti v tom, jak tyto čeledi klasifikovat, což dokazuje počet více než 20 různých klasifikací, které byly navrženy od roku 1900. V České republice bylo zaznamenáno 879 druhů, z toho 27 je považováno za v ČR již vyhynulé a dalších 483 se dle třetího vydání Červeného seznamu pavouků ČR nachází v různém stupni ohrožení.Anatomicky se pavouci od ostatních členovců liší tím, že většinou mají tělo rozděleno na dvě tagmata (funkční celky), hlavohruď a zadeček, která jsou spojena malou válcovitou stopkou (pedicelem). Na rozdíl od hmyzu nemají tykadla. Až na nejprimitivnější skupinu, sklípkoše (Mesothelae), mají pavouci ze všech členovců nejvíce centralizovanou nervovou soustavu, protože všechny jejich gangliony (nervové uzliny) se nacházejí v jednom místě v hlavohrudi. Na rozdíl od většiny členovců nemají ve svých končetinách téměř žádné extenzory (natahovače) a namísto toho je natahují hydraulickým tlakem.\nZadečkové končetiny pavouků se vyvinuly ve snovací bradavky produkující pavučinová vlákna až z šesti druhů snovacích žláz, jež se nacházejí v zadečku. Pavučiny se mohou lišit velikostí, tvarem a množstvím použitého lepkavého vlákna. Zdá se, že kruhové pavučiny jsou jedny ze starších druhů pavučin. Pavouci vytvářející pavučinové vaky jsou rozšířenější a rozmanitější než křižákovití (kteří vytvářejí právě kruhové pavučiny). Pavoukům podobní pavoukovci s orgány produkujícími pavučinová vlákna se objevili v devonu někdy před 386 miliony lety, ale těmto živočichům chyběly snovací bradavky. Praví pavouci byli nalezeni v horninách z karbonu, přičemž pocházejí z období před 318 až 299 miliony lety a jsou velmi podobní nejprimitivnějšímu žijícímu podřádu, sklípkošům. Nejvýznamnější skupiny moderních pavouků, sklípkani (Mygalomorphae) a dvouplicní (Araneomorphae), se objevily v triasu před 200 miliony lety.\nV roce 2008 byla popsána potravní specializace druhu Bagheera kiplingi, ale všechny ostatní druhy jsou predátoři. Živí se převážně hmyzem a ostatními pavouky, i když několik velkých druhů loví i drobné savce, ptáky a plazy. K lovení kořisti pavouci využívají různé strategie: chytají ji do lepkavých pavučin; vrhají na ni lepkavá vlákna; napodobují ji, aby je neodhalila; nebo ji uženou. Většina z nich kořist odhaluje pomocí vibrací, ale aktivní lovci mají dobrý zrak. Lovci z rodu Portia vykazují znaky inteligentního chování při výběru taktiky lovu a ve schopnosti vytvářet nové. Střeva pavouků jsou příliš úzká na to, aby mohla přijímat pevnou potravu, a proto ji rozmělňují trávicími enzymy a drtí ji makadly (pedipalpy), protože nemají pravé čelisti.\nSamečci na sebe upozorňují různými namlouvacími rituály, aby je samičky nesežraly. Samečci většiny druhů přežívají několik páření a umírají z jiných příčin, než že by je sežrala samice. Samičky z pavučinových vláken vytvářejí kokony na vajíčka, z nichž každý může obsahovat až stovky vajíček. Samičky mnoha druhů se starají o svá mláďata, například tak, že je nosí s sebou či se s nimi dělí o potravu. Malá část druhů je sociální a vytváří společné pavučiny, které mohou sloužit několika málo až 50 000 jedinců. Sociální chování sahá od opatrné tolerance až ke společnému lovení a sdílení potravy. Ačkoliv se většina pavouků dožívá maximálně dvou let, sklípkani se v zajetí mohou dožít až 25 let.\nI když jed některých druhů je pro člověka nebezpečný, vědci zkoumají potenciální využití pavoučího jedu v lékařství a v zemědělství (jako pesticid neznečišťující prostředí). Pavoučí vlákno představuje lepší kombinaci lehkosti, síly a pružnosti než umělé materiály, a vědci zkoušeli vložit geny produkující tato vlákna do DNA různých savců a rostlin, aby zjistili, zda tyto organismy mohou vlákna vytvářet. Kvůli svému rozmanitému chování se pavouci stali v umění a mytologii symbolem trpělivosti, krutosti a kreativity.","url":"https://cs.wikipedia.org/wiki/Pavouci","thumbnail_url":"https://upload.wikimedia.org/wikipedia/commons/thumb/f/f9/Spiders_Diversity.jpg/150px-Spiders_Diversity.jpg"},{"id":"107688","type":"good","language_code":"cs","title":"Zákupy","summary":"Zákupy (německy Reichstadt, latinsky Reichstadium) jsou město v okrese Česká Lípa v Libereckém kraji, které bylo založeno ve 14. století. Vzniklo u tvrze, později stejnojmenného zámku u říčky Svitávky, která se jižně od města vlévá do Ploučnice. Žije zde přibližně 2 900 obyvatel.\n\nRozvoj zámku (nyní je národní kulturní památkou) i městečka byl ovlivněn šlechtickými rody Vartenberků, Berků z Dubé, Novohradských, později pak císařskou rodinou Habsburků. Jejich zásluhou došlo k vybudování řady historicky cenných objektů, z nichž se zachovaly zámecký areál, morový sloup na náměstí a několik sakrálních staveb.\nPůvodně zemědělský charakter osídlení byl zčásti změněn v 19. století rodinou Leitenbergerů, kteří zde vybudovali velkou textilní manufakturu a založili první hasičský sbor v Rakousku. Po zániku manufaktury v Nových Zákupech zde sídlil cukrovar a pak střední lesnická škola. Areál v Nových Zákupech, ale i některé církevní stavby v Zákupech a připojených obcích jsou nyní v havarijním stavu. V roce 1883 bylo vybudováno železniční spojení s Českou Lípou a Mimoní. Silnice protínající město jsou II. a III. třídy a potřebám města nepostačují, zejména kvůli nárůstu nákladní dopravy středem města do rozšiřující se továrny IAC v Nových Zákupech.\nŽivot ve 20. století ovlivnily změny politických režimů (nacismus, socialismus), vysídlení původního obyvatelstva, ve městečku se střídaly vojenské posádky (česká, německá, sovětská), řada stavebních památek byla jimi zničena. V roce 1947 byl ve zdejší posádce založen první československý výsadkový prapor, nyní zde žádné vojsko nesídlí. Díky vojsku bylo ve městě postaveno mnoho domů. V letech 1960 až 1980 bylo připojeno k Zákupům několik okolních vesnic.\nHlavní kulturní akcí města jsou Zákupské slavnosti, na nichž má velký podíl nejstarší ochotnický soubor v okrese DS Havlíček. Turisté jezdí do Zákup především kvůli veřejnosti přístupnému státnímu zámku a Eduard Held muzeu. O sportovní vyžití obyvatelstva se stará zejména základní škola se svým sportovním areálem Emila Zátopka, s tradičním programem Zákupských sportovních her, dále TJ Zákupy s řadou oddílů různých sportovních odvětví.\nHistorické jádro města kolem náměstí i se státním zámkem Zákupy je od roku 2003 městskou památkovou zónou.","url":"https://cs.wikipedia.org/wiki/Z%C3%A1kupy","thumbnail_url":"https://upload.wikimedia.org/wikipedia/commons/thumb/5/54/Z%C3%A1kupy_-_Po%C5%A1ta_%282%29.JPG/150px-Z%C3%A1kupy_-_Po%C5%A1ta_%282%29.JPG"},{"id":"1094004","type":"good","language_code":"cs","title":"Roza Robota","summary":"Roza Robota (polsky Róża Robota, hebrejsky רוז'ה רובוטה‎, Roža Robota; 1921, Ciechanów – 6. ledna 1945, koncentrační tábor Auschwitz) byla účastnice židovského protinacistického odboje během druhé světové války, a to především ve vyhlazovacím táboře Auschwitz-Birkenau, kam ji v roce 1942 deportovali z rodného severopolského města Ciechanów. Patřila mezi organizátory tajné operace, při níž se z muniční továrny do vyhlazovacího tábora pašoval střelný prach, který členové Sonderkommanda (zvláštního oddílu, určeného pro práci v plynových komorách a krematoriích) použili 7. října 1944 k židovskému povstání v táboře, při němž bylo mimo jiné zničeno jedno z tamních krematorií. Po rychlém potlačení vzpoury nacisté zahájili rozsáhlé vyšetřování, při němž gestapo odhalilo její podíl na celé akci. Po zatčení ji při výsleších mučili, aby vyzradila další židovské odbojáře. Nikoho ale neprozradila, a tak ji 6. ledna 1945, pouhé tři týdny před osvobozením tábora Rudou armádou, společně se třemi dalšími ženami popravili oběšením.","url":"https://cs.wikipedia.org/wiki/Roza_Robota","thumbnail_url":"https://upload.wikimedia.org/wikipedia/commons/thumb/9/9d/Roza_Robota_%281921-1945%29.jpg/150px-Roza_Robota_%281921-1945%29.jpg"},{"id":"1094059","type":"good","language_code":"cs","title":"Godži","summary":"Godži (goji) jsou plody dvou druhů kustovnice, kustovnice cizí (Lycium barbarum) a blízce příbuzné kustovnice čínské (L. chinense). Kustovnice jsou opadavé keře s jednoduchými střídavými listy a pravidelnými purpurovými květy, řazené do čeledi lilkovité a pocházející z Asie. Pěstují se zejména ve střední a severní Číně. Plody a mladé listy jsou v asijských zemích součástí jídelníčku, plody a kůra kořenů jsou využívány v místní medicíně. Na přelomu tisíciletí se godži objevilo i na trhu v Evropě a Severní Americe a od té doby jeho obliba stoupá. V České republice jsou sušené plody běžnou součástí sortimentu obchodů se zdravou výživou a potravními doplňky. V některých jiných zemích jsou nabízeny též džusy s obsahem šťávy z godži.\nMedicínské studie potvrdily řadu léčivých účinků plodů kustovnice, pro které jsou v asijské medicíně využívány již po celá tisíciletí. Zároveň se kolem tohoto produktu točí celá řada mýtů a omylů, a to jak v identitě rostlin, oblasti a způsobu jejich pěstování a sběru, tak i co se týče proklamovaných účinků a obsahových látek. Prodávané plody také často obsahují stopy různých pesticidů.\n\n","url":"https://cs.wikipedia.org/wiki/God%C5%BEi","thumbnail_url":"https://upload.wikimedia.org/wikipedia/commons/thumb/2/2a/Goji_berries.jpg/150px-Goji_berries.jpg"},{"id":"109560","type":"good","language_code":"cs","title":"Ašóka","summary":"Ašóka (ze sanskrtu, v dévanágarí अशोक; okolo 304 př. n. l.–232 př. n. l.), v páli Asóka, byl třetí král Maurjovské říše a jeden z nejvýznamnějších panovníků v dějinách Indie. Je jedním z nejznámějších buddhistických vládců. Zasloužil se o rozšíření buddhismu napříč Indickým subkontinentem i mimo něj; díky němu buddhismus zakotvil na Srí Lance, kde je dodnes převažujícím náboženstvím. O šíření buddhismu se Ašóka snažil zejména pomocí vysílání buddhistických misií a skalních nápisů informujících o dharmě, které v novodobém bádání napomohly určit hranice Maurjovské říše.\nAšóka byl vnukem zakladatele dynastie Maurjů Čandragupty Maurji a synem Bindusáry. Ašókovým předchůdcům se podařilo vybudovat rozsáhlou říši, která zabírala takřka celý Indický poloostrov. Ašóka po nástupu na trůn dále rozšiřoval a upevňoval postavení své říše. Po dobytí Kalingy kolem roku 260 př. n. l., kdy zemřely sta tisíce lidí, se stal buddhistou. Není zcela jasné, zda tak učinil z osobních pohnutek či čistě politických důvodů. Po své konverzi Ašóka začal s šířením buddhismu, začal navštěvovat buddhistická poutní místa jako Lumbiní či Vaišálí, kde nechal vztyčit kamenné sloupy s nápisy v písmu bráhmí, z nichž se mnohé dochovaly do dnešních dnů.\nKamenný sloup v Sárnáthu, který nechal Ašóka vztyčit, završovala hlavice se čtyřmi lvy stojícími na podstavci s reliéfní výzdobou. V současné době jsou tito lvi zobrazeni na státním znaku Indie a jeden z reliéfních motivů na podstavci zvaný ašókačakra (druh dharmačakry) tvoří součást indické vlajky.","url":"https://cs.wikipedia.org/wiki/A%C5%A1%C3%B3ka","thumbnail_url":"https://upload.wikimedia.org/wikipedia/commons/thumb/7/75/Indian_relief_from_Amaravati%2C_Guntur._Preserved_in_Guimet_Museum.jpg/150px-Indian_relief_from_Amaravati%2C_Guntur._Preserved_in_Guimet_Museum.jpg"},{"id":"1098833","type":"good","language_code":"cs","title":"Chelsea Girl","summary":"Chelsea Girl může být:\n\nChelsea Girl (album) – album zpěvačky Nico z roku 1967\n„Chelsea Girls“ (píseň) – píseň zpěvačky Nico ze stejnojmenného alba\nChelsea Girls – film Andyho Warhola z roku 1966\n„Chelsea Girl“ – píseň skupiny Simple Minds z alba Life in a Day z roku 1979","url":"https://cs.wikipedia.org/wiki/Chelsea_Girl","thumbnail_url":null},{"id":"11013","type":"good","language_code":"cs","title":"Enzym","summary":"Enzym je jednoduchá či složená bílkovina s katalytickou aktivitou. Enzymy určují povahu i rychlost chemických reakcí a řídí většinu biochemických procesů v těle všech živých organismů včetně člověka. Věda o enzymech se jmenuje enzymologie a rozvíjí se zejména od 19. století, kdy si lidé začali všímat procesů, k nimž dochází např. při trávení potravy.\nZákladní složkou enzymů jsou proteiny, na něž se velmi často vážou další přídatné molekuly známé jako kofaktory nebo prostetické skupiny, které se podílí na katalýze. Samotná enzymatická reakce probíhá obvykle v tzv. aktivním místě enzymu. Enzymů je obrovské množství a je možné je klasifikovat do sedmi skupin: oxidoreduktázy, transferázy, hydrolázy, lyázy, izomerázy, ligázy a od roku 2018 i translokasy. Všechny mají společnou katalytickou funkci; vedou reakci jinou reakční cestou, čímž umožňují energeticky méně náročný průběh reakce. Enzymy obecně jsou výrazně specifické a obvykle přeměňují jeden nebo několik málo substrátů, a to jedním definovaným způsobem. Aktivita enzymů, spočívající v ovlivnění rychlosti chemických reakcí snižováním jejich aktivační energie, je závislá zejména na koncentraci substrátu, teplotě, pH a přítomnosti aktivátorů a inhibitorů. Celá řada enzymů již našla praktické využití i v průmyslu a ve výzkumu.","url":"https://cs.wikipedia.org/wiki/Enzym","thumbnail_url":"https://upload.wikimedia.org/wikipedia/commons/thumb/a/a8/GLO1_Homo_sapiens.gif/150px-GLO1_Homo_sapiens.gif"},{"id":"111164","type":"good","language_code":"cs","title":"Lesenský potok","summary":"Lesenský potok (německy Goldflössel či Innozenzidorfer Wasser) je potok v nejsevernější části České republiky, ve východní části děčínského okresu Ústeckého kraje, v jižní části Šluknovského výběžku, v Lužických horách. Před soutokem se Zlatým potokem tekoucím z Míšeňského dolu měl potok německé pojmenování (Schöberwasser). Délka toku je 4,9 km a plocha povodí měří 11,3 km². Potok se nachází v povodí Odry, konkrétně v dílčím povodí Lužické Nisy a ostatních přítoků Odry. Je součástí mezipovodí vodního útvaru „Lužnička od pramene po státní hranici“. Z geomorfologického hlediska se povodí Lesenského potoka nachází v severní části Lužických hor a v jižní části Šluknovské pahorkatiny. ID vodního toku je 207680000100.Zástavba povodí potoka má skoro výhradně charakter samostatných domků a chalup, které jsou místy značně rozptýlené. Z nich převládají rekreační objekty nad objekty trvale osídlenými a v celém povodí potoka se významně projevuje fenomén chalupářství. V povodí potoka je hlavní dopravní tepnou silnice číslo 9, vedoucí z České Lípy přes Novou Huť a Lesné přes Rumburk do Německa. Půdy jsou v povodí potoka nižší, řidčeji střední kvality. Zastoupeny jsou druhy půd charakteristické pro vyšší polohy s vlhčím a chladnějším klimatem. V údolí Lesenského potoka byla mapováním i vrtem ověřena zlomová linie s výškou skoku 50–100 metrů, která probíhá přes osadu Lesné k jihu ke Stožeckému sedlu, kde se stáčí k jihovýchodu.","url":"https://cs.wikipedia.org/wiki/Lesensk%C3%BD_potok","thumbnail_url":"https://upload.wikimedia.org/wikipedia/commons/thumb/d/d9/Lesensk%C3%A1_p%C5%99ehrada.jpg/150px-Lesensk%C3%A1_p%C5%99ehrada.jpg"},{"id":"112272","type":"good","language_code":"cs","title":"Europa","summary":"Europa má více významů.\n\nEurópa – týrská princezna ze starořecké mytologie unesená Diem na Krétu\nEurópa (dcera Titya) – dcera obra Titya v řecké mytologii, matka Euféma\nEuropa (ostrov) – ostrov Francie v Mosambickém průlivu\nEuropa (měsíc) – Jupiterův satelit\nEuropa (planetka) – asteroid\nEuropa (raketa) – neúspěšný předchůdce raket ArianePodobný název:\n\nEvropa – světadíl, popřípadě i další významy\nEurope – švédská hardrocková kapela","url":"https://cs.wikipedia.org/wiki/Europa","thumbnail_url":null},{"id":"1124333","type":"good","language_code":"cs","title":"Vlk africký","summary":"Vlk africký (dlouhou dobu Canis aureus, následně Canis lupus lupaster, poté Canis anthus, nyní Canis lupaster) je druh psovité šelmy, která se vyskytuje v severní a severovýchodní Africe. Jedná se o nově klasifikovaný druh, dříve řazený do komplexu poddruhů šakala obecného, jehož přesné zařazení je stále předmětem bádání. Má v sobě mix genetického materiálu vlka obecného a vlčka etiopského. Jedná se o středně velkou psovitou šelmu s krémovo-pískovo-rezavo-hnědo-šedo-černým zbarvením srsti. Čumák má relativně úzký, uši naopak velké. Stavba těla je, podobně jako u ostatních vlků žijících v teplém prostředí, spíše subtilní. Dospělý jedinec váží 6 až 16 kg. Ač jde geneticky o odlišné druhy, vzájemná podobnost se šakalem obecným je zjevná a je daná konvergenční evolucí.Jako biotop preferuje vlk africký polopouště a savany s nízkou trávou. Žije i v horských oblastech, přímořských krajinách, lidmi pozměněných stanovištích i pouštích, s výjimkou jejich extrémně suchých částí. Je to všežravá šelma s preferencí masité stravy. Živí se především bezobratlými a malými a středně velkými obratlovci. Požírá i mršiny, ovoce a lidmi produkované odpadky. Je to monogamní a teritoriální zvíře. Žije většinou v párech nebo v malých skupinách tvořených rodičovským párem a několika jejich potomky.Mezinárodní svaz ochrany přírody (IUCN) hodnotí druh jako málo dotčený.","url":"https://cs.wikipedia.org/wiki/Vlk_africk%C3%BD","thumbnail_url":"https://upload.wikimedia.org/wikipedia/commons/thumb/7/7c/Senegalesegoldenjackal.png/150px-Senegalesegoldenjackal.png"},{"id":"1128472","type":"good","language_code":"cs","title":"Kachna měkkozobá","summary":"Kachna měkkozobá (Hymenolaimus malacorhynchos, maorsky whio) je ohrožený druh kachny, který se vyskytuje pouze na Novém Zélandu. Obývá rychle tekoucí řeky v hornatých oblastech Severního a Jižního ostrova. Patří mezi čtyři druhy vodních ptáků, kteří žijí po celý život na rychle tekoucích řekách. Jedná se o jednu z nejvzácnějších a nejohroženějších kachen na novozélandské pevnině. Před lidským osídlením Nového Zélandu byla relativně hojně rozšířena, ale k roku 2020 se její populace odhaduje pouze na 2000–3000 jedinců.\nKachna je jediným zástupcem rodu Hymenolaimus. Patří do čeledi kachnovitých, širší taxonomické vazby zůstávají nejasné. Situaci ztěžuje brzké vývojové oddělení kachny od ostatních kachnovitých i její konvergentní vývoj. Kachna měří kolem 53 cm. Má břidlicově modré peří s kropenatě kaštanovou hrudí. Oči jsou žluté, silné nohy s velkými plovacími blánami jsou dobře uzpůsobeny pohybu po prudkých říčních proudech. Pohlavní dimorfismus je nevýrazný, samec bývá o něco větší než samice. Snůška čítá 3–9 vajec, mláďata se líhnou za 35 dní. Kachna je monogamní, většinu života stráví se stejným partnerem na tomtéž teritoriu, které pokrývá typicky kolem 1–1,5 km délky vodního toku. Své teritorium agresivně brání. Samec vydává vysoce položený zvuk připomínající píšťalku, hlas samice je naopak nízko položený a spíše připomíná vrčení. Kachny měkkozobé jsou aktivní hlavně za úsvitu a při západu slunce.\nSpecifickým znakem kachny je silný narůžovělý zobák, který je uzpůsoben hledání potravy mezi kameny. Kachna potřebuje k životu velmi čistou vodu, proto je její výskyt považován za indikátor kvality říčního toku. Živí se takřka výhradně vodními bezobratlými živočichy, občas pojídá i vodní řasy, rostliny a bobule. Kachna je ohrožena introdukovanými savci, zejména hranostaji. Její ochrana spočívá hlavně v kontrole predátorů pomocí pastí a pesticidu 1080. Domorodí Maorové považují kachnu za taonga („posvátný klenot“). Kachna je vyobrazena na reversní straně novozélandské desetidolarové bankovky.","url":"https://cs.wikipedia.org/wiki/Kachna_m%C4%9Bkkozob%C3%A1","thumbnail_url":"https://upload.wikimedia.org/wikipedia/commons/thumb/6/6d/Whio_%28Blue_Duck%29_at_Staglands%2C_Akatarawa%2C_New_Zealand.jpg/150px-Whio_%28Blue_Duck%29_at_Staglands%2C_Akatarawa%2C_New_Zealand.jpg"},{"id":"1144937","type":"good","language_code":"cs","title":"Community Shield 2015","summary":"Community Shield 2015 byl 93. ročník anglického fotbalového superpoháru, ve kterém se každoročně střetávají vítězové předešlého ročníku Premier League a FA Cupu. Utkání se zúčastnil Arsenal, vítěz FA Cupu 2014/15, a Chelsea, ligový mistr ze sezony 2014/15. Pro Arsenal byla účast v tomto ročníku celkem dvacátá první v jeho historii, kdežto Chelsea nastoupila k celkem jedenáctému utkání. Duel se uskutečnil 2. srpna 2015 na stadionu Wembley v Londýně, v jehož hledišti zápasu přihlíželo 85 437 diváků. Utkání skončilo výsledkem 1:0 ve prospěch Arsenalu, který se stal po čtrnácté ve své historii držitelem anglického superpoháru.\nV dresu Arsenalu debutoval český brankář Petr Čech, který do severolondýnského celku přestoupil před začátkem sezony právě z Chelsea. Kapitán mužstva Mikel Arteta a druhý nejlepší střelec předchozí sezony Olivier Giroud začali utkání na lavičce náhradníků. Chelsea nastoupila bez svého útočníka Diega Costy, kterého nahradil v základní jedenáctce Loïc Rémy. O jediný gól utkání se postaral v polovině prvního poločasu záložník Arsenalu Alex Oxlade-Chamberlain, díky čemuž jeho mužstvo dokázalo Chelsea porazit poprvé po více než třech letech a manažer Arsène Wenger zaznamenal první vítězství nad svým protějškem José Mourinhem.","url":"https://cs.wikipedia.org/wiki/Community_Shield_2015","thumbnail_url":"https://upload.wikimedia.org/wikipedia/commons/thumb/b/bb/FA_Community_Shield.JPG/150px-FA_Community_Shield.JPG"},{"id":"114625","type":"good","language_code":"cs","title":"John Adams","summary":"John Adams (30. října 1735 Braintree, Massachusetts – 4. července 1826 Quincy, Massachusetts) byl americký státník, právník, jeden z otců zakladatelů, diplomat působící v Evropě v letech 1778–1788, 1. viceprezident (1789–1797) a 2. prezident Spojených států amerických (1797–1801). Byl ženatý s Abigail Adamsovou a jeho syn byl pozdější 6. prezident Spojených států amerických John Quincy Adams.","url":"https://cs.wikipedia.org/wiki/John_Adams","thumbnail_url":"https://upload.wikimedia.org/wikipedia/commons/thumb/f/ff/Gilbert_Stuart%2C_John_Adams%2C_c._1800-1815%2C_NGA_42933.jpg/150px-Gilbert_Stuart%2C_John_Adams%2C_c._1800-1815%2C_NGA_42933.jpg"},{"id":"114779","type":"good","language_code":"cs","title":"Amateur Achievement Award","summary":"Amateur Achievement Award je jedno z devíti ocenění udělovaných každoročně Pacifickou astronomickou společností lidem, kteří dokázali významně přispět astronomii a přitom nejsou profesionálními astronomy. Cena je udělována od roku 1979 a její prestiž je z velké části založena na faktu, že ocenění bývají vybíráni mezi astronomickými amatéry z celého světa.Laureáti obdrží na každoročním slavnostním banketu plaketu a finanční odměnu ve výši 500 amerických dolarů. Kandidáty na ocenění může nominovat kdokoli z astronomické komunity (s výjimkou samotných nominovaných a jejich rodinných příslušníků) a k nominaci ještě musí být přiložena další doporučení. Nominace musí být doručeny Pacifické astronomické společnosti vždy do 15. prosince daného nominačního roku a zůstávají v platnosti po dobu dalších tří let. Vítěze vybírá tzv. Awards Committee, tj. výbor pro udělování ceny, jmenovaný správní radou společnosti. Důvodem udělení ceny mohou být výjimečné pozorovatelské úspěchy amatérských astronomů nebo příspěvky ke zdokonalení pozorovatelské techniky. Výbor má právo ocenění neudělit nikomu z nominovaných, pokud nepovažuje jejich příspěvky astronomii za dostatečně výjimečné, což se již také několikrát stalo.","url":"https://cs.wikipedia.org/wiki/Amateur_Achievement_Award","thumbnail_url":null},{"id":"1148871","type":"good","language_code":"cs","title":"Mazací tramvaj 5572","summary":"Mazací tramvaj (zkráceně mazačka) ev. č. 5572 v Praze je specificky upravený pracovní vůz, který od počátku roku 2015 slouží k mazání kolejnic v pražské tramvajové síti. Vůz byl vyroben roku 1965 jako běžný typ Tatra T3 a jezdil s cestujícími až do roku 1990. Pak prošel přestavbou na nákladní vůz, během níž byla zkrácena vozová skříň a v zadní části vytvořena nákladní plocha. Od roku 2004 navíc vůz disponuje sněžným pluhem, aby mohl odklízet sníh na trati na Barrandov v jižní části Prahy. V průběhu roku 2014 získala tramvaj zařízení pro mazání kolejí a s ním byla nasazena do téměř denního provozu. Stala se populárním fenoménem a byla osazena webovou kamerou.","url":"https://cs.wikipedia.org/wiki/Mazac%C3%AD_tramvaj_5572","thumbnail_url":"https://upload.wikimedia.org/wikipedia/commons/thumb/2/24/Praha%2C_mazac%C3%AD_tramvaj_%28019%29.jpg/150px-Praha%2C_mazac%C3%AD_tramvaj_%28019%29.jpg"},{"id":"1151423","type":"good","language_code":"cs","title":"MFANS","summary":"M:FANS je šestnácté sólové studiové album velšského hudebníka a skladatele Johna Calea, které vyšlo 22. ledna 2016. Obsahuje nově nahrané písně z Caleovy desky Music for a New Society, která původně vyšla v roce 1982. První singl z alba nazvaný „Close Watch“ byl představen v listopadu 2015, v den oznámení vydání desky. Již v říjnu 2014 hudebník vydal píseň „If You Were Still Around“, jejíž dvě alternativní verze rovněž vyšly na této desce. Výrazný vliv na vznik alba měla smrt Caleova spolupracovníka Lou Reeda, s nímž působil mimo jiné ve skupině The Velvet Underground. Producentem nahrávky byl sám Cale, výkonným producentem pak jeho manažerka Nita Scott. Na nahrávání a mixování se vedle Calea podíleli jeho dlouholetí spolupracovníci Adam Moseley a Dustin Boyer. Druhý jmenovaný zde rovněž obsluhoval několik nástrojů. Dále na desku přispěli například Deantoni Parks, Jessy Greene či zpěvačka Amber Coffman.","url":"https://cs.wikipedia.org/wiki/MFANS","thumbnail_url":null},{"id":"11570","type":"good","language_code":"cs","title":"Iron Maiden","summary":"Iron Maiden je anglická heavymetalová kapela založená v roce 1975 baskytaristou Stevem Harrisem. Kapela se stala legendární nejen díky své hudbě, ale také díky svému maskotovi Eddiemu, který se objevuje na obalech všech alb a singlů kapely (kromě prvního singlu „Running Free“). K roku 2017 prodali přes 100 milionů alb a dostali jednu cenu Grammy. Získali mnoho dalších cen, mezi které patří Ivor Novello Awards, Juno Award či Brit Awards.\nDo roku 2021 skupina vydala celkem sedmnáct studiových alb, na kterých v různých obdobích zpívali tři zpěváci – Paul Di'Anno (dvě alba), Bruce Dickinson (třináct alb) a Blaze Bayley (dvě alba). Jediným stálým členem skupiny zůstal Harris, na všech albech se však podílel i kytarista Dave Murray. Nejdelší období skupina odehrála s dvěma kytaristy. Od roku 1999, kdy se vrátil Adrian Smith, ve skupině hrají tři – Murray, Smith a Janick Gers, který Smithe v roce 1990 nahradil.","url":"https://cs.wikipedia.org/wiki/Iron_Maiden","thumbnail_url":"https://upload.wikimedia.org/wikipedia/commons/thumb/7/76/Pal%C3%A9o_2016_%E2%80%93_Iron_Maiden-27_%2828449875545%29.jpg/150px-Pal%C3%A9o_2016_%E2%80%93_Iron_Maiden-27_%2828449875545%29.jpg"},{"id":"115871","type":"good","language_code":"cs","title":"Seattle","summary":"Seattle (česky vyslovováno [sɪjɛtl̩], anglicky  ) je město ve Spojených státech amerických a sídlo okresu King. S více než 686 tisíci obyvateli z roku 2015 je nejlidnatějším městem státu Washington a celého amerického severozápadu. Seattle je jedním z nejrychleji se rozvíjejících velkoměst ve Spojených státech, v květnu 2015 vykazoval růst jeho ekonomiky 2,1 %, k červenci 2016 pak dokonce 3,1 %. Město se rozprostírá na pevninské šíji mezi Pugetovým zálivem a Washingtonovým jezerem, asi 175 km jižně od hranic s Kanadou.\nArcheologické nálezy nasvědčují tomu, že okolí dnešního Seattlu bylo indiány obývané již před 4 tisíci lety. Před příchodem prvních Evropanů, vedených Georgem Vancouverem, zde žil kmen Duwamišů. Za zakladatele města je považován Arthur A. Denny. V roce 1962 se zde konala světová výstava, během níž byla postavena dominanta města – věž Space Needle. Seattle byl v roce 1999 dějištěm konference Světové obchodní organizace (WTO) a s ní spjatých masových demonstrací proti globalizaci.\nSeattlu se přezdívá Smaragdové město. Toto přízvisko vzniklo na počátku 80. let při soutěži vyhlášené místním občanským sdružením. Smaragdové proto, že město i celá oblast jsou charakteristické svou zelení. Neformálně se Seattlu říká i Brána na Aljašku, Královské město či Město letadel, protože až do roku 2001 zde bylo ústředí společnosti Boeing.Město je považováno za kolébku hudebního stylu grunge a je rovněž pověstné velkou konzumací kávy. Vznikly zde společnosti zabývající se prodejem kávy jako Starbucks, Seattle's Best Coffee či Tully's. V roce 1916 zde byla založena společnost Boeing, v současnosti jeden ze dvou největších výrobců letecké techniky na světě. Mezi další úspěšné společnosti ze Seattlu patří například Amazon.com nebo Microsoft.","url":"https://cs.wikipedia.org/wiki/Seattle","thumbnail_url":"https://upload.wikimedia.org/wikipedia/commons/thumb/9/9b/Seattle_Collage_White.jpg/150px-Seattle_Collage_White.jpg"},{"id":"115903","type":"good","language_code":"cs","title":"Kostel svatého Václava","summary":"Kostelů zasvěcených svatému Václavu je více:","url":"https://cs.wikipedia.org/wiki/Kostel_svat%C3%A9ho_V%C3%A1clava","thumbnail_url":null},{"id":"1160511","type":"good","language_code":"cs","title":"Portál:Obojživelníci","summary":"","url":"https://cs.wikipedia.org/wiki/Port%C3%A1l:Oboj%C5%BEiveln%C3%ADci","thumbnail_url":null},{"id":"116125","type":"good","language_code":"cs","title":"Pelyněk","summary":"Pelyněk (Artemisia) je rozsáhlý rod rostlin z čeledi hvězdnicovitých, čítající v různých taxonomických pojetích 360–550 druhů. Jsou to jednoleté i vytrvalé byliny, polokeře nebo keře, často silně aromatické, s drobnými květními úbory. Zástupci rodu se vyskytují kosmopolitně, nejvíce však v mírném podnebném pásu Evropy, Asie a Severní Ameriky, s největší druhovou rozmanitostí ve Střední Asii, kde pravděpodobně leží i oblast jejich evolučního původu. Rostou ve stepních až polopouštních oblastech, v suchých a mediteránních křovinách, lesostepích, na slaniskách, ale též v alpínské a arktické tundře. V přírodě České republiky se celkem vyskytuje 17 druhů, z toho 5–7 je považováno za původní. Nejběžnějším zástupcem rodu je zde pelyněk černobýl (Artemisia vulgaris), několik druhů je naopak vzácných a zákonem chráněných.  \nPelyňky patří ke starým magickým a léčivým rostlinám. Díky vysokému obsahu hořčin a silic, především artemisininu a thujonu, jsou odedávna užívány při zažívacích poruchách, nadýmání, na podporu trávení, proti střevním parazitům a na úlevu od bolesti, v novější době též v parfumerii a kosmetice. Některé aromatické druhy se používají jako koření a k výrobě alkoholických nápojů a bylinných likérů – absintu, fernetu nebo vermutu. Pěstují se též pro okrasu, především díky stříbřitému olistění, avšak pyl pelyňků může být nepříjemným alergenem. V bibli je pelyněk vícekrát zmiňován jako symbol hořkosti a utrpení, především v prorockých knihách a v Apokalypse, ve stejném významu pak přešel i do moderní západní literatury. Ikonickou rostlinou amerického Divokého západu je pelyněk trojzubý, nazývaný anglicky sagebrush.","url":"https://cs.wikipedia.org/wiki/Pelyn%C4%9Bk","thumbnail_url":"https://upload.wikimedia.org/wikipedia/commons/thumb/f/f5/Artemisia_pontica_sl8.jpg/150px-Artemisia_pontica_sl8.jpg"},{"id":"1168","type":"good","language_code":"cs","title":"Geometrie","summary":"Geometrie (řecky γεωμετρία, z gé – země a metria – měření) je matematická věda, která se zabývá otázkami tvarů, velikostí, proporcí a vzájemných vztahů obrazců a útvarů a vlastnostmi prostorů. Geometrie bývá považována za jeden z nejstarších vědních oborů vůbec. V Ottově slovníku naučném heslo Geometrie začíná slovy:\n\nJednoduché geometrické útvary byly známy již v paleolitu a podrobněji zkoumány ve všech starověkých civilizacích. Geometrie sloužila původně pro praktické účely v zeměměřičství a stavebnictví. Na vědecké úrovni se jim poprvé věnovali staří Řekové. K slavným geometrickým problémům patřily otázky o konstruovatelnosti některých geometrických útvarů pomocí idealizovaného pravítka a kružítka.\nVe středověku a raném novověku ovlivnilo studium astronomie rozvoj sférické geometrie a objevení perspektivy v malířství vznik projektivní geometrie. V 17. století René Descartes objevil souřadnice, což umožnilo vznik analytické geometrie a zkoumání geometrie algebraickými prostředky. V 19. století byl významný vznik neeukleidovských geometrií. Ve 20. století se o rozvoj geometrie zasloužili mj. čeští matematikové Eduard Čech, který se zabýval diferenciální geometrií, a Petr Vopěnka, který kromě teoretických prací napsal řadu popularizačních knih o historii geometrie.\nGeometrie má úzkou souvislost s algebrou a fyzikou. Riemannova geometrie popsaná v 19. století našla uplatnění jako model časoprostoru v Einsteinově obecné teorii relativity. V současnosti se geometrie pořád vyvíjí a to jak geometrie praktická (například výpočetní geometrie a počítačová grafika), tak teoretická, která má úzkou souvislost s teoretickou fyzikou.","url":"https://cs.wikipedia.org/wiki/Geometrie","thumbnail_url":"https://upload.wikimedia.org/wikipedia/commons/thumb/a/a6/Square_root_of_2_triangle.svg/150px-Square_root_of_2_triangle.svg.png"},{"id":"116853","type":"good","language_code":"cs","title":"Nakléřov","summary":"Nakléřov (německy Nollendorf) je osada a základní sídelní jednotka místní části Krásný Les v obci Petrovice, nacházející se v Krušných horách, nedaleko česko-německé státní hranice, asi 14 kilometrů od krajského města Ústí nad Labem. Katastrální území Nakléřova se rozkládá na ploše 4,95 km² v nadmořské výšce od 500 do 735 metrů. K roku 2011 zde trvale žilo 19 obyvatel a k roku 2014 bylo evidováno 15 adres.Rozkládá se při Nakléřovském průsmyku, kudy po staletí vedla významná obchodní a válečná stezka do země. První písemná zmínka pochází z roku 1382, avšak založen měl být již v 9. století lužickosrbským slovanským kmenem Dalemniců. I přes extrémní klimatické podmínky se zde rozvinulo prosperující zemědělství a vyhlášená byla rovněž řemeslná výroba (zejména nakléřovské kovové knoflíky). Obcí, kvůli její poloze, pochodovaly armády při množství válečných konfliktů, mimo jiné během třicetileté války, sedmileté války nebo napoleonských válek. V průběhu posledního zmíněného konfliktu se v Nakléřově usadil francouzský císař Napoleon Bonaparte, který měl z věže místního kostela řídit boje svých vojsk.\nDo konce 19. století byl Nakléřov čistě německým sídlem, avšak i po vzniku Československa zde za První republiky žilo občanů jiné než německé národnosti naprosté minimum. V souvislosti s vysídlením německého obyvatelstva po druhé světové válce se Nakléřov stal výrazně nedosídlený a posléze zcela vylidněný. Stalo se tak v roce 1950 v souvislosti se zřízením vojenského výcvikového prostoru, který v Nakléřově a jeho okolí existoval do roku 1960. O rok později se Nakléřov stal součástí obce Krásný Les. V roce 1975 byl odstřelen zdejší kostel svatého Josefa, aby na jeho místě vyrostl nakonec nerealizovaný monumentální památník Rudé armádě. Od roku 1980 je Nakléřov v rámci Krásného Lesa součástí obce Petrovice.\nOblast se nachází v turisticky atraktivní lokalitě Krušných hor a zasahují do ní dvě chráněná území v rámci evropské sítě Natura 2000. Územím prochází dálnice D8 a silnice II/248.","url":"https://cs.wikipedia.org/wiki/Nakl%C3%A9%C5%99ov","thumbnail_url":"https://upload.wikimedia.org/wikipedia/commons/thumb/1/16/Nakl%C3%A9%C5%99ov%2C_03-2014%2C_01.JPG/150px-Nakl%C3%A9%C5%99ov%2C_03-2014%2C_01.JPG"},{"id":"116868","type":"good","language_code":"cs","title":"Hlubočany","summary":"Hlubočany (německy: Hobitschau) jsou obcí ležící v Jihomoravském kraji v jižní části okresu Vyškov. Žije zde 518 obyvatel. Nachází se 5 km jižně od města Vyškov u silnice z Vyškova do Bučovic v nadmořské výšce 265 m n. m. Součástí obce je i vesnice Terešov. Obec se rozkládá podél protáhlé návsi, kterou ovlivňuje protékající potok přitékající od Manerova, ústící cca 2 km pod obcí do Rostěnického potoka. Východním směrem nedaleko Hlubočan se zvedají zalesněné stráně kopců Orlovické vrchoviny.První písemná zmínka o obci pochází z roku 1141. Již od středověku byla oblast kolem obce kolonizačním centrem na Vyškovsku. Nachází se zde kaple svatého Floriána stojící na místě původní rotundové kaple, dále se dochovalo několik domů, jež představují hanáckou lidovou architekturu 19. století. Obec Hlubočany byla až do druhé světové války součástí německého ostrůvku v okrese Vyškov. Po válce byli Němci z Hlubočan vystěhováni a obec byla nově osídlena českými rodinami. Dnes je součástí mikroregionu Větrník. V Hlubočanech je několik podnikatelských subjektů zaměřených převážně na obchod, stavebnictví a zemědělství.\n\n","url":"https://cs.wikipedia.org/wiki/Hlubo%C4%8Dany","thumbnail_url":"https://upload.wikimedia.org/wikipedia/commons/thumb/b/bd/Hlubo%C4%8Dany_kaple_sv.Flori%C3%A1na.jpg/150px-Hlubo%C4%8Dany_kaple_sv.Flori%C3%A1na.jpg"},{"id":"116881","type":"good","language_code":"cs","title":"Ježkovice","summary":"Ježkovice (německy Jeschkowitz) jsou obec v Jihomoravském kraji v okrese Vyškov s 381 obyvateli. Nacházejí se 9 km západně od města Vyškov na jižních svazích Drahanské vrchoviny v nadmořské výšce 450 m n. m. Obec je půdorysně protáhlá náves, zužující se k severozápadu, a protéká jí potok Drnůvka ústící do potoka Rostěnického. Dva kilometry na severovýchod od obce se rozprostírá vodní nádrž Opatovice, zásobárna pitné vody pro Vyškov a okolí.\nJežkovice byly po značnou část své historie součástí račického panství. V obci v těsném blízkosti hřbitova stojí kaple Nejsvětějšího Srdce Páně postavená v roce 1939. Dnešní obec je od roku 2000 součástí mikroregionu Drahanská vrchovina. V obci je několik podnikatelských subjektů zaměřených převážně na zemědělství a řemeslné práce.","url":"https://cs.wikipedia.org/wiki/Je%C5%BEkovice","thumbnail_url":"https://upload.wikimedia.org/wikipedia/commons/thumb/f/f0/Panorama_Jezkovice.jpg/150px-Panorama_Jezkovice.jpg"},{"id":"116885","type":"good","language_code":"cs","title":"Kojátky","summary":"Kojátky (původní název Kojatka, Kojetice) jsou obec ležící 3 km na severovýchod od města Bučovice. Patří do správního obvodu Bučovice a leží v okresu Vyškov v Jihomoravském kraji. Roku 1942 byla obec administrativně spojena se sousední osadou Šardičky, která je dosud její částí. Historická obecní pečeť (symbol srpu a radlice), jejíž originální pečetidlo je uloženo na obecním úřadu, pochází nejpozději z roku 1749, pořízené zřejmě v souvislosti s Tereziánským katastrem. Použití pečeti je doloženo v listině datované 15. září 1749, potvrzující soupis usedlostí a nájemců zahrnutých v katastru Kojátky. Na území obce leží zaniklá osada Kaštanov, patrně v lokalitě místní kapličky. V roce 1986 došlo k administrativnímu spojení s Bučovicemi. Od roku 1992 jsou Kojátky opět samostatnou obcí. Žije zde 369 obyvatel.\nKojátky leží v nadmořské výšce 249 m n. m. v předhůří Ždánického lesa, pod pahorky Reblovna a Výrová (297 a 305 m n. m.). Protéká jimi Kojátecký potok ústící do potoka Žlebového, jenž ústí do řeky Litavy. Na jihovýchodě od obce leží celoevropsky významná chráněná lokalita Černecký a Milonický hájek.\nV obci stojí zbytky kojáteckého zámku, který byl původně tvrzí ze 16. století, na návsi je postavena kaplička a v části Kaštanov je socha Jana Nepomuckého. Kojátkami prochází modrá turistická značka, která vede z Bučovic přes Orlovickou vrchovinu, což je součást Litenčické pahorkatiny, až do Vyškova.\n\n","url":"https://cs.wikipedia.org/wiki/Koj%C3%A1tky","thumbnail_url":"https://upload.wikimedia.org/wikipedia/commons/thumb/6/6c/Obecn%C3%AD_%C3%BA%C5%99ad_Koj%C3%A1tky.jpg/150px-Obecn%C3%AD_%C3%BA%C5%99ad_Koj%C3%A1tky.jpg"},{"id":"116890","type":"good","language_code":"cs","title":"Lysovice","summary":"Lysovice (původně se psaly Lissowitz) jsou obec Jihomoravského kraje ležící v jižní části okresu Vyškov. Nacházejí se 11 km jižně od města Vyškov u silnice z Rostěnic do Kučerova v nadmořské výšce 270 m n. m. Obec s 290 obyvateli je půdorysně tzv. návesní silnicovka, kterou protéká Lysovický potůček ústící do Rostěnického potoka. Nad jih od obce ční kopec Větrník (394 m n. m.).Obec Lysovice byla až do druhé světové války součástí německého ostrůvku v okrese Vyškov. Po válce byli Němci z Lysovic vystěhováni a obec byla nově osídlena českými rodinami. Je zde historická památková zóna s domy se žudry a filiální kostel Nejsvětějšího Srdce Páně. Dnešní obec je součástí mikroregionu Větrník, v obci je několik podnikatelských subjektů zaměřených převážně na obchod, stavebnictví a zemědělství.","url":"https://cs.wikipedia.org/wiki/Lysovice","thumbnail_url":"https://upload.wikimedia.org/wikipedia/commons/thumb/3/32/Fili%C3%A1ln%C3%AD_kostel_Nejsv%C4%9Bt%C4%9Bj%C5%A1%C3%ADho_Srdce_P%C3%A1n%C4%9B_Lysovice.jpg/150px-Fili%C3%A1ln%C3%AD_kostel_Nejsv%C4%9Bt%C4%9Bj%C5%A1%C3%ADho_Srdce_P%C3%A1n%C4%9B_Lysovice.jpg"},{"id":"1169867","type":"good","language_code":"cs","title":"Tygr balijský","summary":"Tygr balijský, někdy též tygr džunglový balijský či tygr balinéský (dříve Panthera tigris balica, od roku 2017 Panthera tigris sondaica) je vyhynulá populace či regionální forma tygra, který žil pouze na indonéském ostrově Bali. K jeho vědeckému popsání došlo v roce 1912. Až do roku 2017 byl veden jako samostatný poddruh, poté byl překlasifikován na regionální populaci tygra jávského.\nJednalo se zřejmě o nejmenší tygří formu jak vzrůstem (délka do 245 cm), tak hmotností (do 120 kg). Srst měl krátkou a zbarvenou relativně nejtmavěji ze všech tygřích populací. Pruhy byly umístěny blízko sebe a někdy se rozpadaly ve skvrny. Šlo o vrcholového predátora ve svém biotopu, jenž se živil různými kopytníky a další kořistí střední či menší velikosti. Malý životní prostor daný velikostí ostrova, úbytek biotopu spojený s růstem lidské populace a intenzivní lov způsobily, že byl jako první tygr vinou člověka vyhuben, k čemuž došlo zřejmě ve 40. nebo v 50. letech 20. století. O jeho životě se zachovalo minimum písemných, hmotných a obrazových záznamů, nicméně šelma hrála a stále hraje důležitou roli v tradiční balijské kultuře.","url":"https://cs.wikipedia.org/wiki/Tygr_balijsk%C3%BD","thumbnail_url":"https://upload.wikimedia.org/wikipedia/commons/thumb/8/84/Bali_tiger_Vojnich_2.jpg/150px-Bali_tiger_Vojnich_2.jpg"},{"id":"1171232","type":"good","language_code":"cs","title":"Žralok lagunový","summary":"Žralok lagunový, známý také pod synonymy žralok bělocípý, žralok bělošpicí a žralok útesový (Triaenodon obesus), je druh žraloka z čeledi modrounovití (Carcharhinidae) a jediný druh monotypického rodu Triaenodon. Vyznačuje se štíhlým tělem se širokou hlavou, velkýma oválnýma očima se svislými zorničkami a stejnoměrným bílým zbarvením špiček hřbetní a ocasní ploutve.\nJe jedním z nejčetnějších žraloků korálových útesů v areálu svého výskytu, který zahrnuje Indo-Pacifik od východní Afriky až k pobřeží Střední Ameriky. Žije v blízkosti mořského dna v hloubkách od 8 do 40 metrů. Většinu dne tráví odpočinkem. Na rozdíl od žraloků z rodu Carcharhinus a příbuzných rodů, jejichž zástupci musejí neustále plavat, aby jim voda omývala žábry, dovede čerpat kyslík z vody do žaber, i když leží na mořském dně. V noci loví ve skupinách ryby, korýše a hlavonožce. Díky podlouhlému tělu se dostane i do menších štěrbin a pátrá zde po potravě. Často se vyskytuje na stále stejném místě, které dlouhodobě neopouští, nebo se do něj pravidelně navrací. Je živorodý, samice po březosti trvající asi 10 až 13 měsíců porodí jedno až šest mláďat.","url":"https://cs.wikipedia.org/wiki/%C5%BDralok_lagunov%C3%BD","thumbnail_url":"https://upload.wikimedia.org/wikipedia/commons/thumb/5/57/Triaenodon_obesus_moc.jpg/150px-Triaenodon_obesus_moc.jpg"},{"id":"117358","type":"good","language_code":"cs","title":"Hypatia z Alexandrie","summary":"Hypatia z Alexandrie  (řecky ‛Υπατία – Hypatiá, v češtině též Hypatie; mezi lety 350/370 – březen 415, příp. 416) byla pohanská platonská či spíše novoplatonská filosofka a první historicky známá matematička. Žila v závěru řecko-římské doby v egyptské Alexandrii, a je „považovaná za jednu z hlavních postav pohanské filosofie a víry v té době.“ Svými současníky byla pokládána za charismatickou učitelku a významnou učenkyni se značným rozsahem odbornosti. Současně požívala ve městě všeobecné obliby a úcty. Její působení bylo dokladem životaschopnosti pozdně antické tradice jako intelektuální a do jisté míry i náboženské alternativy k tehdy už dominujícímu křesťanství. Přestože na rozdíl od jiných novoplatoniků nezaujímala protikřesťanskou pozici a velmi pravděpodobně sama stejně jako její křesťanští žáci zastávala přesvědčení o kompatibilitě své nauky s křesťanstvím, představitelé církve její působení ve „městě tak důležitém a bouřlivém, jako je Alexandrie,“ pokládali za nebezpečné a snad i za největší překážku úplného pokřesťanštění jeho obyvatel.Byla, podle některých zdrojů přičiněním patriarchy Kyrilla, brutálně zavražděna davem v období vyhrocených náboženských sporů; proto někdy bývá označována jako „pohanská mučednice“ a poslední představitelka helénismu. Ačkoli je možné, že její smrt byla více důsledkem otevřeného mocenského konfliktu a osobní nevraživosti mezi dvěma alexandrijskými frakcemi než čistě náboženského antagonismu pohanů a křesťanů a snahy omezit pohanský intelektuální vliv. Dle některých autorů pozdější křesťanská tradice z Hypatie umučené zfanatizovanými křesťany vytvořila legendární postavu svaté mučednice Kateřiny popravené údajně pohanským císařem pro své křesťanské vyznání. Tato hypotéza ovšem není obecně přijímána.Ačkoli se z Hypatiina vědeckého díla nic nezachovalo, v dobových souvislostech vedl její osud ke vzniku až do současnosti tradovaného literárního mýtu, v němž se stala emblematickou postavou v „zápase mezi duchem kritičnosti a duchem dogmatismu“ – symbolem „tragických důsledků fanatismu“. Počínaje 18. stoletím se (zejména v deistických a osvícenských kruzích) v tomto smyslu opakovaně objevuje jako předmět interpretací autorů novověké a moderní literatury, kteří si o ní mnohdy vytvářejí svůj vlastní a skutečnosti ne zcela odpovídající obraz. Často je její osud chápán jako argument pro kritiku církve a křesťanství vůbec; bývá v něm spatřován projev jejich údajné nesnášenlivosti a anti-vědeckého postoje. Ve feministické literatuře je Hypatia uváděna jako příklad emancipace ženství a oběť misogynie svých nepřátel.","url":"https://cs.wikipedia.org/wiki/Hypatia_z_Alexandrie","thumbnail_url":"https://upload.wikimedia.org/wikipedia/commons/thumb/2/22/Hypatia_Raphael_Sanzio_detail.jpg/150px-Hypatia_Raphael_Sanzio_detail.jpg"},{"id":"117376","type":"good","language_code":"cs","title":"Přechovice","summary":"Přechovice jsou vesnice a obec v okrese Strakonice v Jihočeském kraji, asi 1,5 km severovýchodně od Volyně, v Bavorovské vrchovině. Žije zde 129 obyvatel. V roce 1400 byly zmíněny jako majetek pražské Svatovítské kapituly, během 15. až 17. století patřily do správy řádu Maltézských rytířů a později patřily opět kapitule. V letech 1961–1990 byly součástí obce Hoštice.\nProtéká jimi Přechovický potok, přítok Volyňky, a prochází silnice I/4 a železniční trať 198. Je zde místní knihovna i sbor dobrovolných hasičů. Šest statků a kaple svaté Anny v jižní části vsi jsou chráněny jako kulturní památky.","url":"https://cs.wikipedia.org/wiki/P%C5%99echovice","thumbnail_url":"https://upload.wikimedia.org/wikipedia/commons/thumb/9/97/P%C5%99echovice_-_rybn%C3%ADk_2.jpg/150px-P%C5%99echovice_-_rybn%C3%ADk_2.jpg"},{"id":"1174570","type":"good","language_code":"cs","title":"Johann Trollmann","summary":"Johann Wilhelm Trollmann (přezdívaný Rukeli – v romštině strom; 27. prosince 1907, Wilsche, Německé císařství – 1944, koncentrační tábor Wittenberge, Nacistické Německo) byl německý boxer ve střední váze patřící k romskému etniku Sinti. Díky svým úspěšným zápasům, přitažlivému vzhledu a neobvyklé boxerské technice, kterou předběhl svou dobu (tzv. tanec v ringu), si získal značnou popularitu. V roce 1933 se stal německým boxerským mistrem ve střední váze, titul mu však z rasových důvodů nebyl uznán a v další profesionální boxerské kariéře mu bylo zabráněno. Jako profesionální boxer absolvoval celkem 64 zápasů, z nichž ve 31 případech zvítězil, 19 jich prohrál a 14 zápasů skončilo nerozhodně.Za druhé světové války v letech 1939–1941 jako voják wehrmachtu bojoval na západní i východní frontě, kde byl raněn. Roku 1942 byl z armády vyloučen kvůli směrnici zakazující službu všech Romů a poté deportován do koncentračního tábora Neuengamme, kde byl nucen navzdory své podvýživě a vysílení každý večer podstupovat boxerské souboje s tamními příslušníky SS. Trollmannovi spoluvězni fingovali jeho smrt a zajistili mu přesun do koncentračního tábora Wittenberge, kde však byl opět poznán a roku 1944 ubit dozorcem Emilem Corneliem. Jeho mistrovský titul z roku 1933 byl Německou profesionální boxerskou federací uznán roku 2003.","url":"https://cs.wikipedia.org/wiki/Johann_Trollmann","thumbnail_url":"https://upload.wikimedia.org/wikipedia/commons/thumb/b/b9/Trollmanngross.jpg/150px-Trollmanngross.jpg"},{"id":"1178540","type":"good","language_code":"cs","title":"Levhart arabský","summary":"Levhart arabský či leopard arabský (Panthera pardus nimr) je poddruh levharta skvrnitého žijící ostrůvkovitě při okrajích Arabského poloostrova a v malé části Izraele. Jeho biotopem jsou většinou horské, skalnaté, aridní oblasti, v nichž se nacházejí v potřebném množství zdroje vody (cca 1 na vzdálenost 3 km). Jedná se o velmi světlý a malý poddruh, hmotnost dospělých jedinců jen málokdy převyšuje 30 kg. Kromě období páření žije samotářským životem, setkání s člověkem se pokud možno vyhýbá. Loví nejčastěji gazely, kozorožce, zajíce, damany, dikobrazy a rozličné menší živočichy. Když má možnost a chybí mu přirozená kořist, napadá i domácí zvířata. Ještě začátkem 20. století byl levhart arabský rozšířen na velké části Arabského poloostrova, v Palestině a na Sinaji, ale postupně se jeho teritorium fragmentovalo a počet jedinců rychle klesal. Celková populace dosahuje začátkem 21. století jen 170–320 dospělých jedinců (z toho asi 70 v chovaných v zajetí) a Mezinárodním svazem ochrany přírody je klasifikován jako kriticky ohrožený. Nebezpečím pro něj je nelegální lov a úbytek přirozené kořisti, přičemž za obojím stojí svou činností člověk.","url":"https://cs.wikipedia.org/wiki/Levhart_arabsk%C3%BD","thumbnail_url":"https://upload.wikimedia.org/wikipedia/commons/thumb/e/e8/PikiWiki_Israel_14861_judean_desert_leopard_cropped.JPG/150px-PikiWiki_Israel_14861_judean_desert_leopard_cropped.JPG"},{"id":"1180935","type":"good","language_code":"cs","title":"Vřešťan pláštíkový","summary":"Vřešťan pláštíkový (Alouatta palliata) je primát z čeledi chápanovití (Atelidae) a rodu vřešťan (Alouatta) žijící v deštných lesích Střední a Jižní Ameriky od Mexika až po západní svahy And. Druh popsal John Edward Gray roku 1849.\nVřešťani jsou velké a zavalité opice, vyznačují se černým zbarvením, avšak většina opic má navíc dlouhou žlutou nebo hnědou srst, jež roste po stranách těla. Hlavní složku potravy tvoří listí. Vzhledem k tomu, že jsou listy těžko stravitelné a dodají tělu pouze málo energie, vřešťani většinu dne tráví odpočinkem a spánkem. Teritorium si samci vymezují hlasitým křikem, který dovedou vydávat díky zvětšené jazylce, vynaloží tak málo energie. Tlupa vřešťanů může mít až čtyřicet jedinců, avšak obvykle je menší.\nMezinárodní svaz ochrany přírody (IUCN) hodnotí vřešťana pláštíkového od roku 2020 jako zranitelný druh, s poklesem populací o 30 a více % v průběhu minulých 30 let. Primární hrozbu představuje odlesňování společně s lovem.","url":"https://cs.wikipedia.org/wiki/V%C5%99e%C5%A1%C5%A5an_pl%C3%A1%C5%A1t%C3%ADkov%C3%BD","thumbnail_url":"https://upload.wikimedia.org/wikipedia/commons/thumb/8/87/Sitting_Alouatta_palliata%2C_Costa_Rica.JPG/150px-Sitting_Alouatta_palliata%2C_Costa_Rica.JPG"},{"id":"118280","type":"good","language_code":"cs","title":"Měšín","summary":"Měšín (německy Misching) je obec v okrese Jihlava v Kraji Vysočina. Leží 7 kilometrů severovýchodně od Jihlavy. Žije zde 272 obyvatel.\nPrvní zmínka pochází z roku 1368. Obec pravděpodobně založili němečtí horníci. Prvními doloženými majiteli se stali Lichtenburkové, od nichž obec v roce 1385 koupili Sezimové z Rochova. V letech 1402 až 1848 Měšín patřil městu Jihlava. Do roku 1945 tu žilo obyvatelstvo převážně německé národnosti. Po druhé světové válce byli němečtí občané odsunuti a Měšín osídlili čeští obyvatelé.\nNachází se na náhorní plošině na toku Měšínského potoka. Na území obce se rozkládá jedenáct rybníků, z nichž je největší Prostřední rybník. Měšínem prochází silnice druhé třídy č. 352. Do jižní části katastru zasahuje dálnice D1. V obci sídlí veřejná knihovna, hostinec a několik soukromých firem. V centru stojí kaple svatého Cyrila a Metoděje. Kulturními památkami byly prohlášeny výklenková kaplička, která stojí u plotu zahrady na soukromém pozemku u silnice na Ždírec, a kříž u výjezdu z obce směrem na Jihlavu.","url":"https://cs.wikipedia.org/wiki/M%C4%9B%C5%A1%C3%ADn","thumbnail_url":"https://upload.wikimedia.org/wikipedia/commons/thumb/8/8b/M%C4%9B%C5%A1%C3%ADn_a_D1_od_Jihlavy.JPG/150px-M%C4%9B%C5%A1%C3%ADn_a_D1_od_Jihlavy.JPG"},{"id":"1183333","type":"good","language_code":"cs","title":"Ghostlights","summary":"Ghostlights je sedmé studiové album metalové opery Avantasia. Vydáno bylo 29. ledna 2016 prostřednictvím společnosti Nuclear Blast. Příběhově jde o pokračování předchozího alba The Mystery of Time (2013), tvůrce projektu a skladatel Tobias Sammet tedy formou metafor naráží na neustálé zrychlování společnosti. Skládání písní začalo prakticky hned po dokončení desky Space Police: Defenders of the Crown (2014) Sammetovy druhé skupiny Edguy, nahrávání poté postupně probíhalo od října 2014 do listopadu dalšího roku v německém studiu Gate Studio. Desku produkoval Sascha Paeth. Přestože se na albu stále objevují různé experimentální prvky jiných stylů, je Ghostlights oproti předchozím nahrávkám více metalové. Jako hostující zpěváci se na albu podíleli Michael Kiske, Bob Catley, Jørn Lande, Ronnie Atkins, Sharon den Adel, Geoff Tate, Marco Hietala, Dee Snider, Robert Mason a Herbie Langhans.\nAlbum se setkalo převážně s kladnými recenzemi ze strany kritiků, chválen byl především Sammetům tvůrčí styl a jeho výběr hostujících zpěváků. Deska bodovala i v hitparádách, celkem v devíti z nich se umístila mezi nejlepšími deseti alby. Nejlépe se dostala na druhé místo, které obsadila v Česku, Německu a americké hitparádě Heatseekers. Jedenáctá se umístila v Japonsku. S úvodní skladbou „Mystery of a Blood Red Rose“ Avantasia vystoupila v německém kole Eurovision Song Contest 2016, kde skončila na třetím místě. V rámci podpory alba pak v roce 2016 uspořádala halové turné po Evropě, Americe a Japonsku, přičemž během každého koncertu hrála téměř tři hodiny. Na turné navázala vystoupení po festivalech, která pokračovala i v roce 2017.\n\n","url":"https://cs.wikipedia.org/wiki/Ghostlights","thumbnail_url":null},{"id":"1185555","type":"good","language_code":"cs","title":"Piráti wo-kchou v éře Ťia-ťing","summary":"Piráti wo-kchou v éře Ťia-ťing (1522–1567) byli závažným problémem, jejich útoky několik desetiletí pustošily pobřeží jihovýchodních provincií čínské říše Ming, zejména Če-ťiangu, Fu-ťienu a Kuang-tungu. Čínské označení wo-kchou, doslova „japonští bandité“, se původně vztahovalo na piráty japonského původu a za vlády císaře Ťia-ťinga bylo používáno pro piráty obecně, ačkoliv velká většina z nich byli Číňané.\nPirátské útoky a násilnosti s nimi spojené začaly růst ve 20. letech 16. století, na což mingské úřady reagovaly zpřísněním zákonů bránících soukromému obchodu se zámořím. Staly se vážným problémem ve 40. letech, vrcholu dosáhly v 50. letech a postupně byly potlačeny během 60. let, zejména po roce 1567, kdy nový mingský císař Lung-čching svolil k uvolnění zákonů namířených proti námořnímu obchodu se zahraničím.","url":"https://cs.wikipedia.org/wiki/Pir%C3%A1ti_wo-kchou_v_%C3%A9%C5%99e_%C5%A4ia-%C5%A5ing","thumbnail_url":"https://upload.wikimedia.org/wikipedia/commons/thumb/1/1a/Chinese_war_junk_from_Zheng_Ruozeng%27s_Chouhai_tubian_%281562%29.jpg/150px-Chinese_war_junk_from_Zheng_Ruozeng%27s_Chouhai_tubian_%281562%29.jpg"},{"id":"118603","type":"good","language_code":"cs","title":"Bílý Újezd","summary":"Bílý Újezd (německy Weiß Aujest) je obec v okrese Rychnov nad Kněžnou, kraj Královéhradecký. Leží na jižním svahu při silnici I. třídy z Rychnova nad Kněžnou do Dobrušky. Žije zde 718 obyvatel.\nDominantou vsi je zděná zvonice z konce 16. století se šindelovou střechou. Zajímavostí je sekerka zaseknutá v její špičce. Ze stejného období pochází opodál stojící kostel Proměnění Páně, jehož předchůdce je doložen již ve druhé polovině 14. století. Další historickou stavbou je bývalá krčma, která leží poblíž křižovatky před zvonicí. Přívlastek Bílý v názvu obce se odvozuje patrně od bílých stěn právě tohoto kostela.","url":"https://cs.wikipedia.org/wiki/B%C3%ADl%C3%BD_%C3%9Ajezd","thumbnail_url":"https://upload.wikimedia.org/wikipedia/commons/thumb/c/cc/B%C3%ADl%C3%BD_%C3%9Ajezd_-_kostel_Prom%C4%9Bn%C4%9Bn%C3%AD_P%C3%A1n%C4%9B_a_zvonice.jpg/150px-B%C3%ADl%C3%BD_%C3%9Ajezd_-_kostel_Prom%C4%9Bn%C4%9Bn%C3%AD_P%C3%A1n%C4%9B_a_zvonice.jpg"},{"id":"11868","type":"good","language_code":"cs","title":"Lipnicovité","summary":"Lipnicovité (Poaceae) je čeleď jednoděložných rostlin z řádu lipnicotvaré (Poales). Pro čeleď je povolen alternativní název Gramineae. V češtině jsou obecně označovány jako trávy. Kromě typických trav bylinného vzrůstu sem však patří také dřevnaté bambusy, které mohou dorůstat až několika desítek metrů. Lipnicovité jsou charakterizovány hlavně kolénkatými stébly, štíhlými listy, jejichž báze obepíná stéblo jako pochva, a hlavně jedinečným typem květenství, jehož základem jsou tzv. klásky. Klásky jsou jedno- nebo vícekvěté jednotky podepřené dvěma listeny (plevami), každý z nenápadných kvítků v klásku je podepřen ještě pluchou a pluškou. Trávy jsou větrosprašné a produkují velké množství pylu. Ten může u citlivých lidí způsobovat alergické reakce („sennou rýmu“). Aby byl pyl snáze zachycen, je dvouramenná blizna trav dosti členitá (zpeřená). Plodem lipnicovitých je obilka, jejíž oplodí srůstá s osemením. V obilkách je dobře vyvinuté embryo a zásobní škrobnatý endosperm. U mnoha linií teplomilných trav došlo k přechodu k C4 typu fotosyntézy ze standardní fotosyntézy C3.Lipnicovité jsou velmi početná čeleď (přes 10 000 druhů v asi 700 rodech), ale je to také čeleď velmi významná ekologicky i ekonomicky. Travnaté louky a pastviny jsou základem pastevectví i zdrojem krmiva pro chov ustájených zvířat. Především však mezi trávy patří obilniny (globálně nejvýznamnější jsou kukuřice, pšenice a rýže), jejichž vařené, drcené, mleté a jinak zpracované obilky jsou nejvýznamnější zdroj lidské potravy. Využívají se však i k přípravě alkoholických nápojů – např. ječmen na výrobu piva. Obilniny patří mezi nejstarší domestikanty mezi rostlinami, přičemž sehrály významnou roli při přechodu lidstva k zemědělství. Další významná plodina z této čeledi je cukrová třtina, globálně nejvýznamnější cukrodárná rostlina. Lipnicovité mají i technický význam. Všestranně využitelným materiálem je sláma: používá se pro energetické účely, k výrobě papíru, jako podestýlka, ale jako ekologický a dobře izolující materiál i ve stavebnictví. Jako levný, ale pevný a lehký stavební materiál se používají i stébla bambusů. V podobě trávníků a druhů pěstovaných jako okrasné rostliny mají mnohé lipnicovité i rekreační a dekorativní roli. Na druhou stranu najdeme mezi travami i významné plevelné nebo agresivní invazní druhy poškozující původní ekosystémy.Trávy najdeme na všech kontinentech světa včetně Antarktidy. Obývají nejrůznější prostředí od tropických pralesů po pouště či tundry, řadě ekosystémů jako jsou savany, stepi, vysokohorské trávníky aj. dominují a určují jejich dynamiku. Nejstarší pozůstatky lipnicovitých rostlin známe z křídy. První trávy pravděpodobně rostly v podrostu gondwanských tropických pralesů. Pralesní prostředí je dodnes domovem trav z několika bazálních podčeledí. Tyto trávy mají často poměrně široké listy a někdy i nestandardně stavěná květenství a květy. V mírném pásmu (včetně území ČR) je z celkem 12 podčeledí trav zdaleka nejvýznamnější podčeleď lipnicové (Pooideae).","url":"https://cs.wikipedia.org/wiki/Lipnicovit%C3%A9","thumbnail_url":"https://upload.wikimedia.org/wikipedia/commons/thumb/9/9d/Bluegrass_%281290486929%29.jpg/150px-Bluegrass_%281290486929%29.jpg"},{"id":"118767","type":"good","language_code":"cs","title":"Věžnička","summary":"Věžnička (německy Klein Wiesnitz) je obec v okrese Jihlava v Kraji Vysočina, ležící 12 kilometrů severovýchodně od Jihlavy. Žije zde 140 obyvatel.\nPrvní zmínka pochází z roku 1502, kdy obec náležela ke strážným vsím polenského hradiště. Po celou svou historii patřila k polenskému panství. Ves tak vlastnili například páni z Kunštátu, Valdštejnové, páni z Hradce a od roku 1623 Ditrichštejnové.\nObec se nachází v údolí Jamenského potoka na pomezí Hornosázavské pahorkatiny a Křižanovské vrchoviny. Nejvyšší bod katastru, vrch Prašivec, se nachází severně od obce v lese Březina v nadmořské výšce 574 metrů. Věžničkou prochází silnice třetí třídy č. 34820 z Polné do Ždírce. V obci se nachází obchod se smíšeným zbožím a veřejná knihovna. Kulturní akce pořádají místní sbor dobrovolných hasičů a Statek u Tadeáše. V centru obce se nacházejí do země vyhloubené prastaré sklepy, tzv. lochy. Na návsi stojí kaplička a v Obecním lese se tyčí smírčí kámen s vyrytým reliéfním tlapatým křížem, který byl prohlášen kulturní památkou.","url":"https://cs.wikipedia.org/wiki/V%C4%9B%C5%BEni%C4%8Dka","thumbnail_url":"https://upload.wikimedia.org/wikipedia/commons/thumb/2/28/V%C4%9B%C5%BEni%C4%8Dka_3.jpg/150px-V%C4%9B%C5%BEni%C4%8Dka_3.jpg"},{"id":"1191679","type":"good","language_code":"cs","title":"Ťuhýk běločelý","summary":"Ťuhýk běločelý, též ťuhýk černohřbetý (Lanius nubicus) je pěvec z čeledi ťuhýkovití. Žijí v jihovýchodní Evropě a na východní části Středomoří. Samostatně se vyvíjející populace existují i ve východním Iráku a na západě Íránu. Tito ptáci jsou stěhovaví a zimují převážně v oblasti Sahelu a jihozápadního cípu Arabského poloostrova. Při návratu se ale někteří jedinci mohou zatoulat mnohem dále, až do západní nebo severní Evropy. Ťuhýci běločelí jsou nejmenšími zástupci rodu Lanius. Samečci mají převážně černé horní partie, bílé čelo a krémové nebo bílé peří na ramenou a křídlech. Hrdlo a dolní partie jsou bílé, boky a náprsenka oranžové. Samičky mají jednotvárnější zbarvení: hnědočerné horní partie, šedá ramena a křídla, a krémové dolní partie a hruď. Ťuhýci běločelí vydávají melodický a krátký zpěv.\nŤuhýci běločelí vyhledávají především řídké lesy a jejich okraje. Živí se hlavně velkým hmyzem a drobnými obratlovci. Hnízdo stavěné ťuhýky běločelými je pohárovitého tvaru, postavené vždy na stromě. Snůška obvykle čítá 4 až 6 vajec, na kterých samička sedí po dobu 14 až 16 dnů. Vylíhnutá ptáčata jsou krmena střídavě oběma rodiči a do 20 dnů jsou již plně opeřená. Po další 3 až 4 týdny jsou stále závislá na rodičích, po této době ale již opouštějí hnízdo. Populace ťuhýků běločelých v současné době nejsou příliš stabilní a počty těchto ptáků se k roku 2016 v Evropě prokazatelně snižují. I přesto druhu dle IUCN přísluší status málo dotčený (LC).","url":"https://cs.wikipedia.org/wiki/%C5%A4uh%C3%BDk_b%C4%9Blo%C4%8Del%C3%BD","thumbnail_url":"https://upload.wikimedia.org/wikipedia/commons/thumb/6/6a/Lanius_nubicus_%28unmirrored%29.jpg/150px-Lanius_nubicus_%28unmirrored%29.jpg"},{"id":"1192862","type":"good","language_code":"cs","title":"Let El Al 426","summary":"Let El Al 426 byl pravidelný let izraelské společnosti El Al z Londýna do Tel Avivu, s mezipřistáním v Římě, který v noci z 22. na 23. července 1968 unesli tři příslušníci palestinské teroristické skupiny Lidová fronta pro osvobození Palestiny. Ti přinutili kapitána letadla změnit kurz do Alžírska. Zde se do celé věci zapojily alžírské bezpečnostní složky, které bezprostředně propustily všechny neizraelské cestující a o několik dní později izraelské ženy a děti. Mužští cestující a členové posádky však zůstali rukojmími po čtyřicet dní. Díky mezinárodnímu tlaku a dohodě, zprostředkované Itálií, byli zbývající rukojmí propuštěni výměnou za 24 v Izraeli vězněných palestinských teroristů. Všichni rukojmí únos přežili.\nŠlo o první únos mezinárodního civilního leteckého spoje na Blízkém východě. Únosy letadel se v následujících letech staly novým fenoménem izraelsko-palestinského konfliktu. Přestože došlo k dalším pokusům o únos letu společnosti El Al, k roku 2013 je tento případ prvním a jediným úspěšným únosem. El Al v důsledku událostí letu 426 zásadním způsobem zpřísnil svá bezpečnostní opatření, a patří tak k nejbezpečnějším aeroliniím na světě.","url":"https://cs.wikipedia.org/wiki/Let_El_Al_426","thumbnail_url":"https://upload.wikimedia.org/wikipedia/commons/thumb/1/1e/Boeing_707-458%2C_El_Al_Israel_Airlines_AN0692227.jpg/150px-Boeing_707-458%2C_El_Al_Israel_Airlines_AN0692227.jpg"},{"id":"1193424","type":"good","language_code":"cs","title":"Majna Rothschildova","summary":"Majna Rothschildova (Leucopsar rothschildi) je druh pěvce z čeledi špačkovití (Sturnidae) a rodu Leucopsar. Popsal jej Erwin Streseman v roce 1912. Vyskytuje se na Bali v Indonésii, vysazena byla na ostrově Nusa Penida. Obývá především tropické suché nížinaté lesy s travnatým porostem. Měří do 25 cm, ocas dosahuje délky 7,9–8,8 cm. Hmotnost se odhaduje na 70 až 115 g. Mimo černých konců křídel a ocasu a modrého okruží kolem očí má majna Rothschildova bílé zbarvení. Zvláště samci mají na hlavě výraznou chocholku z peří, kterou mohou vztyčit. Jde o monogamní druh, který si staví hnízdo 4 až 10 m nad zemí. Snáší dvě až tři vejce. Potravu tvoří pestrá škála jídla, od bobulí po hmyz.\nDle Mezinárodního svazu ochrany přírody (IUCN) je majna Rothschildova kriticky ohrožený druh a patří mezi nejohroženější ptačí druhy světa (co se výskytu v přírodě týče). V roce 2008 žilo na Bali kolem 50 jedinců. Nebezpečí pro ně představuje úbytek přirozeného prostředí a především lov. Přežití druhu jako takového je zajištěno díky velkému počtu jedinců, kteří se snadno rozmnožují v zajetí – dle Mezinárodního svazu ochrany přírody zde žije asi 1 000 jedinců. Všichni legálně chovaní jedinci jsou registrováni a část z nich je vypouštěna do volné přírody.","url":"https://cs.wikipedia.org/wiki/Majna_Rothschildova","thumbnail_url":"https://upload.wikimedia.org/wikipedia/commons/thumb/a/a7/Bali_Starling_RWD7.jpg/150px-Bali_Starling_RWD7.jpg"},{"id":"119570","type":"good","language_code":"cs","title":"Zlatá stoka","summary":"Zlatá stoka je vodní kanál v Třeboňské pánvi napájející tamější rybniční soustavu. Zlatá stoka propojuje pomocí dalších stok, které z ní odbočují, rybníky na levém břehu Lužnice. Délka se udává na mezi 45 až 50 kilometrů, nejčastější je udávána hodnota 45,2 km. Průměrným průtok činí okolo 1 m³/s. Plocha povodí je 32,97 km². Průměrný spád na 1 km činí pouhých 28,5 cm. Nadmořská výška u hrdla činí 440 m n. m. a při ústí do Lužnice 409 m n. m.Vodní kanál byl vystaven dle plánu Štěpánka Netolického z roku 1506. Samotná realizace stavby začala o dva roky později v roce 1508 a dle většiny zdrojů byla dokončena v roce 1518. Původním důvodem pro výstavbu Zlaté stoky byl plánovaný rybník Kaňov, který bylo potřeba napájet vodou a odvodňovat. Systém Zlaté stoky navazoval na předchozí kratší kanál nazývaný Strúha, který byl během husitských válek poničen. Název Zlatá stoka se vžil až za Schwarzenbergů z důvodu její důležitosti pro soustavu rybníků.\nZlatá stoka v současnosti stále plní svůj původní účel, přivádět a odvádět vodu do soustavy rybníků, pomáhá je okysličovat a taktéž odvádět přebytečnou vodu během výlovů. Mimoto je cílem pěší turistiky i cyklovýletů. V okolí kanálu se nachází množství chráněných oblastí, ve kterých se vyskytuje různorodá fauna a flóra. Po devastaci vodního toku odpadními vodami v období socialismu se kvalita vody opět zlepšuje.","url":"https://cs.wikipedia.org/wiki/Zlat%C3%A1_stoka","thumbnail_url":"https://upload.wikimedia.org/wikipedia/commons/thumb/e/e8/Zlat%C3%A1_stoka_%283%29.JPG/150px-Zlat%C3%A1_stoka_%283%29.JPG"},{"id":"1196495","type":"good","language_code":"cs","title":"The Last Stand","summary":"The Last Stand (česky Poslední odpor) je osmé studiové album švédské powermetalové kapely Sabaton. Vydáno bylo 19. srpna 2016, podílel se na něm producent Peter Tägtgren a obal alba vytvořil Peter Sallaí, který s kapelou spolupracuje již od alba Carolus Rex (2012). Kapela k albu vydala celkově tři singly, „The Lost Battalion“, „Blood of Bannockburn“ a „Shiroyama“. K příležitosti dokončení nahrávání alba byla také zahájena výroba speciálního piva Sabaton, které bylo pojmenováno The Last Beer.Album se umístilo na prvních příčkách v některých evropských hitparádách, mezi kterými byla také česká. Od ledna do dubna 2017 probíhalo evropské turné společně s kapelami Accept a Twilight Force. V dubnu a květnu 2017 proběhlo také headline turné v USA a Kanadě.","url":"https://cs.wikipedia.org/wiki/The_Last_Stand","thumbnail_url":null},{"id":"120047","type":"good","language_code":"cs","title":"Brtnice","summary":"Brtnice (dříve též Trhová Brtnice, německy Pirnitz) je město na východě okresu Jihlava v Kraji Vysočina. Leží na silnici II/405 asi 14 km od Jihlavy a 21 km od Třebíče v průměrné výšce 515 m n. m. Je součástí Mikroregionu Černé lesy. Brtnice byla městysem a 27. března 2000 získala status města. Žije zde přibližně 3 800 obyvatel. Městem protéká řeka Brtnice a jeho historické jádro je městskou památkovou zónou.\nPrvní písemná zmínka pochází z roku 1234, vesnice ale byla pravděpodobně založena již ve 12. století. Po několikeré změně majitele se Brtnice na dalších více než 200 let stala majetkem lomnické větve Valdštejnů. Po Bílé hoře získal panství benátský rod Collaltů a držel jej až do roku 1947, kdy bylo zkonfiskováno státem. Další etapa rozvoje následovala od roku 1980, kdy se Brtnice stala střediskovou obcí a byla zahájena výstavba místní části Nová čtvrť. Po roce 1989 byla postavena čistička odpadních vod, rekonstruována kanalizace, došlo k opravě historických památek a městského majetku celkově, a také postavena nová obytná lokalita Niva.\nMěsto Brtnice obdrželo v roce 2019 ocenění Historické město roku za rok 2018. Ocenění dostalo za nejlepší péči o památky.Sousedními obcemi sídla jsou Opatov, Bítovčice, Cerekvička-Rosice, Kamenice, Kněžice, Číchov, Čížov, Puklice, Luka nad Jihlavou, Stonařov, Bransouze, Brtnička, Radonín, Horní Smrčné a Chlum.","url":"https://cs.wikipedia.org/wiki/Brtnice","thumbnail_url":"https://upload.wikimedia.org/wikipedia/commons/thumb/3/32/Brtnice_view_from_castle_gardens_in_Brtnice%2C_Jihlava_District.jpg/150px-Brtnice_view_from_castle_gardens_in_Brtnice%2C_Jihlava_District.jpg"},{"id":"1202123","type":"good","language_code":"cs","title":"Sü Ťie","summary":"Sü Ťie (čínsky pchin-jinem Xú Jiē, znaky zjednodušené 徐阶, tradiční 徐階; 1503 Süan-pching, Če-ťiang – 1583 Chua-tching, Nan č’-li) byl politik v čínské říši Ming. Za vlády císaře Ťia-ťinga v druhé třetině 16. století zaujímal vysoké postavení v těsné blízkosti panovníka, v letech 1549–1552 vykonával funkci ministra obřadů, poté velkého sekretáře, přičemž v letech 1562–1568 stál v čele velkého sekretariátu. Jako mladý úředník byl energický a stál si za svými názory, i proti vládě a panovníkovi. Jako zralý politik byl opatrný, ale dovedl se chovat rozhodně i ústupně podle požadavků okamžiku. Ač pocházel z nepříliš zámožné rodiny, stal se jedním z největších statkářů v Ťiang-nanu. Po odchodu z úřadu čelil útokům svých politických nepřátel, Sü Ťieovu rodinu však od přísných trestů a konfiskace jmění zachránila podpora velkého sekretáře Čang Ťü-čenga.","url":"https://cs.wikipedia.org/wiki/S%C3%BC_%C5%A4ie","thumbnail_url":"https://upload.wikimedia.org/wikipedia/commons/thumb/8/8d/%E5%BE%90%E9%9A%8E.jpg/150px-%E5%BE%90%E9%9A%8E.jpg"},{"id":"1202487","type":"good","language_code":"cs","title":"Nebelung","summary":"Nebelung je původem americké plemeno kočky vyšlechtěné z ruské modré kočky. O vyšlechtění plemene se v 80. letech 20. století zasloužila americká chovatelka Cora Cobbová. Jako první nebelung je uváděn kocour Siegfried, jenž se narodil domácí kočce jejího syna a jako jediné kotě z vrhu měl dlouhou srst. Roku 1986 se spářil se svou sestrou z následujícího vrhu, jež dostala jméno Brunhilda, a narodila se jim modrá koťata. Po sepsání plemenného standardu společně s odborníkem z The International Cat Association (TICA) byl nebelung touto organizací uznán jako nové plemeno v roce 1987, další velké organizace jako Fédération Internationale Féline či Cat Fanciers' Association plemeno zatím neuznaly. Název nebelung pochází z němčiny a znamená mlžná bytost.\nNebelung je středně velká kočka vážící průměrně 2,25–5 kg. Tělo je dlouhé a dobře osvalené. Středně dlouhá, jemná a hustá srst s podsadou je jednotně šedá, plemeno díky ní, vyjma stříbřitého tippingu (zbarvení konečků srsti), připomíná ruskou modrou kočku.\nPlemeno je hravé, ale zdrženlivé; zatímco se svým majitelem může navázat silná pouta, cizích lidí se obvykle bojí.","url":"https://cs.wikipedia.org/wiki/Nebelung","thumbnail_url":"https://upload.wikimedia.org/wikipedia/commons/thumb/2/22/Palaya_Azadeh.jpg/150px-Palaya_Azadeh.jpg"},{"id":"1205906","type":"good","language_code":"cs","title":"Scink šalomounský","summary":"Scink šalomounský (Corucia zebrata), známý též jako scink šalamounský a scink stromový, je ještěr z čeledi scinkovití (Scincidae) a monotypického rodu Corucia. Druh popsal John Edward Gray v roce 1855 a jsou známy celkem 2 poddruhy. Jedná se o endemit Šalomounových ostrovů. Vyskytuje se v tropických deštných lesích a jako jediný scink žije na stromech. Je to soumračný a noční tvor, ve dne odpočívá v dutinách stromů. Je největším scinkem, měří kolem 81 cm. Má chápavý ocas. Zbarvení druhu se liší mezi jednotlivými oblastmi.\nScink šalomounský je teritoriální druh žijící v malých koloniích, někdy se může chovat agresivně. Vydrážděný jedinec zvedá tělo a vydává syčivé zvuky, v některých případech může narušitele i pokousat. Jedná se o býložravý druh, mezi nejoblíbenější potravu patří listy, ale konzumuje i jinou rostlinnou potravu, včetně toxické šplhavnice skvrnité (Epipremnum pinnatum). K udržování zdravé střevní flóry pojídá vlastní trus, tato vlastnost je typická především pro mláďata. Druh je monogamní, doba březosti činí 6 až 9 měsíců. Poté se samici narodí 1 až 2 mláďata, o která se pečlivě stará.\nNebezpečí pro tento druh představuje ničení přirozeného prostředí následkem těžby dřeva a rozrůstáním obyvatelstva, někde je loven pro jídlo. Je zapsán do přílohy II v rámci CITES, Mezinárodní svaz ochrany přírody druh považuje za téměř ohrožený.","url":"https://cs.wikipedia.org/wiki/Scink_%C5%A1alomounsk%C3%BD","thumbnail_url":"https://upload.wikimedia.org/wikipedia/commons/thumb/f/f4/Corucia_zebrata_01.JPG/150px-Corucia_zebrata_01.JPG"},{"id":"1206739","type":"good","language_code":"cs","title":"The Holographic Principle","summary":"The Holographic Principle je sedmé studiové album nizozemské symfonicmetalové hudební skupiny Epica. Kapela ho začala nahrávat v prosinci 2015 a vydala ho 30. září 2016 u vydavatelství Nuclear Blast. Na desce se stejně jako u předchozích nahrávek Epicy objevily orchestrální a sborové prvky. Producentsky se na něm podílel Joost van den Broek, přebal alba vytvořil Stefan Heilemann a nahrávku do výsledné podoby smíchal Jacob Hansen. Obsahuje dvanáct skladeb, na kterých se při skládání podílela celá skupina. V těch dostaly kromě klasických symfonických a orchestrálních prvků prostor také heavymetalové riffy, které jsou prací kytaristy Isaaca Delahaye. Album bylo pojmenováno podle holografického principu, což je spekulativní dohad o teoriích kvantové gravitace.\nPřed vydáním desky Epica k albu zveřejnila dva singly, „Universal Death Squad“ a „Edge of the Blade“. Ke druhé jmenované písni vyšel také videoklip. Nahrávka se probojovala na přední příčky některých evropských hitparád. V rámci podpory alba Epica v listopadu a prosinci 2016 odehrála šňůru koncertů v Severní Americe a během roku 2017 se konalo také evropské, asijské a jihoamerické turné k albu. Na samostatné koncerty navázala Epica vystupováním na letních metalových festivalech a severoamerickým turné. V průběhu zbytku roku 2017 následně proběhlo evropské turné, v jehož rámci tentokrát Epica vystupovala jako hlavní skupina.","url":"https://cs.wikipedia.org/wiki/The_Holographic_Principle","thumbnail_url":null},{"id":"1207577","type":"good","language_code":"cs","title":"Heroes of Mighty Magic","summary":"Heroes of Mighty Magic je druhé studiové album švédské powermetalové kapely Twilight Force. Vyšlo 26. srpna 2016 a bylo prvním albem kapely vydaným u vydavatelství Nuclear Blast. Kapela k němu vytvořila vlastní fantasy svět včetně mapy a příběhů jednotlivých postav. Grafickou stránku alba vytvořil turecký malíř Kerem Beyit. Kapela jej produkovala, nahrála a smíchala ve svém vlastním studiu, The Twilight Forge. Jako hosté se na něm podíleli zpěváci Joakim Brodén a Fabio Lione. Album obsahuje dvanáct skladeb, které složil kytarista Lynd a klávesista Blackwald. Většinu orchestrálních zvuků ve skladbách kapela vytvořila samplováním, jiné nástroje jako loutnu, perkuse, cembalo nebo housle nahrála živě.Stejně jako na předchozí desce, Tales of Ancient Prophecies, i zde se členové skupiny prezentují pouze pod svými přezdívkami a snaží se si zachovat anonymitu. Nahrávka se umístila v některých evropských hitparádách. K podpoře alba Twilight Force vystupovali v říjnu 2016 na evropském turné jako předkapela skupiny Sonata Arctica a na začátku roku 2017 na turné po Evropě společně se skupinami Sabaton a Accept. V létě pak skupina vystoupila na Wacken Open Air a na festivalu v USA a v Japonsku. Během podzimu následně stihla absolvovat další evropské turné; tentokrát jako předkapela skupiny DragonForce. Toho se ovšem nezúčastnil zpěvák Chrileon, jehož odchod ze skupiny byl oznámen přibližně dva týdny před začátkem koncertní série. Jako náhrada ho na postu zpěváka zastoupil Tommy Johansson.","url":"https://cs.wikipedia.org/wiki/Heroes_of_Mighty_Magic","thumbnail_url":null},{"id":"12097","type":"good","language_code":"cs","title":"Svitky od Mrtvého moře","summary":"Svitky od Mrtvého moře (někdy Kumránské svitky) jsou nálezy starověkých svitků a jejich zlomků nalezených poblíž Mrtvého moře, zejména v Kumránu. Svitky obsahují biblické a další náboženské texty.\nOkolnosti nálezu nejsou příliš jasné. Svitky byly objeveny roku 1947 (někdy se uvádí rok 1946) třemi beduíny – pašeráky, kteří chtěli svůj nález dobře zpeněžit. Svitky byly zveřejněny v roce 1948. Metropolita Samuel, který část svitků odkoupil (druhou část koupil krátce nato Eleazar Sukenik), je v roce 1949 nechal prozkoumat a odvezl je do USA. Roku 1954 se zásluhou jeruzalémského docenta Jigaela Jadina navrátily do Izraele a byly umístěny do Svatyně knihy. Druhá důležitá sbírka spisů existuje v Rockefellerově muzeu – archeologickém muzeu v Jeruzalémě. Muzeum bylo v roce 1966 zestátněno Jordánskem a po šestidenní válce je získal Izrael.","url":"https://cs.wikipedia.org/wiki/Svitky_od_Mrtv%C3%A9ho_mo%C5%99e","thumbnail_url":"https://upload.wikimedia.org/wikipedia/commons/thumb/1/13/1QIsa_b.jpg/150px-1QIsa_b.jpg"},{"id":"1214395","type":"good","language_code":"cs","title":"Medosavka zlatokřídlá","summary":"Medosavka zlatokřídlá (Phylidonyris pyrrhopterus) je druh kystráčkovitého ptáka z rodu Phylidonyris, který obývá jihovýchodní Austrálii. Má dva poddruhy, nominátní a subspecii Phylidonyris p. halmaturinus, která se vyskytuje pouze na Klokaním ostrově a pohoří Mount Lofty. Samotný druh popsal John Latham v roce 1801.\nTento pták je nevýrazný, zbarvený převážně šedě nebo černě. Výrazné jsou pouze kontrastní žluté skvrny na křídlech a černé půlměsíce na hrudi, které jsou patrné u obou pohlaví. U tohoto druhu není vyvinut zřetelný pohlavní dimorfismus: samice bývají zbarveny spíše do hněda nebo jsou jen světle šedé. Mladí ptáci jsou podobní samičkám.\nSamečci zpívají po celý rok, ale pouze, pokud nejsou zrovna v pohybu. Jen v době hnízdění zpívají i za letu. Medosavky zlatokřídlé vyhledávají hustou vegetaci, včetně alpinských typů vegetací. Živí se nektarem a bezobratlými živočichy. Co se hnízdění týče, pak bylo odhaleno, že ve většině případů hnízdí každý rok na stejném místě. Samičky staví hnízda samy a do něj následně snesou dvě až tři vejce. Mláďata se osamostatní do čtyřiceti dnů od snesení vajec.\nMedosavky zlatokřídlé nemají příliš mnoho přirozených predátorů, avšak ptáčata jsou ohrožena kočkami, hady, ledňáky a flétňáky. Populace těchto ptáků jsou ale stálé a i proto přísluší tomuto druhu status málo dotčený (LC).","url":"https://cs.wikipedia.org/wiki/Medosavka_zlatok%C5%99%C3%ADdl%C3%A1","thumbnail_url":"https://upload.wikimedia.org/wikipedia/commons/thumb/a/a7/Phylidonyris_pyrrhopterus_male.jpg/150px-Phylidonyris_pyrrhopterus_male.jpg"},{"id":"1215265","type":"good","language_code":"cs","title":"Korunovace českých panovníků","summary":"Korunovace českých králů byla událost mimořádného státního a duchovního významu, při které byl král během korunovační mše arcibiskupem pomazán svatými oleji a korunován. Korunovace představovala symbolické potvrzení a uznání nového krále, jeho spojení se zemí, jíž vládl a také zdůrazňovala duchovní přesah jeho úřadu. Společně s králem byla většinou korunována i jeho manželka, pokud byl král ženatý. Oženil-li se král až po vlastní korunovaci, jeho žena většinou podstoupila korunovační obřad samostatně. První český král Vratislav byl nejprve korunován v dubnu 1085 císařem Jindřichem IV. a v červnu následujícího roku byl společně s manželkou pomazán a korunován v Praze z rukou arcibiskupa trevírského. Poslední korunovaný český král Ferdinand V. byl korunován 7. září 1836 v Praze. Korunovace jeho manželky královny Marie Anny Savojské 12. září 1836 byla poslední královskou korunovací v Českých zemích.\nTradičním místem královských korunovací byla bazilika svatého Víta (od roku 1344 katedrála) na Pražském hradě. Ta byla, s výjimkou několika prvních převážně světských korunovací, místem konání všech korunovací. Osobou oprávněnou korunovat české krále a královny byl od roku 1228 mohučský arcibiskup, a to až do roku 1344, kdy bylo toto privilegium papežem trvale přeneseno na arcibiskupa pražského. S provedením korunovace arcibiskupovi asistovali duchovní i světští hodnostáři.\nPočínaje korunovací Karla IV. a Blanky z Valois uskutečněné v září 1347 byly všichni čeští králové a královny korunování korunou Svatého Václava, kterou nechal pro tuto korunovaci zhotovit předchozího roku sám Karel, tehdy ještě následník trůnu. Při tvorbě koruny navázal na korunu přemyslovských králů, kterou byla ještě roku 1337 korunována královna Beatrix Bourbonská. Předchozí korunovační koruna, resp. koruny se nedochovaly, přičemž je možné, že původní koruna posloužila jako základ pro Svatováclavskou korunu. Společně s korunou byly během korunovací užívány další korunovační klenoty, především pak královské jablko a žezlo. Dochované renesanční jablko a žezlo, které jsou součástí českých korunovačních klenotů, byly zhotoveny o dvě století později než koruna. \nV českých zemích nebyla korunovace nutná pro výkon královské vlády jako v sousedním Uhersku, přesto ji všichni čeští králové kromě sedmi dále uvedených panovníků podstoupili: Václav III. (vládl 1305–1306), Jindřich Korutanský (vládl 1306, 1307–1310), Rudolf Habsburský (vládl 1306–1307), Josef I. (vládl 1705–1711), Josef II. (vládl 1780–1790), František Josef I. (vládl 1848–1916) a Karel III. (vládl 1916–1918). Naopak nikdy skutečně nevládl Ferdinand IV., který byl korunován ještě za vlády otce a zemřel před nástupem na trůn. Vzdorokrál Karel Albrecht Bavorský, který se krátce zmocnil země během válek o rakouské dědictví (1740–1744), nebyl korunován vzhledem k absenci korunovačních klenotů. Byl pouze provolán králem za přítomnosti pražského arcibiskupa během holdovacího sněmu stavů, které nechal svolat po obsazení Prahy.","url":"https://cs.wikipedia.org/wiki/Korunovace_%C4%8Desk%C3%BDch_panovn%C3%ADk%C5%AF","thumbnail_url":"https://upload.wikimedia.org/wikipedia/commons/thumb/9/9d/Karel_Svoboda_%281824-1870%29_-_Korunovace_c%C3%ADsa%C5%99e_Albrechta_II._za_kr%C3%A1le_%C4%8Desk%C3%A9ho_roku_1438.jpg/150px-Karel_Svoboda_%281824-1870%29_-_Korunovace_c%C3%ADsa%C5%99e_Albrechta_II._za_kr%C3%A1le_%C4%8Desk%C3%A9ho_roku_1438.jpg"},{"id":"1215938","type":"good","language_code":"cs","title":"Volání netvora","summary":"Volání netvora (v anglickém originále A Monster Calls) je pohádkový fantasy román pro mládež od amerického spisovatele Patricka Nesse napsaný na námět Siobhan Dowdové. Vyšel v roce 2011 prostřednictvím nakladatelství Walker Books a o rok později vydalo nakladatelství Jota český překlad. Příběh vypráví o třináctiletém Conorovi, jehož máma umírá na rakovinu; zároveň ho však navštěvuje netvor v podobě tisu a vypráví mu příběhy. Knížka, která byla ilustrována britským výtvarníkem Jimem Kayem, získala kromě kladných hodnocení kritiků také několik literárních ocenění, včetně Carnegieho medaile a medaile Kate Greenawayové.\nV roce 2016 měl premiéru film Volání netvora: Příběh života natočený na základě této knihy; jeho režisérem byl Juan Antonio Bayona, scénář napsal sám Ness a v hlavních rolích se představili Lewis MacDougall, Felicity Jones, Sigourney Weaver a Liam Neeson. Roku 2017 vyšla v Česku knížka v podobě audioknihy namluvené Janem Vondráčkem.","url":"https://cs.wikipedia.org/wiki/Vol%C3%A1n%C3%AD_netvora","thumbnail_url":null},{"id":"1216421","type":"good","language_code":"cs","title":"Prase sundské","summary":"Prase sundské, také prase vousaté, kanec bradavičnatý nebo prase sundské bradavičnaté (Sus verrucosus), je druh prasete z čeledi prasatovití (Suidae) a rodu prase (Sus). Druh popsal Friedrich Boie v roce 1832. Byly zjištěny celkem 3 poddruhy. Jedná se o endemita Indonésie, vyskytuje se na ostrovech Jáva a Bawean, vyhynul na Maduře. Samci prasat sundských mohou dosahovat hmotnosti až 150 kg, samice jsou výrazně menší. Vzhledem se velmi podobá praseti divokému. O jeho chování nebylo zjištěno dostatečné množství informací. Druh je aktivní za soumraku a žije v malých skupinkách.\nPrase sundské je všežravec, živí se drobnými savci, hmyzem, ořechy, listy či spadlým ovocem, vniká rovněž na zemědělskou půdu, krade zde plodiny a způsobuje tím škody. Mezinárodní svaz ochrany přírody ho řadí mezi ohrožené druhy, nebezpečí představuje především lov a ztráta přirozeného prostředí.","url":"https://cs.wikipedia.org/wiki/Prase_sundsk%C3%A9","thumbnail_url":"https://upload.wikimedia.org/wikipedia/commons/thumb/c/cc/Sus_verrucosus.jpg/150px-Sus_verrucosus.jpg"},{"id":"1217565","type":"good","language_code":"cs","title":"The Ninth Hour","summary":"The Ninth Hour (česky Devátá hodina) je deváté studiové album finské powermetalové hudební skupiny Sonata Arctica. Vyšlo 7. října 2016 u vydavatelství Nuclear Blast. Na albu, které bylo produkováno členy kapely a smícháno Pasi Kauppinenem, se objevilo jedenáct písní, které složil zpěvák skupiny Tony Kakko. Sonata Arctica před vydáním nahrávky zveřejnila dva singly „Closer to an Animal“ a „Life“. K druhému jmenovanému natočila i videoklip, který režíroval Ville Juurikkala. Deska byla hudebními kritiky přijata spíše kladně a zároveň se umístila na předních příčkách některých evropských hitparád, například finské, švédské nebo německé.\nV rámci podpory alba skupina začala hned po vydání vystupovat v Evropě, odkud se přesunula do Severní Ameriky. Na začátku roku 2017 proběhla druhá část evropského turné a následně skupina vystupovala v Jižní Americe a na metalových festivalech.","url":"https://cs.wikipedia.org/wiki/The_Ninth_Hour","thumbnail_url":null},{"id":"121807","type":"good","language_code":"cs","title":"Suchdol nad Odrou","summary":"Suchdol nad Odrou (německy: Zauchenthal, Zauchtel latinsky: Ceuchenthal) je městys v jižní části okresu Nový Jičín v Moravskoslezském kraji. S přibližně 2 700 obyvateli je největší sídelní jednotkou svazku obcí Region Poodří. Nachází se mezi Beskydami a Oderskými vrchy v oblasti Moravské brány v nadmořské výšce mezi 270 a 280 m n. m. Na západě nad obcí jsou nejvyššími vrcholy blízkého okolí kopce Pohoř a Olšová s nadmořskou výškou 475 m n. m. Po celé délce městyse protéká Kletenský potok pramenící v Pohořských vrších, který se vlévá do řeky Odry. Část suchdolského katastru o rozloze 82 km² leží na území Chráněné krajinné oblasti Poodří, vyhlášené v roce 1991. Od konce 18. století je k městysi připojena a přifařena osada Kletné. Téměř celý moderní katastr městysu leží na Moravě, ale velice malá okrajová část katastru původně náležela ke slezské obci Mankovice, jak je patrné ze srovnání historických map císařských povinných výtisků stabilního katastru a současné katastrální mapy.\nSuchdolu nad Odrou vévodí dva kostely. Pozdně renesanční katolický farní kostel Nejsvětější Trojice z roku 1605 a v novorománském slohu postavený evangelický kostel z roku 1858. Suchdol je významným železničním uzlem na trati Přerov–Bohumín, dříve nazývané Severní dráha císaře Ferdinanda. Mezi památky se též řadí výpravní budova železničního nádraží, dvě muzea, socha císaře Josefa II. a barokní katolická fara z roku 1730. Místní tradicí je od roku 1985 každoroční jízda československého a dnes i evropského Pony Expressu.","url":"https://cs.wikipedia.org/wiki/Suchdol_nad_Odrou","thumbnail_url":"https://upload.wikimedia.org/wikipedia/commons/thumb/5/5d/Evangelick%C3%BD_kostel_-_Suchdol_nad_Odrou.jpg/150px-Evangelick%C3%BD_kostel_-_Suchdol_nad_Odrou.jpg"},{"id":"1220413","type":"good","language_code":"cs","title":"Hydrometrická vrtule","summary":"Hydrometrická vrtule je i přes prudký rozvoj systémů založených na jiných principech v ČR stále nejpoužívanější přístroj pro měření rychlosti vody a určení průtoku metodou rychlost – plocha v hydrologii a vodním hospodářství.\nHydrometrická vrtule je relativně jednoduchý mechanický přístroj pro stanovení rychlosti vody v otevřeném korytě nebo v potrubí. Proudící voda otáčí šroubovicovým propelerem vrtule a měří se počet otáček propeleru za zvolený časový interval, nebo naopak, čas nutný k uskutečnění zvoleného počtu otáček. Vztah mezi frekvencí otáčení a rychlostí proudění se pro každou vrtuli určuje její kalibrací. Základní požadavky na vrtuli jsou uvedeny v ISO normě. Kromě vrtule se pro tentýž účel používají i modernější měřidla elektromagnetická (indukční) a akustická (ultrazvuková).","url":"https://cs.wikipedia.org/wiki/Hydrometrick%C3%A1_vrtule","thumbnail_url":"https://upload.wikimedia.org/wikipedia/commons/thumb/5/54/OTT_C2.jpg/150px-OTT_C2.jpg"},{"id":"122182","type":"good","language_code":"cs","title":"Měděnec","summary":"Měděnec (německy Kupferberg) je obec v okrese Chomutov v Ústeckém kraji. Má 140 obyvatel, z nichž většina žije v samotném Měděnci. Vesnice stojí v Krušných horách v nadmořské výšce 845 metrů. Založena byla v první čtvrtině šestnáctého století a roku 1588 byla povýšena na horní město. Obyvatelé se živili hornictvím, ale významnou roli hrálo také zemědělství a od devatenáctého století, kdy byly uzavřeny poslední historické doly, také výroba krajek a jiného textilního zboží. Ve druhé polovině dvacátého století byl Důl Měděnec posledním místem v Česku, kde se těžila železná ruda.\nK Měděnci patří další čtyři části obce: Horní Halže, Kamenné, Kotlina a Mýtinka a v jeho správním území dříve stávaly zaniklé vesnice Dolní Halže a Venkov.","url":"https://cs.wikipedia.org/wiki/M%C4%9Bd%C4%9Bnec","thumbnail_url":"https://upload.wikimedia.org/wikipedia/commons/thumb/1/18/M%C4%9Bd%C4%9Bnec_-_kostel_Narozen%C3%AD_Panny_Marie.jpg/150px-M%C4%9Bd%C4%9Bnec_-_kostel_Narozen%C3%AD_Panny_Marie.jpg"},{"id":"1224535","type":"good","language_code":"cs","title":"Seznam olympioniků Česka s více medailemi z jedněch her","summary":"Seznam olympioniků Česka s více medailemi z jedněch her uvádí přehled sportovních reprezentantů České republiky, kteří na jedněch olympijských hrách (jak letních, tak zimních) získali více medailí. \nNejúspěšnější je Martina Sáblíková, která na ZOH 2010 v kanadském Vancouveru získala v rychlobruslení dvě zlaté a jednu bronzovou medaili. Na letních hrách dosáhl největších úspěchů rychlostní kanoista Martin Doktor, který v roce 1996 v americké Atlantě získal dvě zlaté. \nVýpravy České republiky startují na olympijských hrách od roku 1994. Do té doby se účastnil olympiád společný československý tým, v jehož řadách také startovala řada vícenásobných medailistů.","url":"https://cs.wikipedia.org/wiki/Seznam_olympionik%C5%AF_%C4%8Ceska_s_v%C3%ADce_medailemi_z_jedn%C4%9Bch_her","thumbnail_url":null},{"id":"1224859","type":"good","language_code":"cs","title":"Porcelain","summary":"Porcelain může být:\n\nPorcelain (píseň) – píseň Mobyho\nPorcelain (album, Sparta) – album skupiny Sparta\nPorcelain (album, Emil Bulls) – album skupiny Emil Bulls\nPorcelain (album, Matt Cardle) – album hudebníka Matta Cardla\nPorcelain (kniha) – kniha Mobyho","url":"https://cs.wikipedia.org/wiki/Porcelain","thumbnail_url":null},{"id":"1230956","type":"good","language_code":"cs","title":"Seznam olympioniků Československa s více medailemi z jedněch her","summary":"Seznam olympioniků Československa s více medailemi z jedněch her uvádí přehled sportovních reprezentantů Československa, kteří na jedněch olympijských hrách (jak letních, tak zimních) získali více medailí. \nNejúspěšnější olympioničkou je Věra Čáslavská, jež získala na hrách 1968 v mexickém Ciudad de México čtyři zlaté a dvě stříbrné medaile, čímž navázala na zisk tří zlatých a jedné stříbrné z předchozích her v japonském Tokiu. Na zimních olympiádách zaznamenal v tomto kritériu největšího úspěchu Jiří Raška na hrách 1968 ve francouzském Grenoble, kde vybojoval jednu zlatou a jednu stříbrnou medaili.\nČeskoslovensko se zúčastnilo olympijských her poprvé na letních hrách v roce 1920 v Antverpách a naposledy v roce 1992 v Barceloně. Před první světovou válkou Češi reprezentovali tým Čech, v jehož řadách byli také dva sportovci, kteří získali po dvou medailích na jedněch hrách, po roce 1992 pak tým Česka rovněž s několika několikanásobnými medailisty.","url":"https://cs.wikipedia.org/wiki/Seznam_olympionik%C5%AF_%C4%8Ceskoslovenska_s_v%C3%ADce_medailemi_z_jedn%C4%9Bch_her","thumbnail_url":null},{"id":"1241332","type":"good","language_code":"cs","title":"Vakoplšík létavý","summary":"Vakoplšík létavý, známý též jako myšovec trpasličí a vakomyš zakrslá (Acrobates pygmaeus), je vačnatec z čeledi vakoplšíkovití (Acrobatidae) a monotypického rodu Acrobates. Vyskytuje se ve východní a jihovýchodní Austrálii. Osídlil rovněž ostrov Fraser, přičemž může obývat řadu biotopů. Je nejmenším plachtícím savcem, dosahujícím délky 6,5 až 8 cm bez ocasu. Ocas měří 7 až 8 cm, na jeho boku rostou tuhé chlupy, kvůli kterým může připomínat ptačí pero. Speciálně utvářené špičky prstů umožňují šplh po svislých plochách. Mezi nohama má vakoplšík membránu na bocích porostlou dlouhými chlupy, jež umožňuje při roztažení plachtit až do vzdálenosti 20 m. Zbarvení je navrchu šedé, spodek těla je bílý.\nVakoplšíci žijí v jakýchkoli uzavřených prostorech, jež obývá běžně několik jedinců. Umí se dobře pohybovat ve stromoví, ale nedělá jim problém ani běhat v nižším terénu. Je to všežravý druh, živí se hmyzem, kartáčovitým jazýčkem vybírá z květů nektar a pyl, přičemž slouží jako opylovač. Dále se živí například houbami či ovocem. Rozmnožování probíhá od července do ledna v jižní části areálu výskytu, ve zbytku oblasti celoročně. Samice mají ročně většinou dva vrhy o třech až čtyřech mláďatech. Brzy po porodu prvního vrhu se znovu spáří, vývoj nových zárodků se však pozastaví a dokončí se až po odstavení prvního vrhu. Ve volné přírodě se druh dožívá asi 4 let.\nNebezpečí pro tento druh představuje především ztráta přirozeného prostředí a také šelmy, jako jsou kočky, které jej loví. Malé populace může rovněž ohrozit současná změna klimatu. Protože je však populace druhu velká a stabilní a vakoplšík létavý navíc obývá chráněné oblasti, Mezinárodní svaz ochrany přírody jej řadí mezi málo dotčené druhy.","url":"https://cs.wikipedia.org/wiki/Vakopl%C5%A1%C3%ADk_l%C3%A9tav%C3%BD","thumbnail_url":"https://upload.wikimedia.org/wikipedia/commons/thumb/2/28/Feather-tail_Glider.png/150px-Feather-tail_Glider.png"},{"id":"124235","type":"good","language_code":"cs","title":"Podbřežice","summary":"Podbřežice (dříve Pobeřice) jsou obec ležící v jihozápadní části okresu Vyškov v Jihomoravském kraji. Nacházejí se 12 km jihozápadně od města Vyškov u silnice z Komořan do Dražovic pod kopcem Křibem v nadmořské výšce 250–270 m n. m. Obec je půdorysně protáhlá náves otevírající se směrem na jihozápad, protéká jí Podbřežický potok ústící do potoka Dražovického. V roce 1964 byly k obci připojeny Komořany. Od roku 1990 jsou Podbřežice opět samostatnou obcí.Obec je poprvé připomínána v listinách o patronátu nad kostelem sv. Petra a Pavla z roku 1348. V Podbřežicích stojí novogotický filiální kostel sv. Petra a Pavla z roku 1907. Dnešní obec je součástí mikroregionu Rakovec. Žije zde 248 obyvatel. V obci je několik podnikatelských subjektů zaměřených převážně na zemědělství a řemeslné práce.\n\n","url":"https://cs.wikipedia.org/wiki/Podb%C5%99e%C5%BEice","thumbnail_url":"https://upload.wikimedia.org/wikipedia/commons/thumb/b/bb/Pohled_Podb%C5%99e%C5%BEice.JPG/150px-Pohled_Podb%C5%99e%C5%BEice.JPG"},{"id":"12466","type":"good","language_code":"cs","title":"Fašismus","summary":"Fašismus je označením typu politické ideologie, jejímiž typickými rysy jsou zejména autoritativní a vůdcovský princip, vypjatý nacionalismus, militarismus, sociální darwinismus, kult modernity, mládí a síly jakož i silná ekonomická role státu chápaného korporativisticky, v němž soukromé vlastnictví musí sloužit kolektivnímu prospěchu. V užším a původním smyslu označuje italský fašismus (italsky fascismo, od fasces, římského symbolu moci), politické hnutí vedené Benitem Mussolinim a vzniklé po 1. světové válce, které ovládalo Itálii v letech 1922 až 1943. Již ve 20. letech 20. století se však označení rozšířilo na příbuzná politická hnutí, strany a státní režimy v jiných zemích. \nV poválečné Evropě se nositeli fašistických idejí stali především bývalí frontoví vojáci. V roce 1919 vznikl Fašistický manifest, jehož autory byli Alceste De Ambris a Filippo Tommaso Marinetti, a Mussolini založil organizaci Fasci italiani di combattimento. Fašismus, který se brzy začal z levicových pozic politicky posouvat doprava, se v Itálii stal významnou silou. V důsledku politické krize roku 1922, na jejímž rozpoutání se fašisté podstatnou měrou podíleli, se Mussolinimu podařilo strhnout na sebe moc a založit první stabilní fašistický režim světa.\nNěmecký nacionální socialismus, čili nacismus, rovněž vyrůstal z pravicově nacionalistických i levicově socialistických kořenů. Vůdce nacistů Adolf Hitler hodlal uchopit moc zhruba ve stejné době jako Mussolini, puč roku 1923 však selhal a Hitler se na čas dostal do vězení, kde napsal knihu Můj boj (1925–1926). Další příležitost mu nabídla až světová hospodářská krize, během níž se Hitler roku 1933 dostal do čela státu a rychle si přisvojil diktátorské pravomoci. Také on pak brzy potlačil levicové elementy ve své straně. Oproti italskému fašismu byli nacisté mnohem více rasističtí, což vedlo ke genocidě Židů a dalších skupin obyvatelstva. Agresivní nacistická mezinárodní politika nesla hlavní vinu za rozpoutání druhé světové války. Porážka Itálie i Německa roku 1945 vedla k zániku obou režimů a zničení fašismu jako významné politické síly. V řadě zemí včetně Česka je nyní fašistická propaganda postavena mimo zákon a i v zemích, kde tomu tak není, nemá čistý neofašismus rozhodující vliv.\nKromě krátkodechých loutkových režimů, jako byly ustašovské Chorvatsko (1941–1945) a vláda národní jednoty v Maďarsku (1944–1945), žádné další fašistické režimy nevznikly. V řadě evropských zemí však existovaly konzervativní diktatury s fašistickými rysy nebo podporované fašisty. Patří sem například frankistické Španělsko (1939–1975), Salazarem založený portugalský „Nový stát“ (1933–1974), Dollfussův a Schuschniggův autoritativní režim v Rakousku (1933–1938), Metaxasovo Řecko (1936–1941) nebo válečné Slovensko (1939–1945). V mnoha dalších zemích světa pak existovaly fašistické organizace, některé s nezanedbatelným vlivem, které se však nikdy nedostaly k významnému podílu na moci. Byli to například Mosleyho fašisté v Británii, klerofašističtí belgičtí rexisté nebo česká Vlajka.","url":"https://cs.wikipedia.org/wiki/Fa%C5%A1ismus","thumbnail_url":"https://upload.wikimedia.org/wikipedia/commons/thumb/c/ce/Fascist_symbol.svg/150px-Fascist_symbol.svg.png"},{"id":"1249561","type":"good","language_code":"cs","title":"Drongo černý","summary":"Drongo černý (Dicrurus macrocercus) je malý pěvec z čeledi drongovitých (Dicruridae). Celoročně obývá oblast od Indie a severní Srí Lanky až po Čínu. Během září a října migruje pouze severní populace, a to převážně v nízkých nadmořských výškách jižnějších zeměpisných šířek. Při návratu se pak může zatoulat až k Rusku nebo do Japonska a Koreje. Drongo černý se navíc rozšířil i po některých tichomořských ostrovech, kde prospíval a množil se do té míry, že ohrožoval místní endemické druhy, například u kruhoočka sabenského (Zosterops rotensis), ale bylo prokázáno, že přičinění drongů černých na jejich vymizení je minimální.\nTělo dospělého jedince měří přibližně 28 cm na délku. Peří je leskle černé, zobák a nohy šedé. Pro dronga černého je typický i dlouhý vykrojený ocas. Živí se hmyzem a je běžně k vidění v zemědělských oblastech a řídkých lesích. Také sedá na drátech elektrického vedení, které pro něj představují výhodné stanoviště při hledání potravy.Drongo černý je známý pro své agresivní chování vůči větším druhům ptáků, kteří by pro něj ve standardní situaci mohli představovat nebezpečí. K agresi se uchylují hlavně v době hnízdění, kdy chrání svá hnízda před predátory.\nV minulosti byl tento druh klasifikován dohromady s drongem africkým (Dicrurus adsimilis), od roku 2007 se ale africká a asijská forma rozlišují jako dva různé druhy, tedy drongo černý a drongo africký.","url":"https://cs.wikipedia.org/wiki/Drongo_%C4%8Dern%C3%BD","thumbnail_url":"https://upload.wikimedia.org/wikipedia/commons/thumb/a/a0/Black_Drongo_%28Dicrurus_macrocercus%29_IMG_7702_%281%29..JPG/150px-Black_Drongo_%28Dicrurus_macrocercus%29_IMG_7702_%281%29..JPG"},{"id":"1253871","type":"good","language_code":"cs","title":"Leopold Antonín Salm-Reifferscheidt","summary":"Leopold Antonín Vilém starohrabě Salm-Reifferscheidt-Hainspach (21. června 1699, Lipová – 16. ledna 1769, Lipová) byl majitel severočeského panství Lipová, zakladatel samostatné rodové větve Salm-Reifferscheidt-Hainspach. Od mládí se věnoval vojenské kariéře, první úspěchy zaznamenal v bitvách u Petrovaradína (1716) a u Bělehradu (1717). V císařské armádě dosáhl hodnosti polního podmaršálka. Na rozdíl od svých rodičů sídlil přímo v Lipové, odkud podporoval hospodářský rozvoj panství a také jeho umělecký život. Financoval mnoho staveb, z nichž k nejvýznamnějším patří zámek Lipová, kostel Nanebevzetí Panny Marie ve Vilémově a kostel svatého Mikuláše v Mikulášovicích. Byl třikrát ženatý, dědice Jana Františka Václava (1747–1802) přivedl na svět se svou třetí manželkou Marií Karolínou Ditrichštejnovou (1722–1790). Leopold zemřel ve věku 69 let. Pohřben byl v rodinné hrobce ve vilémovském kostele, kde má od roku 1774 bohatě zdobený náhrobek.","url":"https://cs.wikipedia.org/wiki/Leopold_Anton%C3%ADn_Salm-Reifferscheidt","thumbnail_url":"https://upload.wikimedia.org/wikipedia/commons/thumb/e/e7/Leopold_Anton_Salm-Reifferscheidt-Hainspach.jpg/150px-Leopold_Anton_Salm-Reifferscheidt-Hainspach.jpg"},{"id":"1255553","type":"good","language_code":"cs","title":"Paranthodon africanus","summary":"Paranthodon africanus je druh ptakopánvého dinosaura ze skupiny Stegosauria a v ní monotypického rodu Paranthodon. Žil ve spodní křídě, před asi 139 až 131 miliony lety. Druh byl popsán pouze na základě několika pozůstatků, na délku odhadem měřil přibližně pět metrů a vážil asi 454 až 907 kg. Je pravděpodobné, že měl podobně jako jeho příbuzní tělo pokryté pláty a ostny.\nDruh byl objeven amatérskými paleontology společně s dalšími fosiliemi v roce 1845 v Kapsku ve formaci Kirkwood, která je známa četnými nálezy živočichů; jednalo se o první objev dinosaura v Africe a na jižní polokouli. Fosilie byly zaslány Richardu Owenovi, který většinu z nich zařadil do rodu Anthodon. Roku 1909 došel Robert Broom k závěru, že Owen smíchal dva druhy dohromady a na základě čelisti – BMNH 47338 – jej popsal jako druh z rodu Palaeoscincus. Nezávisle na něm pojmenoval Franz Nopcsa fosilii jako Paranthodon Owenii. Od roku 1978 je platné pojmenování Paranthodon africanus, přičemž že jde o stegosaurida, bylo definitivně potvrzeno až v 80. letech 20. století.","url":"https://cs.wikipedia.org/wiki/Paranthodon_africanus","thumbnail_url":"https://upload.wikimedia.org/wikipedia/commons/thumb/6/6f/Paranthodon.jpg/150px-Paranthodon.jpg"},{"id":"1255624","type":"good","language_code":"cs","title":"Konrad Bayer","summary":"Konrad Bayer (10. listopadu 1828, Olomouc – 21. září 1897, Vídeň), uváděný také jako Conrad Bayer, počeštěně Konrád Bayer či pseudonymem Drakon Rabey, byl rakousko-uherský šachista a právník německé národnosti, který proslul především jako skladatel šachových úloh. Jeho nejslavnějším šachovým problémem je tak zvaná Nesmrtelná úloha z roku 1851. V 50. až 70. letech 19. století byl jedním z nejúspěšnějších problemistů na světových turnajích. Mimo jiné zaznamenal vítězství na prvním prestižním šachovém turnaji pořádaném britským listem The Era roku 1856, dále na turnaji francouzského listu Nouvelle Régence roku 1860 a na šachových kongresech v Londýně roku 1862, v Dundee roku 1867 a v Paříži rovněž roku 1867. Podle dobových svědectví byly Konradovy šachové úlohy nejlepší i na prestižním turnaji pořádaném šachovým listem Le Palamede française roku 1865, kde ho však o vítězství zřejmě připravily zákulisní intriky.","url":"https://cs.wikipedia.org/wiki/Konrad_Bayer","thumbnail_url":"https://upload.wikimedia.org/wikipedia/commons/thumb/3/35/Konrad_Bayer%2C_chess_composer.jpg/150px-Konrad_Bayer%2C_chess_composer.jpg"},{"id":"126102","type":"good","language_code":"cs","title":"Havlíčkovy sady","summary":"Havlíčkovy sady neboli Gröbovka či Grébovka je park smíšeného novorenesančního a novoromantického pojetí v Praze 2 na Vinohradech, nedaleko Vršovic a Nuslí. Na severu je ohraničen ulicemi U Havlíčkových sadů a Rybalkovou a na jihu potokem Botič. Park se rozkládá v nadmořské výšce 200–245 m a má výměru 11 ha, z toho 1,7 ha zabírá vinice. Vznikl v letech 1871–1888 jako zahrada Gröbovy vily (čp. 58), kterou si nechal postavit pražský průmyslník Moritz Gröbe, společník firmy Lanna a Šebek. Celkové náklady na vybudování areálu dosáhly 1 760 000 rakousko-uherských korun, což představuje současných cca 500 milionů Kč.V areálu parku se nachází Gröbeho vila, Pavilon, vinice s Viničním altánem, Grotta a usedlosti Horní a Dolní Landhauska. Nedávno[kdy?] je doplnil vinný sklep spolu s dětským hřištěm. V roce 1964 byl areál zapsán jako kulturní památka. Počínaje rokem 1999 je ve správě městské části Praha 2. Vzhledem k celkové zchátralosti areálu přistoupila v roce 2001 městská část Praha 2 k jeho rozsáhlé rekonstrukci, včetně obnovy zeleně a cest. Rekonstrukce areálu byla dokončena roku 2014. Následující rok (2015) získaly provedené úpravy vyznamenání cenou Patrimonium pro futuro, kterou udílí za úspěchy v oblasti památkové péče Národní památkový ústav.","url":"https://cs.wikipedia.org/wiki/Havl%C3%AD%C4%8Dkovy_sady","thumbnail_url":"https://upload.wikimedia.org/wikipedia/commons/thumb/b/b2/Grebovka_font%C3%A1na_shora_5.jpg/150px-Grebovka_font%C3%A1na_shora_5.jpg"},{"id":"1262677","type":"good","language_code":"cs","title":"Seznam olympioniků Čech s více medailemi z jedněch her","summary":"Seznam olympioniků Čech s více medailemi z jedněch her uvádí přehled sportovních reprezentantů Čech, kteří na jedněch letních olympijských hrách mezi lety 1896 a 1912 získali více medailí. Takoví olympionikové jsou dva a oba získali po dvou bronzových medailích.\nPo první světové válce již na olympijských hrách startoval tým samostatného Československa, v jehož barvách získalo víc medailí na jedněch olympijských hrách patnáct dalších sportovců.","url":"https://cs.wikipedia.org/wiki/Seznam_olympionik%C5%AF_%C4%8Cech_s_v%C3%ADce_medailemi_z_jedn%C4%9Bch_her","thumbnail_url":null},{"id":"1263762","type":"good","language_code":"cs","title":"Chobotnice skvrnitá","summary":"Chobotnice skvrnitá (Hapalochlaena maculosa) je druh chobotnice patřící do čeledi chobotnicovití (Octopodidae) a rodu Hapalochlaena. Vyskytuje se ve vodách jižní Austrálie. Mezi chobotnicemi je malým druhem, měřícím okolo 20 cm. Zbarvení má tmavohnědé až tmavožluté s nahnědlými skvrnami, je-li chobotnice podrážděná, skvrny ztmavnou a uvnitř se objeví jasně modré kruhy či kruhovité obrazce, které navíc mohou působit pulzujícím dojmem. Jedná se o formu aposematismu, tedy upozornění živočichů v okolí na její jedovatost. Bakterie v zadních slinných žlázách chobotnice produkují tetrodotoxin a další jedy paralyzující činnost svalů. Otrava může nastat jak při kousnutí, tak i při případné konzumaci, protože jedovaté mohou být i další tkáně. Otrava je smrtelná i pro člověka.\nŽiví se korýši, jako jsou krabi, které zabíjí jedem, lovit může i měkkýše nebo malé ryby. Chobotnice skvrnité jsou samotářsky žijící tvorové, jiné jedince svého druhu vyhledávají pouze při rozmnožování. Při něm samec vloží samici po nezbytné předehře přeměněným chapadlem do vejcovodu spermie. Samice sesbírá sperma od více samců, následně naklade 50 až 60 vajíček, o něž se stará okolo šesti až sedmi měsíců. V této době vajíčka neustále chrání, nevyhledává aktivně potravu a během líhnutí mláďat uhyne. Mláďata loví od čtyř týdnů sama, pohlavní dospělosti dosahují ve čtyřech měsících.\nIUCN hodnotí chobotnici skvrnitou za taxon málo dotčený, a to na základě širokého zeměpisného rozšíření. Druh může být ohrožen primárně ztrátou přirozeného prostředí a následky klimatických změn, možné ohrožení představuje také odchyt do akvárií, zabíjení lidmi a další aktivity člověka.","url":"https://cs.wikipedia.org/wiki/Chobotnice_skvrnit%C3%A1","thumbnail_url":"https://upload.wikimedia.org/wikipedia/commons/thumb/9/9b/Hapalochlaena_maculosa.jpg/150px-Hapalochlaena_maculosa.jpg"},{"id":"127379","type":"good","language_code":"cs","title":"Kostel svatého Martina","summary":"Kostelů zasvěcených svatému Martinovi z Tours nebo svatému Martinovi z Dumia je více:","url":"https://cs.wikipedia.org/wiki/Kostel_svat%C3%A9ho_Martina","thumbnail_url":null},{"id":"1274866","type":"good","language_code":"cs","title":"Československý pavilon na Světové výstavě 1967","summary":"Československý pavilon na Světové výstavě 1967 je budova, v níž probíhala prezentace Československa na této výstavě (EXPO '67) v kanadském Montréalu. Architektonická podoba objektu vzešla ze soutěže, jejímž vítězem se stal návrh Miroslava Řepy a Vladimíra Pýchy. V jednopatrovém pavilonu o půdorysných rozměrech 51 × 33 metrů se nacházely výstavní prostory, ve kterých se vedle jiných prezentovala věstonická venuše, originály deskových obrazů mistra Theodorika z karlštejnské kaple svatého Kříže, třebechovický betlém, experimentální sídliště Etarea, rituální židovské nástroje nebo díla vytvořená pomocí techniky polyvize a diapolyekranu. Vystavovaly se zde také výtvory ze skla, porcelánu, bižuterie, textilu či krajky. V závěru prohlídky mohli návštěvníci v expozici Kinoautomat zhlédnout první interaktivní filmový snímek na světě nazvaný Člověk a jeho dům. K občerstvení příchozích sloužily restaurace a snack bar.\nPrezentace Československa vzbudila na výstavě mezi diváky zájem. Celkem jich dorazilo více než osm milionů, díky čemuž se pavilon stal pátým nejnavštěvovanějším na celé výstavě. Po celou dobu výstavy se okolo objektu tvořily fronty zájemců o prohlídku, v nichž lidé stáli obvykle tři hodiny, ale někdy se čekací doba protáhla i na dvojnásobek.\nObjekt pavilonu chtělo po výstavě získat město Montréal, ale jejich nabídku českoslovenští zástupci odmítli. Obdobně reagovali i na zájem města Gander z kanadské provincie Newfoundland a Labrador. V září 1967 se však u tohoto newfoundlandského města zřítilo letadlo Iljušin Il-18 provozované Československými aeroliniemi. V reakci na angažování se místních lidí v pomoci obětem nehody změnili zástupci Československa jako výraz poděkování svůj názor a s přemístěním objektu souhlasili. V pavilonu se po přesunu nachází divadlo, knihovna a galerie.","url":"https://cs.wikipedia.org/wiki/%C4%8Ceskoslovensk%C3%BD_pavilon_na_Sv%C4%9Btov%C3%A9_v%C3%BDstav%C4%9B_1967","thumbnail_url":"https://upload.wikimedia.org/wikipedia/commons/thumb/f/fb/Expo_67%2C_Czechoslovakia_pavillon.jpg/150px-Expo_67%2C_Czechoslovakia_pavillon.jpg"},{"id":"12750","type":"good","language_code":"cs","title":"Globální oteplování","summary":"Současná změna klimatu zahrnuje globální oteplování způsobené člověkem a jeho dopady na průběh počasí na Zemi. Ke změnám klimatu docházelo i v minulosti, ale současné změny jsou rychlejší než všechny známé události v historii Země. Hlavní příčinou jsou emise skleníkových plynů, především oxidu uhličitého (CO2) a methanu. Většina těchto emisí vzniká spalováním fosilních paliv pro energetické účely. Dalšími zdroji jsou zemědělství, výroba oceli, výroba cementu a úbytek lesů. Na zvyšování teploty mají vliv také klimatické zpětné vazby, jako je úbytek sněhové pokrývky odrážející sluneční záření a uvolňování oxidu uhličitého z lesů postižených suchem. Tyto faktory společně globální oteplování zesilují.Na pevnině se teploty zvyšují přibližně dvakrát rychleji, než je celoplanetární průměr. Rozšiřují se pouště, častěji se vyskytují vlny veder a lesní požáry. Zvýšené oteplování v Arktidě přispívá k tání permafrostu, ústupu ledovců a úbytku mořského ledu. Vyšší teploty také způsobují intenzivnější bouře a další extrémy počasí. Na místech, jako jsou korálové útesy, hory a Arktida, je mnoho druhů nuceno se kvůli změnám klimatu přemístit nebo dochází k jejich vymírání. Změna klimatu ohrožuje lidi nedostatkem potravin a vody, zvýšeným výskytem záplav, extrémních veder, větším počtem nemocí a ekonomickými ztrátami. Může být také příčinou migrace lidí. Světová zdravotnická organizace označuje změnu klimatu za největší hrozbu pro globální zdraví v 21. století. I když budou snahy o minimalizaci budoucího oteplování úspěšné, některé důsledky budou přetrvávat po staletí. Patří mezi ně zvyšování hladiny moří a teplejší a kyselejší oceány.Mnohé z těchto dopadů se projevují již při současné úrovni oteplování, která činí přibližně 1,2 °C od průmyslové revoluce. Mezivládní panel pro změnu klimatu (IPCC) předpokládá ještě větší dopady při pokračování oteplování na 1,5 °C a více. Další nárůst oteplování také zvyšuje riziko překročení bodů zvratu klimatického systému, jako je například tání Grónského ledovce. Reakce na tyto změny zahrnuje přijetí opatření k omezení oteplování a přizpůsobení se těmto změnám. Budoucí oteplování lze omezit (zmírnit) snížením emisí skleníkových plynů a jejich odstraňováním z atmosféry. To zahrnuje větší využívání větrné a sluneční energie, postupné ukončování využívání fosilních paliv a zvyšování energetické účinnosti. Další omezení emisí může přenést přechod na elektrická vozidla, a na veřejnou dopravu a využíváním tepelných čerpadel pro domácnosti a komerční budovy. Také zabránění odlesňování a ochrana lesů mohou pomoci absorbovat CO2. Společnost se může přizpůsobit změně klimatu lepší ochranou pobřeží, zvládáním katastrof a vývojem odolnějších plodin. Tyto snahy o přizpůsobení samy o sobě nemohou odvrátit riziko závažných, rozsáhlých a trvalých dopadů.V rámci Pařížské dohody z roku 2015 se státy společně zavázaly udržet oteplování „výrazně pod 2 °C“ prostřednictvím úsilí o zmírnění dopadů. Nicméně, podle analýzy z roku 2021, i se závazky přijatými v rámci této dohody by globální oteplení do konce století dosáhlo přibližně 2,7 °C. Omezení oteplení na 1,5 °C by vyžadovalo snížení emisí o polovinu do roku 2030 a dosažení nulových čistých emisí do roku 2050.Do roku 2100 by měla povrchová teplota na Zemi stoupnout o 0,3 až 1,7 °C pro scénáře s výrazným snižováním produkce CO2, resp. o 2,6 až 4,8 °C pro scénář s dnešním tempem produkce CO2. Nejistoty v odhadech nárůstu teploty plynou z používání modelů s různou citlivostí změny teploty na koncentraci skleníkových plynů. Očekávané budoucí oteplování a související změny však nejsou rovnoměrné a budou se lišit region od regionu. Variabilita klimatu se bude lokálně zvyšovat, avšak globálně snižovat. Očekává se, že oteplování bude větší nad pevninou než nad oceány a nejvýraznější bude v Arktidě, a bude spojeno s pokračujícím táním ledovců, věčně zmrzlé půdy a mořského ledu, což bude doprovázet zvyšování hladiny oceánů, změny v množství a formě srážek a rozšiřování subtropických pouští. Mezi další očekávané jevy patří častější extrémní projevy počasí, jako jsou období veder, suchá období, lesní požáry, přívalové deště se záplavami, intenzivní sněhové srážky, okyselování oceánů či masivní vymírání druhů. Z následků významných pro člověka se uvádí především ztráta potravinové bezpečnosti kvůli klesajícímu výnosu zemědělských plodin a ztráta obyvatelného prostředí zaplavením pobřežních oblastí. Vzhledem k tomu, že klimatický systém má velkou setrvačnost a skleníkové plyny zůstávají v atmosféře po dlouhou dobu, mnohé z těchto účinků přetrvají nejen desetiletí nebo staletí, ale i desítky tisíc let.","url":"https://cs.wikipedia.org/wiki/Glob%C3%A1ln%C3%AD_oteplov%C3%A1n%C3%AD","thumbnail_url":"https://upload.wikimedia.org/wikipedia/commons/thumb/3/37/Change_in_Average_Temperature-cs.svg/150px-Change_in_Average_Temperature-cs.svg.png"},{"id":"1276513","type":"good","language_code":"cs","title":"Čolek dravý","summary":"Čolek dravý (Triturus carnifex), také čolek jihoevropský, je mlokovitý obojživelník obývající Itálii, severozápad Bosny a Hercegoviny, Slovinsko, Chorvatsko, jih Švýcarska, dále Rakousko a západ Maďarska, žije i v Česku, a sice v oblasti jižní Moravy při povodí řeky Dyje. Do některých dalších částí Evropy byl introdukován. Druh je ohrožen ztrátou přirozeného prostředí.\nČolek dravý je největším druhem svého rodu, samice jsou větší než samci a měří celkově asi 180 mm, samci dosahují velikosti okolo 150 mm. Různé populace se liší ve velikosti, rovněž zbarvení je v různých lokalitách odlišné. Biologie čolka dravého se podobá biologii čolka velkého. Dospělci se na zemi živí žížalami, stejnonožci či měkkýši, ve vodě konzumují potravu menší. Rozmnožování probíhá ve stojatých až mírně průtočných vodách od dubna do června a během této doby žijí čolci ve vodě. Samice jednotlivě naklade až 250 vajíček, ze kterých se asi za dva týdny vylíhnou larvy. Ty měří maximálně 12 mm a dospělci se z nich stávají za dva až tři měsíce. Čolek dravý zimuje v podzemí, samice s nedospělými jedinci někdy i ve vodě.","url":"https://cs.wikipedia.org/wiki/%C4%8Colek_drav%C3%BD","thumbnail_url":"https://upload.wikimedia.org/wikipedia/commons/thumb/e/e4/Alpen_Kammmolch%2C_Triturus_carnifex_7.JPG/150px-Alpen_Kammmolch%2C_Triturus_carnifex_7.JPG"},{"id":"1277115","type":"good","language_code":"cs","title":"Komba jižní","summary":"Komba jižní (Galago moholi) je druh primáta z čeledi kombovití (Galagidae) a rodu Galago. Původně byla sice považována za poddruh komby ušaté (Galago senegalensis), došlo ale k jejímu osamostatnění. Vyskytuje se v polosuchých oblastech jižní Afriky.\nKomba jižní měří 8,8 až 20,5 cm bez ocasu, který dosahuje délky 11,3 až 27,9 cm. Zbarvení na zádech je světlešedé až šedohnědé, spodní strana těla je světlejší se žlutým odstínem. Ocas má podobné zbarvení jako záda, ale jeho konec může být tmavohnědý. Komba jižní žije na stromech. Je aktivní v noci, během dne spí ve skupinách o 2–7 jedincích, které se na noc rozdělí a jednotliví živočichové se pohybují samostatně. Samice jsou takzvaně filopatrické, věrné svému domovskému území, kdežto samci opouštějí tlupu po dosažení pohlavní dospělosti. Rozmnožování probíhá dvakrát do roka a po 121 až 124 dnech březosti se samici narodí jedno až dvě mláďata, která za jedenáct týdnů přestanou být závislá na matce. Komby jižní se živí bezobratlými živočichy a exsudáty akácií.\nMezinárodní svaz ochrany přírody (IUCN) považuje kombu jižní za málo dotčený druh.","url":"https://cs.wikipedia.org/wiki/Komba_ji%C5%BEn%C3%AD","thumbnail_url":"https://upload.wikimedia.org/wikipedia/commons/thumb/0/08/Bushbabies.JPG/150px-Bushbabies.JPG"},{"id":"1280958","type":"good","language_code":"cs","title":"Definice planety z roku 2006","summary":"Definice planety sluneční soustavy byla přijata 24. srpna 2006 na zasedání Mezinárodní astronomické unie (IAU) v Praze. Podle ní je za planetu považováno vesmírné těleso splňující následující kritéria:\n\nnachází se na oběžné dráze kolem Slunce\nmá dostatečnou hmotnost, aby bylo možné předpokládat, že dosáhlo hydrostatické rovnováhy\nvyčistilo svou gravitací okolí své oběžné dráhy od jiných tělesTělesa, která nejsou satelity jiných těles obíhajících kolem Slunce a která splňují pouze první dvě kritéria, jsou klasifikována jako trpasličí planety a řadí se do širší skupiny nazývané „planetky“. IAU se zabývala také návrhem, aby trpasličí planety byly klasifikovány jako podkategorie planet, avšak nakonec ho zamítla. Z definice vyplývá, že ve sluneční soustavě se nachází osm známých planet. Tato definice byla ihned po svém přijetí vnímána jako velmi kontroverzní a kromě příznivců měla i hodně odpůrců, ale přes silnou kritiku ji nakonec většina astronomů přijala.\nDefinice se nevztahuje na planety obíhající jiné hvězdy než Slunce, pro něž byla roku 2003 schválena pracovní definice, podle níž je klíčovým kritériem hmotnost exoplanety. Horní hranice byla stanovena jako 13 hmotností planety Jupiter (čímž jsou exoplanety odlišeny od hvězdných trpaslíků) a spodní hranice má být stejná jako u těles sluneční soustavy.","url":"https://cs.wikipedia.org/wiki/Definice_planety_z_roku_2006","thumbnail_url":"https://upload.wikimedia.org/wikipedia/commons/thumb/6/63/Euler_diagram_of_solar_system_bodies-cs.svg/150px-Euler_diagram_of_solar_system_bodies-cs.svg.png"},{"id":"128152","type":"good","language_code":"cs","title":"Emirates Stadium","summary":"Ashburton Grove, ze sponzorských důvodů známý jako Emirates Stadium, nebo jednoduše Emirates, je fotbalový stadion nacházející se ve čtvrti Islington, na severu Londýna. Je domácím stadionem Arsenalu. Se svou kapacitou 60 361 diváků je Emirates třetí největší fotbalový stadion v Anglii, hned po Wembley a po Old Trafford. Je také čtvrtým největším fotbalovým stadionem ve Spojeném království.\nV roce 1997 začal Arsenal zjišťovat možnosti na přesun do nového stadionu. Nicméně rozšíření stávajícího Highbury nebylo z důvodů zamítnutí stavebního povolení radou městské části Islington možné. Po zvážení několika dalších variant se klub rozhodl koupit pozemek, na kterém dříve sídlila firma na likvidace odpadu, v Ashburton Grove. V roce 2000 byl tento plán předložen veřejnosti. Navzdory odporu místních obyvatel a klubových akcionářů proti přesunu, se Arsenalu podařilo získat souhlas městské rady na výstavbu nového stadionu. Arsène Wenger to později popsal jako: „největší rozhodnutí v historii Arsenalu od doby, kdy se vedení rozhodlo v roce 1925 přivést na lavičku Herberta Chapmana“. Demoliční práce na novém pozemku začaly v srpnu 2002. Výstavba stadionu potom o čtyři měsíce později. Financování stadionu se ukázalo býti složité. Kvůli tomu klub pozdržel práce na stavbě až do února 2004. V říjnu 2004 byla jako hlavní sponzor oznámena společnost Emirates. Stavební práce na stadionu byly ukončeny v červenci 2006. Cena se vyšplhala na 390 milionů £. Pro účely zápasů mimo anglickou ligu a poháry je za název používán termín „Arsenal Stadium“ z toho důvodu, že společnost Fly Emirates nemá podepsanou reklamní smlouvu s Evropskou fotbalovou asociací (UEFA).\nEmirates Stadium nahradil starší Highbury o kapacitě 38 419 diváků a může se pyšnit jedním z nejlepších trávníků na stadionech po celém světě.\nPočátkem srpna roku 2009 prošel stadion tzv. „Arsenalizací“. Cílem bylo obnovit historii a dědictví klubu. Stadion často hostil hudební koncerty a mezinárodní fotbalové zápasy, kde se představila Brazilská fotbalová reprezentace.","url":"https://cs.wikipedia.org/wiki/Emirates_Stadium","thumbnail_url":"https://upload.wikimedia.org/wikipedia/commons/thumb/2/29/London_Emirates_Stadium_arsenal.jpg/150px-London_Emirates_Stadium_arsenal.jpg"},{"id":"128582","type":"good","language_code":"cs","title":"Symfonie č. 8","summary":"Název Symfonie č. 8 má více hudebních děl:\n\nLudwig van Beethoven: Symfonie č. 8, op. 93\nHavergal Brian: Symfonie č. 8\nAnton Bruckner: Symfonie č. 8 „Apokalyptická“, 1. Fassung\nAnton Bruckner: Symfonie č. 8 „Apokalyptická“, 2. Fassung\nAntonín Dvořák: Symfonie č. 8, op. 88\nJoseph Haydn: Symfonie č. 8, Hob I:8\nMiloslav Kabeláč: Symfonie č. 8\nGustav Mahler: Symfonie č. 8 Es dur „Symfonie tisíců“\nWolfgang Amadeus Mozart: Symfonie č. 8, KV 48\nEinojuhani Rautavaara: Symfonie č. 8\nFranz Schubert: Symfonie č. 8 (dříve č. 9), D 944 „Große C-Dur“\nJean Sibelius: Symfonie č. 8\nDmitrij Šostakovič: Symfonie č. 8, op. 65\nRalph Vaughan Williams: Symfonie č. 8","url":"https://cs.wikipedia.org/wiki/Symfonie_%C4%8D._8","thumbnail_url":null},{"id":"12888","type":"good","language_code":"cs","title":"Říjnová revoluce","summary":"Říjnová revoluce, známá též jako bolševická revoluce nebo (podle samotných komunistů) Velká říjnová socialistická revoluce, zkráceně VŘSR či Velký říjen, byla druhá fáze ruské revoluce roku 1917, následující po Únorové revoluci. Krajní levice vedená bolševiky v čele s V. I. Leninem získala moc svržením středově liberální Prozatímní vlády, v níž byla zastoupena jen umírněná levice, zejména socialisté-revolucionáři („eseři“) a sociální demokraté („menševici“).  Bolševici, v té době oficiálně nazývaní Sociálně demokratická dělnická strana Ruska (bolševiků), byli přímými předchůdci pozdější Komunistické strany Sovětského svazu. Brzy potlačili své dosavadní levicové spojence, vyhráli následující občanskou válku a založili Sovětský svaz, první stabilní komunistický režim světa, který se později stal supervelmocí. Datum svržení vlády 25. října 1917 odpovídá juliánskému kalendáři platnému v Rusku, později zrušenému novou bolševickou vládou. Pro zbytek světa začaly události 7. listopadu 1917 podle gregoriánského kalendáře.\nProzatímní vláda trvala na pokračování velmi nepopulární účasti Ruska na první světové válce, což bránilo provádění hlubokých reforem požadovaných občany. To způsobilo, že bolševický program, vyjádřený hesly „Mír, chléb a půda“ a „Všechnu moc sovětům“ (tj. lidovým radám), na podzim roku 1917 rychle získával příznivce. Hospodářská krize, která se v létě prohloubila, hrozba nasazení na frontu pro vojáky hlavního města, rozčarování z nedostatečnosti vládních reforem a podpora Prozatímní vlády většinou ostatních stran zvýhodňovala bolševiky, kteří v hlavním městě Petrohradu rozpoutali intenzivní propagandistickou kampaň. Nižší třídy ve městě se odmítaly obětovat pokračováním ve válce a tolerováním koaliční vlády za účasti pravicové Konstitučně demokratické strany („kadetů“) po Kornilovově puči. Navzdory zjevné slabosti Prozatímní vlády se několik dní před plánovanou revolucí ukázalo, že obyvatelé odmítnou ozbrojené povstání samotných bolševiků proti Prozatímní vládě, jaké chtěl Lenin. Proto bylo rozhodnuto přijmout méně riskantní postup, který prosazoval hlavně Lev Trockij a který spočíval v převzetí moci během připravovaného Druhého sjezdu sovětů: Moc na sebe strhne Petrohradský sovět, nikoli strana, a jakýkoli odpor vlády bude pak vypadat jako kontrarevoluce. Vláda zatím poslala část vojenské posádky na blízkou frontu, a tím podnítila revoluci.Nový Petrohradský vojenský revoluční výbor, který hájil své kroky jako obranu proti kontrarevoluci a který v praxi řídili bolševici, rychle převzal kontrolu nad posádkovými jednotkami. Mezi vládou a Výborem došlo k několika nekrvavým střetům o ovládnutí strategických bodů hlavního města, které skončily vítězstvím Výboru a izolací vlády, jíž se stěží podařilo získat vojenskou pomoc. Pak konečně došlo k přímému útoku na vládu, který Lenin požadoval už týdny a který skončil zajetím téměř celé Prozatímní vlády v noci 25. říjnajul./ 7. listopadu 1917greg., kdy již zasedal Druhý sjezd sovětů. Opuštění sjezdu umírněnými socialisty na protest proti akci bolševiků usnadnilo vytvoření vlády (Sovnarkomu) výlučně z bolševiků. Následující vyjednávání o vytvoření koaliční vlády z různých socialistických stran zkrachovala na neústupnosti jednotlivých frakcí. Pokus opozice o povstání proti bolševikům v hlavním městě ani pochod vojsk z fronty na Petrohrad se nezdařily. Moc nové vlády se po celé zemi šířila ve fázích doprovázených vážnými střety v některých oblastech, jako byla Moskva. Vojenská slabost opozice a popularita prvních opatření bolševiků však pomáhala Leninovi a jeho straníkům. Nejradikálnější opozice vůči bolševickému puči byla neoblíbená a umírněná strana se nedokázala prosadit v institucích nového režimu – kvůli rozpuštění Ústavodárného shromáždění v lednu 1918 a vyloučení socialistů ze sovětů následujícího jara brzy propukla občanská válka.","url":"https://cs.wikipedia.org/wiki/%C5%98%C3%ADjnov%C3%A1_revoluce","thumbnail_url":"https://upload.wikimedia.org/wikipedia/commons/thumb/2/22/Red_Guard_Vulkan_factory.jpg/150px-Red_Guard_Vulkan_factory.jpg"},{"id":"1291622","type":"good","language_code":"cs","title":"Medosavka masková","summary":"Medosavka masková (Caligavis chrysops) je středně velký druh kystráčkovitého ptáka obývající východní a jihovýchodní Austrálii. Vyhledává především lesy v okolí vodních toků a podhorské oblasti. Druhové jméno odkazuje na žluto-černou masku na obličeji dospělých jedinců, zatímco rodové jméno odkazuje na stravu těchto ptáků, kteří se živí i květovým nektarem. Krom toho ale žerou také mouchy, pavouky a brouky. Při jejich lovu užívají i paběrkování, kdy pták stojí či skáče a při tom lapá nehybný hmyz usazený na větvích. Zpívat začínají krátce před východem slunce, asi dvacet až třicet minut, a to velmi hlasitě.\nSkupiny mohou být jak stálé, tak migrující: ty během března až května migrují do jižního Queenslandu. Během července a srpna se pak přesouvají do Victorie nebo Nového Jižního Walesu. Žijí monogamně a samice do hnízd miskovitého tvaru snášejí dvě až tři vejce.\nMedosavky maskové ohrožuje především ztráta přirozeného životního prostředí a nahrazení jejich potravních rostlin plevelem, přesto se stále dle Mezinárodního svazu ochrany přírody (IUCN) jedná o málo dotčený druh. V některých oblastech, například sadech, jsou považovány za škůdce, protože se živí na ovoci.","url":"https://cs.wikipedia.org/wiki/Medosavka_maskov%C3%A1","thumbnail_url":"https://upload.wikimedia.org/wikipedia/commons/thumb/4/46/Yellow-faced_Honeyeater_grevillea.jpg/150px-Yellow-faced_Honeyeater_grevillea.jpg"},{"id":"1291679","type":"good","language_code":"cs","title":"Portia","summary":"Portia může být:","url":"https://cs.wikipedia.org/wiki/Portia","thumbnail_url":null},{"id":"1294974","type":"good","language_code":"cs","title":"Čáp východní","summary":"Čáp východní, také čáp bílý východoasijský (Ciconia boyciana), je druh ptáka z čeledi čápovití (Ciconiidae) a rodu Ciconia. Hnízdí na ruském Dálném východě a v severovýchodní Číně, na zimu pak odlétá na jihovýchod Číny. Vyhledává blízkost mokřadů. Čáp východní měří 1,10 až 1,15 m, hmotnost může dosáhnout až 5 kg. Mimo ručních a předloketních letek a křídelních krovek je zbarven bíle, s červenými končetinami a černým zobákem.\nLoví nejčastěji ryby, konzumovat pak může i hady, žáby, bezobratlé nebo hlodavce. Hnízda si staví převážně na vysokých stromech a umělých konstrukcích. Rozmnožování probíhá od dubna do července, samice naklade 2 až 5 vajec, ze kterých se za 32 až 35 dní vylíhnou mláďata. Pohlavně dospívají mezi třetím a čtvrtým rokem života a dožívají se i 48 let.\nMezinárodní svaz ochrany přírody čápa východního řadí mezi ohrožené druhy, nebezpečí představuje ztráta přirozeného prostředí, požáry, lov, nadměrný rybolov a další faktory.","url":"https://cs.wikipedia.org/wiki/%C4%8C%C3%A1p_v%C3%BDchodn%C3%AD","thumbnail_url":"https://upload.wikimedia.org/wikipedia/commons/thumb/1/1e/Kounotori_06f4233q.jpg/150px-Kounotori_06f4233q.jpg"},{"id":"1295396","type":"good","language_code":"cs","title":"Druhé obléhání Albazinu","summary":"Druhé obléhání Albazinu v letech 1686–1687 bylo jednou z epizod boje o Poamuří mezi Ruskem a mandžuskou říší Čching v rámci rusko-čchingského konfliktu táhnoucího se od počátku 50. do konce 80. let 17. století.\nV Albazinském ostrohu, sídlu stejnojmenného vojevodství a hlavní opoře ruské moci na Amuru, byl oddíl ruských kozáků vedený vojevodou Alexejem Tolbuzinem s ruskými rolníky, lovci a řemeslníky v červnu 1685 obležen čchingskou armádou vojevůdce Langtana. Kvůli převaze nepřítele se Rusové po dvou týdnech vzdali. Čchingové se však neočekávaně stáhli.\nPo několika týdnech byl Albazin Rusy znovuobsazen. Namísto na Sibiři běžné palisády byl silně opevněn zemními valy, odolnými vůči dělostřelectvu. Soustředila se v něm silná posádka, více než 800 mužů. V létě 1686 Čchingové reagovali novým obležením. Rusové se tentokrát úporně bránili, odolali několika útokům a naopak při výpadech poškodili nepřátelské vojsko. S příchodem zimy a kvůli vyčerpání obou stran boje ztratily na intenzitě a v prosinci 1686, po uzavření příměří mezi Ruskem a říší Čching, ustaly úplně. Obléhatelé pak umožnili obráncům doplnění zásob.\nObě strany měly značné ztráty, Rusů padlo kolem stovky, pětinásobek zemřel na kurděje, bojeschopných zůstalo pouze několik málo desítek. Na čchingské straně zahynulo dvaapůl tisíce vojáků a mnoho z doprovodného personálu. Čchingská armáda se v polovině května 1687 stáhla od města na několik kilometrů a začátkem srpna odplula. Rusové tak město uhájili, zadrželi tak čchingskou ofenzívu a posílili svoji pozici na mírových jednáních. Podle Něrčinské mírové smlouvy z roku 1689 však region připadl Čchingům a Rusům nezbylo než jej vyklidit.","url":"https://cs.wikipedia.org/wiki/Druh%C3%A9_obl%C3%A9h%C3%A1n%C3%AD_Albazinu","thumbnail_url":null},{"id":"1299195","type":"good","language_code":"cs","title":"Rákosnička mramorovaná","summary":"Rákosnička mramorovaná (Hyperolius marmoratus), známá také jako hyperolius mramorovaný, je žába z čeledi rákosničkovití (Hyperoliidae) a rodu Hyperolius. Tvoří část superdruhu Hyperolius viridiflavus, jehož jedinci se navzájem podobají a jejichž taxonomie je nejasná. Druh obývá savany v blízkosti vody v subsaharské Africe.\nJedná se o středně velký druh měřící až 4,3 cm, obě pohlaví jsou si podobná. Jeho zbarvení je variabilní a bylo popsáno více než čtrnáct barevných morfotypů. Samcům se vyvinul velký rezonanční měchýřek, kterým mohou zesilovat kvákání. Kvákají převážně přes noc, když sedí na vegetaci. Voláním odstrašují ostatní samce a lákají samice. Rozmnožování probíhá hlavně mezi říjnem a únorem, ale samci se mohou ozývat po celý rok. Samice naklade mezi 150 a 650 vajíčky ve shlucích po dvaceti. Z vajíček se za necelý týden vylíhnou pulci. Žáby se z nich stanou do dvou měsíců. Období sucha pak žába tráví skryta pod kameny nebo ve vybaveních domů. Teplému prostředí se druh přizpůsobil několika adaptacemi – dovede například schraňovat vodu v močovém měchýři, která se následně převede do kůže a vypaří se, nebo odrážet sluneční svit pomocí purinů v pokožce.\nPodle Mezinárodního svazu ochrany přírody patří rákosnička mramorovaná mezi málo dotčené druhy.","url":"https://cs.wikipedia.org/wiki/R%C3%A1kosni%C4%8Dka_mramorovan%C3%A1","thumbnail_url":"https://upload.wikimedia.org/wikipedia/commons/thumb/c/cf/Painted_Reed_Frog_%28Hyperolius_marmoratus%29_%2816759960116%29.jpg/150px-Painted_Reed_Frog_%28Hyperolius_marmoratus%29_%2816759960116%29.jpg"},{"id":"1304780","type":"good","language_code":"cs","title":"Papoušek překrásný","summary":"Papoušek překrásný (Psephotellus pulcherrimus) byl druh papouška náležící do čeledi Psittaculidae a rodu Psephotellus. Objeven byl přírodovědcem Johnem Gilbertem roku 1844, jenž o něm informoval svého zaměstnavatele Johna Goulda. Ten papouškovi o rok později přiřkl vědecké jméno Platycercus pulcherrimus, následně jej přeřadil do rodu Psephotus. Papoušek se vyskytoval na jihovýchodě Queenslandu, pozorování z jiných částí Austrálie jsou považována za nepravděpodobná.\nPapoušek překrásný měřil mezi 27 a 30 cm, přičemž samci byli větší než samice. U samců měly tváře, hrdlo a prsa zelené zbarvení, které na bocích přecházelo do tyrkysova. Břicho dále pokračovalo červeným zbarvením, centrální ocasní peří mělo barvu bronzově zelenou s načernale modrými špičkami, po stranách mělo ocasní peří barvu zelenomodrou s modrobílým zakončením. Ramena se vyznačovala jasně červeným pruhem, přičemž barva zbytku letek kolísala mezi šedou a hnědou s modrými okraji. Stejně byla zbarvena i záda. Hlava byla na vrcholku černá a zobák šedivý, ovšem přes čelo se táhl pruh červeného odstínu. Peří v blízkosti očí bylo zabarveno žlutě a přímo u očí, jež měly hnědou barvu, byla ještě šedá peřím neporostlá kůže. Končetiny byly také šedé. Samičky nebyly zbarveny tak křiklavě jako samci, postrádaly výrazné červené znaky a jejich peří mělo méně jásavé odstíny.\nHlavní hrozbou pro druh se stala přeměna přirozeného prostředí, lov ze stran nepůvodních predátorů nebo odchyt lidmi. Zbytky populace pak pravděpodobně trpěly problémy způsobenými příbuzenským křížením. Poslední potvrzené pozorování pochází z roku 1928. Mezinárodní svaz ochrany přírody mu přiřkl status vyhynulého druhu, nicméně od doby posledního pozorování existuje řada nepotvrzených záznamů.","url":"https://cs.wikipedia.org/wiki/Papou%C5%A1ek_p%C5%99ekr%C3%A1sn%C3%BD","thumbnail_url":"https://upload.wikimedia.org/wikipedia/commons/thumb/b/b9/Paradise_Parrot.jpg/150px-Paradise_Parrot.jpg"},{"id":"1305521","type":"good","language_code":"cs","title":"Cecílie kroužkovaná","summary":"Cecílie kroužkovaná, známá také jako červor kroužkovaný, červoř brazilský a červoř kroužkovaný (Siphonops annulatus), je červor náležící do čeledi cecíliovití (Caeciliidae) a rodu Siphonops. Taxonomie druhu ale není zcela vyjasněna; existuje možnost, že některé cecílie, v současnosti považované za cecílie kroužkované, mohou být samostatnými druhy. Vyskytuje se v Jižní Americe na území o největší rozloze mezi všemi cecíliemi. Žije pod zemí, kde loví žížaly a další živočichy, na povrch vyleze zřídka.\nJedná se červora dosahujícího délky těla 28,6 až 45 cm. Hlava je delší než širší, o podobné šířce jako konec těla. Ocas chybí, tělo končí rovnou kloakou. Táhnou se přes něj prstencovité drážky. Zbarvení je na rozdíl od jiných červorů výrazné. Tělo je modrošedé, okolo prstenců bílé, což vytváří proužkování. Žlázami v kůži mohou jedinci tohoto druhu vylučovat toxický sekret, který je chrání před některými predátory. Samice klade mezi pěti až šestnácti vajíčky, která ochraňuje, stejně jako vyklubaná mláďata. Mláďata se krmí tak, že pomocí svých hákovitých zubů odtrhávají matce pokožku s lipidy, která se do tří dnů zregeneruje. Podobný způsob krmení byl zaznamenán u jiného druhu červora, cecílie horské. Mláďata požívají také tekutinu z matčiny kloaky, která může sloužit jako krmivo nebo mít i jiný účel.\nMezinárodní svaz ochrany přírody hodnotí cecílii kroužkovanou jako druh málo dotčený.","url":"https://cs.wikipedia.org/wiki/Cec%C3%ADlie_krou%C5%BEkovan%C3%A1","thumbnail_url":"https://upload.wikimedia.org/wikipedia/commons/thumb/5/54/Siphonops_annulatus_IRDias_2014.png/150px-Siphonops_annulatus_IRDias_2014.png"},{"id":"131182","type":"good","language_code":"cs","title":"Kunratice","summary":"Jméno Kunratice nese více obcí:\n\nKunratice (okres Děčín) – obec v okrese Děčín, katastrální území (k. ú.) Kunratice u České Kamenice\nKunratice (okres Liberec) – obec v okrese Liberec, k. ú. Kunratice u Frýdlantu…nebo částí obcí:\n\nKunratice (Liberec) – část města Liberec v okrese Liberec, k. ú. Kunratice u Liberce\nKunratice (Praha) – část Prahy, KÚ Kunratice\nKunratice (Šluknov) – část města Šluknov v okrese Děčín, k. ú. Kunratice u ŠluknovaSlovo Kunratice se vyskytuje také v názvech obcí:\n\nKunratice u Cvikova – obec a stejnojmenné k. ú. v okrese Česká LípaNázev je odvozen od jména Konrád a vyskytuje se například i v obcích Kondratice, Kornatice či Kundratice.","url":"https://cs.wikipedia.org/wiki/Kunratice","thumbnail_url":null},{"id":"1312375","type":"good","language_code":"cs","title":"Chřástal wakeský","summary":"Chřástal wakeský (Hypotaenidia wakensis) je vyhynulý druh chřástalovitého ptáka z rodu Hypotaenidia. Žil pouze na atolu Wake v blízkosti Marshallových ostrovů v Tichém oceánu. Období vhodné pro dlouhodobou kolonizaci ostrova zahrnovalo zřejmě jen posledních zhruba 80 000 let, evoluce chřástala wakeského z létavých předků byla proto relativně rychlá.\nChřástal wakeský dosahoval celkové velikosti těla asi 22 cm. Byl zcela nelétavý, obýval křoviny a houštiny ostrova. Zdejšímu přirozenému prostředí, pravidelně postihovanému extrémními suchy, se dobře adaptoval. Dokázal se obratně pohybovat i v hustém podrostu, živil se všežravě a dobu rozmnožování přizpůsoboval aktuálním podmínkám. Zajímavostí bylo, že tento chřástal vytvářel společné chovné agregace, které pečovaly o vejce a chránily mláďata. Tato adaptace chřástalům pomohla účinně chránit snůšky před hnízdními predátory, jako byly krysy ostrovní, jejichž přítomnost by běžně vedla k ohrožení či vyhynutí jiných nelétavých ptáků hnízdících na zemi.\nChřástala wakeského objevili japonští námořníci roku 1892, vědeckého popisu se druh dočkal až roku 1903 od Lionela Waltera Rothschilda. Větší množství informací i vzorků ptáka se však podařilo získat teprve expedici USS Tanager z roku 1923. Od roku 1935 spadal Wake pod jurisdikci Ministerstva námořnictva Spojených států amerických a z následujících šesti let, kdy Američané na ostrově pobývali, pochází drtivá většina zpráv a fotografií chřástalů. V prosinci roku 1941 Japonské císařské námořnictvo dobylo atol Wake, ale palčivým problémem se pro Japonce ukázalo být zásobování jejich vojáků. Situace vygradovala v lednu 1944, kdy Američané dobyli atol Kwajalein, hlavní výchozí zásobovací bod pro Wake. Několik stovek chřástalů bylo hladovějící japonskou posádkou rychle vybito, ostrov byl navíc bombardován ze strany spojeneckých vojsk. Do japonské kapitulace v září 1945 chřástal wakeský vyhynul.","url":"https://cs.wikipedia.org/wiki/Ch%C5%99%C3%A1stal_wakesk%C3%BD","thumbnail_url":"https://upload.wikimedia.org/wikipedia/commons/thumb/8/86/Gallirallus_wakensis_%28cropped%29.jpg/150px-Gallirallus_wakensis_%28cropped%29.jpg"},{"id":"1318512","type":"good","language_code":"cs","title":"Stanisław Żółkiewski","summary":"Stanisław Żółkiewski (IPA [staˈɲiswaf ʐuwˈkʲɛfskʲi]; asi 1547 – 7. října 1620) byl polský šlechtic erbu Lubicz, magnát a vojenský velitel polsko-litevské Republiky obou národů, který se účastnil mnoha tažení zejména na jižní a východní hranici polsko-litevského státu. Zastával řadu vysokých oficiálních pozic, včetně kastelána Lvova (od roku 1590), vojvody Kyjevského vojvodství a velkého kancléře koruny (od roku 1618). Od roku 1588 zaujímal také úřad korunního polního hejtmana a v roce 1613 byl povýšen na velkého korunního hejtmana. Během své vojenské kariéry zvítězil ve velkých bitvách proti Švédsku, Moskevskému carství, Osmanské říši a Krymskému chanátu.\nNejznámější Żółkiewského vítězství bylo proti spojeným ruským a švédským silám v bitvě u Klušina v roce 1610, po které Poláci dobyli a obsadili Moskvu. Zemřel v roce 1620 v bitvě u Cecory proti Turkům poté, co údajně odmítl ustoupit. Již předtím proslul jako vojenský vůdce a jeho hrdinská smrt dál posílila jeho slávu. Je považován za jednoho z nejschopnějších vojenských velitelů v historii Republiky obou národů.","url":"https://cs.wikipedia.org/wiki/Stanis%C5%82aw_%C5%BB%C3%B3%C5%82kiewski","thumbnail_url":"https://upload.wikimedia.org/wikipedia/commons/thumb/c/c4/Stanis%C5%82aw_%C5%BB%C3%B3%C5%82kiewski_11.PNG/150px-Stanis%C5%82aw_%C5%BB%C3%B3%C5%82kiewski_11.PNG"},{"id":"1320574","type":"good","language_code":"cs","title":"Vydra skvrnitá","summary":"Vydra skvrnitá (Hydrictis maculicollis, syn. Lutra maculicollis) je lasicovitá šelma náležící do monotypického rodu Hydrictis, předchozí systematika ji řadila do jiného rodu, Lutra. Bylo popsáno několik poddruhů, jejich existence je nicméně sporná. Vydra skvrnitá obývá tropické a subtropické oblasti subsaharské Afriky až do nadmořské výšky 2500 m, k životu preferuje rozlehlé čisté vodní toky s kamenitým dnem, dostatkem ryb a okolním rostlinstvem. \nVydra skvrnitá je středně velký druh vydry, měří 85 až 105 cm (bez ocasu 58 až 69 cm). Mezi africkými vydrami je nicméně nejmenším druhem. Dlouhé a štíhlé tělo je vybaveno krátkými končetinami a zploštělým ocasem, pomocí kterého může kormidlovat při plavání. Zbarvení se pohybuje mezi červenohnědou a čokoládovou, se světlejšími skvrnami na krku. Druh může žít solitérně, nebo tvořit skupinky až o dvaceti jedincích. Živí se hlavně rybami, pokud však nejsou k dispozici, nepohrdne ani jinou potravou. Reprodukce probíhá sezónně a samici se nejčastěji rodí dvě až tři mláďata, která se stanou na matce nezávislá za jeden rok a ve dvou letech již mohou sama zplodit potomstvo.\nMezinárodní svaz ochrany přírody hodnotí vydru skvrnitou jako téměř ohrožený druh s klesající populací a je zařazena na seznam CITES do druhé přílohy. Hlavní důvod ohrožení spočívá ve ztrátě přirozeného prostředí, vydry jsou někdy rovněž pronásledovány ze strany člověka.","url":"https://cs.wikipedia.org/wiki/Vydra_skvrnit%C3%A1","thumbnail_url":"https://upload.wikimedia.org/wikipedia/commons/thumb/7/7c/Spotted-necked_otter_1.jpg/150px-Spotted-necked_otter_1.jpg"},{"id":"1324885","type":"good","language_code":"cs","title":"Radnice v Manchesteru","summary":"Radnice v Manchesteru je viktoriánská, novogotická budova v Manchesteru v Anglii postavená dle návrhu Alfreda Waterhouse. Je správním centrem města, sídlem městské rady a mnoha dalších místních úřadů. Základní kámen stavby byl položen v roce 1868 a její výstavba trvala devět let až do slavnostního otevření dne 13. září 1877. Nahradila tak již pro rostoucí potřeby města nevyhovující budovu na King Street. V roce 1938 přibylo nové křídlo podle návrhu architekta Emanuela Vincenta Harrise, které je s původním objektem spojeno přemostěním přes Lloyd Street.\nBudova radnice je postavena ve stylu viktoriánské novogotiky a v hojné míře jsou na ní použity architektonické prvky anglické gotické architektury jako žebrová klenba či lomený oblouk. V jejím interiéru se nacházejí jak kancelářské prostory, tak velké sály určené pro slavnostní příležitosti. Jedním z nich je Great Hall, reprezentativní sál vyzdobený malbami Forda Madoxe Browna, které zobrazují historii města. Výraznou dominantu radnice tvoří 85 metrů vysoká věž s hodinami a zvonem nazývaným Great Abel. Radnice v Manchesteru je všeobecně považována za jeden z nejvýznamnějších počinů novogotické architektury na světě.","url":"https://cs.wikipedia.org/wiki/Radnice_v_Manchesteru","thumbnail_url":"https://upload.wikimedia.org/wikipedia/commons/thumb/7/7f/Manchester_Town_Hall_from_Lloyd_St.jpg/150px-Manchester_Town_Hall_from_Lloyd_St.jpg"},{"id":"1325224","type":"good","language_code":"cs","title":"Rosnatka královská","summary":"Rosnatka královská (Drosera regia) je masožravá rostlina náležící do rodu rosnatka (Drosera), která je endemitním druhem pro jedno údolí v Jihoafrické republice, kde obývá pouze dvě lokality (o výškách 500 a 900 m n. m.). Jejím biotopem je typ krajiny nazývaný fynbos. Jméno Drosera regia pochází z řeckého droseros, neboli „pokrytá rosou“, a latinského regia, což znamená „královská“. Rostlina vytváří až 70cm listy, pokryté lepkavými tentakulemi určenými pro lov hmyzu. Na dotyk kořisti rostlina reaguje ohýbáním tentakulí i samotných listů. U rosnatky královské se vyvinulo mnoho charakteristik, které ji odlišují od většiny ostatních rosnatek – například dřevité oddenky či nerozvíjení květních stvolů circinátní vernací (do spirály). Společně s molekulárními analýzami to naznačuje, že se rosnatka královská řadí mezi vývojově nejstarší žijící druhy z rodu.\nMezinárodní svaz ochrany přírody rosnatku královskou nehodnotí, International Carnivorous Plant Society ji řadí mezi ohrožené druhy. V roce 2006 bylo nalezeno pouze 50 zbývajících jedinců v oblasti s nižší nadmořskou výškou, ve druhé oblasti nebyly nalezeny rostliny žádné. Rostlina může být kultivována, je to však obtížné. Je znám pouze jeden kultivar.","url":"https://cs.wikipedia.org/wiki/Rosnatka_kr%C3%A1lovsk%C3%A1","thumbnail_url":"https://upload.wikimedia.org/wikipedia/commons/thumb/7/7a/DroseraRegia.jpg/150px-DroseraRegia.jpg"},{"id":"1325489","type":"good","language_code":"cs","title":"Renaud de Montauban","summary":"Renaud de Montauban  (kolem roku 1195) je francouzský středověký hrdinský epos, jeden z tzv. chansons de geste. Je známý také pod jménem Čtyři synové Ajmonovi (Les quatre fils Aymon), protože vypráví o nenávisti a o bojích mezi králem Karlem Velikým a čtyřmi syny Ajmona z Dordone (Renaud, Guichard, Allard a Richard).Epos je někdy připisován Huonovi de Villeneuve z Champagne, ale jazyková stránka eposu to nepotvrzuje. Nejstarší verze obsahuje 18 489 strof (jde o nejdelší starofrancouzský epos) jednak asonovaných (prvních 12 120 strof), jednak rýmovaných v alexandrínech. Vyskytují se zde i pasáže v próze. První, asonovaná, část eposu má s největší pravděpodobností jiného autora než zbytek písně.K záchraně bratrů před pomstychtivým králem jim pomáhá kouzelný kůň Bajard (Bayard) a jejich bratranec Maugis, ovládající různá kouzla. Epos patří do Cyklu Doona Mohučského a soustřeďují se kolem něho další čtyři písně, se kterými tvoří autonomní Cyklus Renauda de Montauban (Le cycle de Renaud de Montauban). Ve středověku patřila tato píseň k nejoblíbenějším chanson de geste vůbec, jak tomu nasvědčují jednak četné francouzské verze, jednak anglické, německé, holandské a italské překlady a variace.","url":"https://cs.wikipedia.org/wiki/Renaud_de_Montauban","thumbnail_url":"https://upload.wikimedia.org/wikipedia/commons/thumb/4/47/QuatrefilsAymonmanuscritXVe.jpg/150px-QuatrefilsAymonmanuscritXVe.jpg"},{"id":"1327312","type":"good","language_code":"cs","title":"Lukas Graham","summary":"Lukas Graham je dánská soul popová hudební skupina založená v roce 2011. Pochází z Kodaně, z oblasti Christiánie. Členové skupiny svoji tvorbu nazývají pojmem ghetto pop. Aktuální sestavu tvoří zpěvák Lukas Forchhammer, baskytarista Magnus Larsson, bubeník Mark Falgren a klávesista Morten Ristorp.\nDo roku 2019 vydala kapela tři studiová alba, obě eponymní. První album Lukas Graham vyšlo roku 2012 pouze v Dánsku ve vydavatelství Copenhagen Records a dostalo se na čelo tamního žebříčku alb. V roce 2013 uzavřela skupina kontrakt s Warner Bros. Records. Druhé eponymní album přezdívané podle modré barvy obalu Blue Album vyšlo v roce 2015. Přineslo mimo jiné úspěšný singl „7 Years“, který po svém představení ve Spojených státech během prosince 2015 obsadil druhé místo hitparády Billboard Hot 100 a přinesl kapele mezinárodní úspěch. Roku 2016 bylo Blue Album vydáno společností Warner Bros. celosvětově a ve Spojených státech obsadilo třetí místo žebříčku Billboard 200. Třetí album nazvané 3 (The Purple Album) bylo vydáno 26. října 2018.","url":"https://cs.wikipedia.org/wiki/Lukas_Graham","thumbnail_url":"https://upload.wikimedia.org/wikipedia/commons/thumb/b/b0/Lukas_Graham_Warner_Bros_press_photo.jpg/150px-Lukas_Graham_Warner_Bros_press_photo.jpg"},{"id":"133472","type":"good","language_code":"cs","title":"Hanspaulka","summary":"Hanspaulka je vilová oblast v pražské čtvrti Dejvice, která zaujímá spolu s vilovou oblastí Baba vyvýšené území, vymezené údolím Šáreckého potoka, skalním ostrohem na východní straně Baby, nárazovým břehem meandrů Vltavy, údolím bývalého Dejvického potoka a umělým zářezem v místě Horoměřické ulice. Toto území bylo historicky souvisle osídleno již od staršího paleolitu. Ve středověku se jednalo o viničnou oblast s mnoha vinohrady a několika usedlostmi. Podle největší z nich – usedlosti Hanspaulka dostala oblast své dnešní jméno. Jako obytná čtvrť vznikla ve 20. letech 20. století v rámci rozšiřování hlavního města Československa Prahy. Do druhé světové války zde bylo vystavěno mnoho architektonicky zajímavých vil a rodinných domů – především se jedná o funkcionalistické stavby, oblast získala vlastní školu a další občanskou vybavenost. Na Hanspaulce bydlelo a bydlí mnoho významných osobností, ze sedmdesátých let 20. století je velmi známé tzv. hanspaulské hudební hnutí, v rámci kterého vzniklo několik význačných hudebních skupin, ve sportu nese jméno Hanspaulky tzv. Hanspaulská liga v malém fotbalu.\n\n","url":"https://cs.wikipedia.org/wiki/Hanspaulka","thumbnail_url":"https://upload.wikimedia.org/wikipedia/commons/thumb/8/85/Hanspaulka%2C_Na_p%C3%ADsk%C3%A1ch_48_-_62.jpg/150px-Hanspaulka%2C_Na_p%C3%ADsk%C3%A1ch_48_-_62.jpg"},{"id":"1335703","type":"good","language_code":"cs","title":"Hranice práce","summary":"Hranice práce je český dokumentární film z roku 2017, který režírovala Apolena Rychlíková a jehož protagonistkou je novinářka Saša Uhlová. Společně napsaly i scénář snímku. V rámci jeho natáčení, které trvalo zhruba půl roku, se Uhlová jako novinářka v utajení nechala zaměstnat v profesích, které byly ohodnoceny nízkou, někdy minimální, mzdou. Ve firmách pracovala pod jiným jménem a se změněným vzhledem, používala skrytou kameru. Její záběry Uhlová doprovází svým komentářem, kde popisuje například své pocity, pracovní podmínky společností, kde působila nebo životní osudy svých kolegů, případně také sděluje své názory na řešenou problematiku. Cílem autorek scénáře bylo poukázat na velmi špatné životní podmínky části českých zaměstnanců, z nichž někteří patří mezi tzv. pracující chudé. Podle zjištění Uhlové je ve společnostech, kde pracovala, často porušován zákoník práce. Snímek vyvolal řadu ohlasů, ať už ve formě rozhovorů s hlavní aktérkou nebo režisérkou, a dále komentářů v mediích. Mnoho z nich bylo pozitivních. Premiéru měl 26. října 2017 na Mezinárodním festivalu dokumentárních filmů Ji.hlava, kde získal cenu za nejlepší český dokument. V rámci Cen české filmové kritiky byl film oceněn v kategorii „Mimo kino“ a byl rovněž nominován na Českého lva v kategorii dokumentárních snímků.","url":"https://cs.wikipedia.org/wiki/Hranice_pr%C3%A1ce","thumbnail_url":null},{"id":"134086","type":"good","language_code":"cs","title":"Německý ovčák","summary":"Německý ovčák (lidově též vlčák, německy Deutscher Schäferhund, anglicky German Shepherd) je německé psí plemeno, jedno z nejrozšířenějších na světě a též nejrozšířenější služební plemeno. Bývá uváděno i jako jedno z nejinteligentnějších. Díky své všestrannosti a přizpůsobivosti je využitelné v mnoha odvětvích kynologie.Německý ovčák vznikl v Německu v 19. století. Ovčáčtí psi podobné tělesné konstituce zde sice žili již dříve, nicméně snahy o sjednocení exteriéru se začaly objevovat až ve druhé polovině 19. století. O šlechtění a rozvoj plemene se přičinil například rytmistr Max Emil Friedrich von Stephanitz, který propagoval tyto psy mezi vojáky i policií a společně se svým spolupracovníkem Arthurem Meyerem sepsal první standard. Ten byl schválen roku 1899 a nedlouho poté se německý ovčák začal rozšiřovat i do Česka, kde je známý pod lidovým názvem vlčák nebo zkratkou NO. Od roku 1924 je uznaný United Kennel Clubem (UKC), od roku 1955 pak i Mezinárodní kynologickou federací (FCI).Je známý svojí věrností, inteligencí a vyrovnaností. Hodí se do rodin s dětmi a vychází i s jinými domácími zvířaty nebo psy. Navíc se jedná o dobrého hlídače. Základní výcvik a výchova jsou nutností, stejně tak dostatek pohybu a aktivit. Srst, která líná dvakrát ročně, není náročná na péči.\n\n","url":"https://cs.wikipedia.org/wiki/N%C4%9Bmeck%C3%BD_ov%C4%8D%C3%A1k","thumbnail_url":"https://upload.wikimedia.org/wikipedia/commons/thumb/2/27/2._DSC_0346_%2810096362833%292.jpg/150px-2._DSC_0346_%2810096362833%292.jpg"},{"id":"1341013","type":"good","language_code":"cs","title":"Antilopka pižmová","summary":"Antilopka pižmová (Nesotragus moschatus), přezdívaná též suni, je druh antilopky z čeledi turovití, na základě genetické analýzy z roku 2014 zařazený do rodu Nesotragus. Předchozí systematika jej řadí do rodu Neotragus, který však dle této nové analýzy zahrnuje pouze druh antilopka trpasličí (Neotragus pygmaeus). Rozpoznáváno je někdy až pět poddruhů. Druh obývá východní a jihovýchodní Afriku, rozšířil se do států Keňa, Malawi, Mosambik, Jihoafrická republika, Tanzanie a Zimbabwe, kde osídlil převážně husté lesy.\nAntilopka pižmová může mít jako druh různé, ale u každého jedince jednotné, zbarvení, jež se pohybuje od šedé po kaštanovou. Směrem ke spodní straně těla barva bledne a spodek těla je pak již plně bílý. Suni patří mezi nejmenší druhy antilop. Na výšku měří 33 až 35 cm a na délku bez ocasu asi 57 až 62 cm. Samci jsou vybaveni krátkými černými rohy a vyvinuly se u nich také mohutné preorbitální žlázy v koutku oka, kterými je vylučováno pižmo sloužící k vymezení teritoria. I samice mají tyto žlázy, jsou však menší.\nDruh je plachý, aktivní hlavně během pozdních večerních a brzkých ranních hodin. Živí se převážně spadanými listy rostlin. Žije spíše samotářsky a vykazuje teritorialitu, své malé území si samci i samice hájí před jedinci stejného pohlaví, území samců a samic se však mohou překrývat. Rozmnožování může probíhat celoročně, samici se rodí obyčejně jedno mládě, jež schovává ve vysoké trávě. Jeho vývoj je rychlý a za tři dny již konzumuje pevnou stravu. Pohlavní dospělosti je dosaženo za 6 až 18 měsíců.\nMezinárodní svaz ochrany přírody hodnotí druh jako málo dotčený taxon, i tak však hrozby existují: nebezpečí představuje ztráta přirozeného prostředí a také lov jak ze strany zdivočelých psů, tak ze strany lidí.","url":"https://cs.wikipedia.org/wiki/Antilopka_pi%C5%BEmov%C3%A1","thumbnail_url":"https://upload.wikimedia.org/wikipedia/commons/thumb/7/7b/Suni_3.jpg/150px-Suni_3.jpg"},{"id":"13483","type":"good","language_code":"cs","title":"Etiopie","summary":"Etiopie (amharsky ኢትዮጵያ, Itjopja), plným názvem Etiopská federativní demokratická republika (amharsky የኢትዮጵያ ፌዴራላዊ ዲሞክራሲያዊ ሪፐብሊክ, Je’Itjop’ja federalawi dimokrasijawi ripeblik), též Habeš, je vnitrozemský stát v Africkém rohu ve východní Africe. Sousedí na severu s Eritrejí, na východě s Džibutskem a Somálskem, na jihu s Keňou a na západě se Súdánem a Jižním Súdánem. Podle odhadů z roku 2010 žilo v Etiopii 82 101 998 a v r. 2017 už 105 350 020 obyvatel. Hlavním městem je Addis Abeba, úředním jazykem federace je amharština.\nNa etiopském území se dochovaly pozůstatky jednoho z nejstarších předků člověka z rodu Australopithecus. První lépe zdokumentovaný historický státní útvar na etiopském území představuje zhruba od 3. století př. n. l. aksumská říše, v níž vládla šalomounská dynastie založená podle legend potomkem krále Šalomouna a královny ze Sáby. Aksumští vládci přijali ve 4. století křesťanství. Následující staletí – především v důsledku ztráty obchodních kontaktů a islámské expanze – znamenala úpadek a do značné míry i izolaci. V polovině 19. století započala postupná modernizace a soupeření s evropským kolonialismem. Od první světové války byl až do roku 1974, s pětiletou přestávkou v době italské okupace, etiopským císařem Haile Selassie I. Ten byl poté svržen Mengistu Haile Mariamem, který v zemi nastolil komunistický režim. Konec tohoto režimu přišel spolu se zhroucením sovětského bloku a Mengistu musel v roce 1991 uprchnout ze země. Etiopie se federalizovala a v čele nové vlády pod vedením Etiopské lidové revoluční demokratické fronty stanul Meles Zenawi. Ten v zemi postupem času zavedl autoritářský režim, který je u moci dodnes.\nEtiopský stát patří mezi nejchudší země světa. Zemědělství je silně závislé na podnebí a v poměru k rozvinutým státům málo modernizované. Průmysl je nevyvinutý a služby nepříliš kvalitní. Dosud špatný stav infrastruktury se díky vládním investicím postupně zlepšuje. Výjimku v jinak špatné etiopské dopravě tvoří Ethiopian Airlines, které se řadí mezi tři nejdůležitější letecké společnosti v Africe. Navzdory značné korupci a nedostatečným službám se ekonomika Etiopie rychle rozvíjí; země je však přesto závislá na zahraniční pomoci. Etiopská armáda představuje jednu z nejsilnějších ozbrojených sil v Africe a úzce vojensky spolupracuje se Spojenými státy. V oblasti zahraničních vztahů udržuje Etiopie dobré vztahy zvláště s okolními státy s výjimkou Eritreje a Somálska. Ze zahraničních investorů se zde v poslední době nejvíce prosazuje Indie a Čína. Etiopie má rovněž bohatou kulturu založenou na dlouhé historické tradici i kontaktech s okolním světem a v zemi je množství kulturních i přírodních památek.","url":"https://cs.wikipedia.org/wiki/Etiopie","thumbnail_url":"https://upload.wikimedia.org/wikipedia/commons/thumb/7/71/Flag_of_Ethiopia.svg/150px-Flag_of_Ethiopia.svg.png"},{"id":"1348504","type":"good","language_code":"cs","title":"Honey","summary":"Honey může být:\n\nHoney (píseň) – píseň Mobyho\nHoney Rose (* 1988) – indická herečka\nHoney Cocaine (* 1992) – kanadská rapperka\nHoney (kryptoměna)","url":"https://cs.wikipedia.org/wiki/Honey","thumbnail_url":null},{"id":"1350436","type":"good","language_code":"cs","title":"Red Lips","summary":"„Red Lips“ (červené rty) je píseň americké zpěvačky Sky Ferreiry, která pochází z jejího druhého EP s názvem Ghost. Vydána byla 17. července 2012 společností Capitol Records. Autorem a producentem písně je Greg Kurstin, přičemž autorsky se na ní částečně podílela také zpěvačka Shirley Manson. „Red Lips“ je poprocková píseň, která popisuje citový úpadek jednotlivce. Od zpěvaččiny předchozí tvorby, která se orientovala na electropop, se tak píseň liší. Tato změna přišla záměrně, a to z důvodu, aby se zabránilo z Ferreiry udělat hvězdu, jakou byla zpěvačka Britney Spears. Ferreira si myslela, že toho chce společnost Capitol Records dosáhnout. Navzdory tomu, že se albu Ghost dostaly především smíšené recenze, píseň „Red Lips“ byla obecně přijata pozitivně. Kritici chválili její celkovou produkci. Píseň se však nedostala do žádné národní hitparády. Byl k ní natočen videoklip, jehož režisérem byl Terry Richardson, a v němž se kromě zpěvačky vyskytuje velký pavouk. Video bylo zveřejněno již 12. června 2012 prostřednictvím serveru YouTube.","url":"https://cs.wikipedia.org/wiki/Red_Lips","thumbnail_url":null},{"id":"1350505","type":"good","language_code":"cs","title":"Langův dům","summary":"Langův dům je jednopatrový měšťanský dům v Litovli stojící na rohu náměstí Přemysla Otakara a Masarykovy ulice. Objekt je kulturní památkou a nachází se v městské památkové zóně Litovel. Tento nejstarší zachovaný litovelský pravovárečný dům byl postaven roku 1542 v renesančním slohu jako reprezentativní sídlo zámožného soukeníka a městského radního Lorenze Langa. Nejvýznamnějším zachovaným architektonickým prvkem z té doby je renesanční portál v ose průčelí domu na náměstí. V následujících staletích byl palác v držení mnoha dalších majitelů, často významných litovelských osobností. Dočkal se také dvou významných přestaveb, a sice barokní roku 1707 a klasicistní roku 1878. Na konci 19. století a v první polovině 20. století v něm byla vyhlášená kavárna a až do devadesátých let 20. století zabíraly většinu přízemních prostor různé obchody a služby. Roku 1997 byl dům částečně znovu rekonstruován, ovšem opravy se téměř nedotkly vnitřních prostor, a od té doby je takřka nevyužívaný.","url":"https://cs.wikipedia.org/wiki/Lang%C5%AFv_d%C5%AFm","thumbnail_url":"https://upload.wikimedia.org/wikipedia/commons/thumb/0/02/Lang%C5%AFv_d%C5%AFm_%28Litovel%29.jpg/150px-Lang%C5%AFv_d%C5%AFm_%28Litovel%29.jpg"},{"id":"1352963","type":"good","language_code":"cs","title":"Kočičí oko","summary":"Kočičí oko je zrakový orgán kočky. V přeneseném významu může tento termín označovat:\n\nKočičí oko (mlhovina) – planetární mlhovina v souhvězdí Drakaodrůdy minerálůKočičí oko (beryl) – odrůda berylu (křemičitan) s medovou barvou a přelévavým leskem\nKočičí oko (křemen) – odrůda křemene (oxid) s přelévavým leskem","url":"https://cs.wikipedia.org/wiki/Ko%C4%8Di%C4%8D%C3%AD_oko","thumbnail_url":null},{"id":"1355624","type":"good","language_code":"cs","title":"Saegusova–Itoova oxidace","summary":"Saegusova–Itoova oxidace je oxidační reakce v organické chemii používaná k tvorbě α-β nenasycených karbonylových sloučenin; objevili ji v roce 1978 Takeo Saegusa a Jošihiko Itó. V původní podobě zahrnoval tento proces tvorbu silylenoletheru a následnou reakci s octanem palladnatým a benzochinonem za vzniku odpovídajícího enonu. Benzochinon není v této reakci nezbytný; slouží pouze k obnovení dvojmocného palladia z redukované formy, která má oxidační číslo 0, díky čemuž je na začátku potřebné množství drahého octanu palladnatého menší. Saegusovu–Itoovu oxidaci lze použít pro obnovení nenasycenosti, po níž může následovat 1,4-adice, pomocí nukleofilů jako jsou organické sloučeniny mědi:\n\nU acyklických substrátů vzniká pouze E-alkenový produkt.\n\nTéměř 8 let před tímto objevem bylo oznámeno, že reakcí neaktivovaných ketonů s octanem palladnatým vznikají, s nízkou výtěžností, tytéž produkty. Hlavní vylepšení, kterého dosáhli Saegusa a Itó, bylo založeno na skutečnosti, že enoly jsou velmi reaktivní, na základě čehož byla vyvinuta metoda založená na silylenoletherech.\nReakci lze zjednodušit použitím nadbytku octanu palladnatého bez použití benzochinonu, přičemž se výrazně zvýší nákladnost. Kvůli tomu, že se často používá téměř stechiometrické množství palladia a reakce je tak příliš nákladná pro průmyslové využití, byly vyvinuty i katalytické metody. Díky tomuto zjednodušení se Saegusova–Itoova oxidace používá při řadě syntéz jako metoda pro zavedení funkčnosti do komplexních molekul.","url":"https://cs.wikipedia.org/wiki/Saegusova%E2%80%93Itoova_oxidace","thumbnail_url":null},{"id":"1358916","type":"good","language_code":"cs","title":"Létavkovití","summary":"Létavkovití (Rhacophoridae) je čeleď žab. V rámci systematiky se dělí na dvě podčeledi: japonečky (Buergeriinae) a létavky (Rhacophorinae). K lednu 2020 zahrnuje celkem dvacet rodů. Je známo přes 420 druhů a počet popsaných létavkovitých stále roste. Tato čeleď je rozšířena ve východní, jižní a jihovýchodní Asii a také v Africe. Žáby obývají především lesy, ale přizpůsobily se i jiným biotopům včetně krajiny změněné lidmi. Zaznamenány byly v zemědělských oblastech včetně plantáží palem olejných, adaptovaly se i životu ve městech.\nLétavkovití jsou malé i velké žáby, dosahují velikosti mezi 15 až 120 mm. Jejich zploštělé tělo může být různorodě zbarvené. Mezi prsty mají blánu, pomocí které mohou někteří zástupci při skocích plachtit ze stromu na strom, kvůli čemuž se stali povědomými mezi lidmi. Létavkovití jsou stromové žáby, žít mohou nicméně i na zemi. Aktivní jsou během noci a živí se převážně bezobratlými, jako je hmyz. Způsob rozmnožování závisí na jednotlivých rodech. Zatímco některé žáby kladou vajíčka na zem a prodělávají přímý vývoj, jiné do dutin stromů naplněných vodou a další pro ně vytvářejí pěnovitá hnízda nad vodní hladinou. Vylíhlí pulci poté spadnou do vody.\nO popularizaci těchto žab se zasloužil vědec Alfred Russel Wallace. Lze je chovat v zajetí, jinak je jejich užitečnost pro člověka malá. Některé druhy jsou loveny pro maso. Na základě Mezinárodního svazu ochrany přírody bylo k roku 2018 hodnoceno 18 druhů jako vyhynulých a 25 kriticky ohrožených. Nebezpečí pro ně představuje hlavně ztráta přirozeného prostředí.","url":"https://cs.wikipedia.org/wiki/L%C3%A9tavkovit%C3%AD","thumbnail_url":"https://upload.wikimedia.org/wikipedia/commons/thumb/0/0f/Rhacophoridae_diversity.jpg/150px-Rhacophoridae_diversity.jpg"},{"id":"135990","type":"good","language_code":"cs","title":"Betlém","summary":"Betlém (arabsky بيت لحم‎, , doslova „dům masa“, hebrejsky בית לחם‎, Bejt Lechem, doslova „dům chleba“, řecky Βηθλεέμ, Bēthleém, latinsky Bethleem) je významné křesťanské poutní místo a město v centrální části Palestiny, na Západním břehu Jordánu, nacházející se přibližně 8 kilometrů jižně od Jeruzaléma. Žije zde zhruba 30 000 obyvatel, město je hlavním městem betlémského guvernorátu Palestinské samosprávy a centrem palestinského cestovního ruchu a kultury.Ve městě sídlí jedna z nejstarších křesťanských komunit na světě, jejíž velikost se však v důsledku emigrace značně zmenšila.","url":"https://cs.wikipedia.org/wiki/Betl%C3%A9m","thumbnail_url":"https://upload.wikimedia.org/wikipedia/commons/thumb/e/e2/Belen_palestina.jpg/150px-Belen_palestina.jpg"},{"id":"1360932","type":"good","language_code":"cs","title":"Alexandr modrý","summary":"Alexandr modrý (Psittacula exsul) je vyhynulý druh papouška, který endemitně obýval jeden z Maskarénských ostrovů – Rodrigues – ležící v západní části Indického oceánu. Jeho nejbližší příbuzný a pravděpodobný předek byl alexandr malý (Psittacula krameri), z něj se naopak možná vyvinuly jiné druhy endemitních papoušků z blízkých ostrovů Mauricius a Réunion. Kvůli izolaci od okolního světa se alexandr modrý od svých příbuzných mírně odlišoval.\nMěřil asi 40 cm na délku, tedy podobně jako alexandr malý. Peří mělo zbarvení šedé až břidlicově modré, což je u převážně zelených alexandrů neobvyklé. Samec měl tmavší zbarvení než samice a obě pohlaví se odlišovala také barvou zobáku; samička jej měla černý, samec červený. Přesný popis zbarvení samce je však nejistý, protože byl odchycen pouze jediný a ten pravděpodobně ještě nedosáhl pohlavní dospělosti. Samci měli asi červené skvrny na křídlech. Obě pohlaví měla černě zbarvenou oblast od brady až k týlu, u samců se vyvinula jasněji. Končetiny byly šedé a duhovka žlutá. Ze sedmnáctého století pocházejí záznamy o zelených jedincích, což by značilo, že alexandři modří mohli mít zelenou či modrozelenou barvu, to však nikdy nebylo definitivně prokázáno. O chování tohoto druhu je známo jen málo informací. Živil se pravděpodobně plody rostliny Cassine orientalis. Byl velmi krotký a dovedl se naučit mluvit.\nTohoto papouška poprvé objevil francouzský hugenot François Leguat a jinými autory byl zmíněn pouze několikrát. Zvláštní druhové jméno „exsul“ je odkazem na Leguata, který byl vyhoštěn z Francie. Existují pouze dvě dobové kresby živých ptáků; jeden exemplář byl chován během 70. let 18. století v zajetí. Vědeckého popisu se druh dočkal roku 1872, holotyp představovala samice. Samce, posledního zaznamenaného jedince, odchytili roku 1875. Jedná se o jediné dva muzejně zachované exempláře. Pták se stal vzácným kvůli odlesňování a asi i lovu, ale pravděpodobně vyhynul až po silných tropických cyklónách a bouřích, které zasáhly ostrov ke konci 19. století.","url":"https://cs.wikipedia.org/wiki/Alexandr_modr%C3%BD","thumbnail_url":"https://upload.wikimedia.org/wikipedia/commons/thumb/f/f8/Newton%27s_Parakeet.jpg/150px-Newton%27s_Parakeet.jpg"},{"id":"1362951","type":"good","language_code":"cs","title":"Papoušek karolinský","summary":"Papoušek karolinský (Conuropsis carolinensis) je vyhynulý druh papouška náležící do rodu Conuropsis. Popsal jej Carl Linné roku 1758. Papoušek obýval východ Spojených států amerických, kde vytvořil dva poddruhy, jejichž populace oddělovalo Appalačské pohoří. Preferoval lesy u vodních ploch.\nPapoušci karolinští byli malými papoušky, měřili okolo 30 cm, rozpětí křídel činilo asi 58 cm. Samci dosahovali mírně větší velikosti než samice. Tělo bylo zelené, bledší na spodní straně těla. Rovněž ocas měl zelené zbarvení. Ohyby křídel a okraje ručních letek byly žluté, stejně tak hlava. Čelo a obličej byly oranžové. Papoušek karolinský žil ve velkých hejnech, jednotliví ptáci posilovali své svazky probíráním peří. Noc trávili hlavně v dutinách stromů. Rychle létali a nepříjemně křičeli. Papoušek karolinský se živil semeny, další rostlinnou potravou či hmyzem, přičemž neváhal zaútočit ani na úrodu zemědělců. Hnízdil během března až dubna, snůška činila dvě až pět vajec.\nPapouška karolinského vybíjeli zemědělci, protože jim ničil úrodu. Bylo jich možno najednou zabít velké množství, neboť se vraceli ke svým mrtvým druhům z hejna. Lovili se také pro maso, jejich peří se využívalo coby ozdoba do klobouků a odchytáváni byli i živí jedinci pro chov v zajetí, převážně poté, co se stali vzácnými. Tehdy začali o ptáka stát i ornitologové a usilovali o co největší počet vzorků. Mimo toto pronásledování papouškům ubýval i biotop, lesy Evropané těžili pro dřevo nebo je nahradili plantážemi. Do Ameriky byly dovezené nové choroby a nepůvodní zvířata včetně včel, které mohly ptákům zabírat dutiny stromů. Ještě na začátku 19. století byl tento druh hojný, ale již v 80. letech 19. století se stal kvůli těmto faktorům velmi vzácným. Poslední jedinci ve volné přírodě byli zabiti roku 1904 u jezera Okeechobee na Floridě (i nadále však byla hlášena údajná nebo neověřená pozorování), v zajetí poslední jedinec – Incas – uhynul v únoru roku 1918. Mezinárodní svaz ochrany přírody hodnotí druh jako vyhynulý.","url":"https://cs.wikipedia.org/wiki/Papou%C5%A1ek_karolinsk%C3%BD","thumbnail_url":"https://upload.wikimedia.org/wikipedia/commons/thumb/b/bb/Conuropsis_carolinensisAWP026AA2.jpg/150px-Conuropsis_carolinensisAWP026AA2.jpg"},{"id":"13666","type":"good","language_code":"cs","title":"Grupa","summary":"Grupa je v matematice algebraická struktura tvořená množinou spolu s binární operací, která je asociativní, má neutrální prvek a každý prvek má svou inverzi. Matematická disciplína zabývající se studiem grup se nazývá teorie grup. Příkladem grup jsou celá čísla s operací sčítání, nenulová racionální čísla s operací násobení, symetrie pravidelných geometrických útvarů, množiny regulárních matic a automorfismy různých algebraických struktur.\nTeorie grup vznikla počátkem 19. století. U jejího zrodu stál matematik Évariste Galois, který dokázal, že polynomiální rovnice nelze obecně řešit pomocí odmocnin. Grupy našly později uplatnění také v geometrii, teorii čísel, algebraické topologii a dalších matematických oborech. Klasifikace jednoduchých konečných grup byla dokončena koncem 20. století a patří k největším výsledkům matematiky vůbec.\nPojem grupy abstraktně popisuje či zobecňuje mnoho matematických objektů a má významné uplatnění i v příbuzných oborech – ve fyzice, informatice a chemii. Reprezentace grup hrají důležitou úlohu v teoriích jako jsou částicová fyzika, kvantová teorie pole anebo teorie strun. V informatice se grupy vyskytují například v kryptografii, kódování anebo zpracování obrazu, chemie používá grupy pro popis symetrií molekul a krystalových mřížek v krystalografii.","url":"https://cs.wikipedia.org/wiki/Grupa","thumbnail_url":"https://upload.wikimedia.org/wikipedia/commons/thumb/a/a6/Rubik%27s_cube.svg/150px-Rubik%27s_cube.svg.png"},{"id":"1368024","type":"good","language_code":"cs","title":"Ediakarská fauna","summary":"Ediakarská fauna je označení pro tajemné přisedlé organismy, které na Zemi žily v období ediakara, jež probíhalo před asi 635 až 542 miliony lety. Fosilie těchto organismů pocházejí z celého světa; zástupci fauny představují nejstarší známé složité mnohobuněčné organismy. Před 575 miliony lety, kdy se Země vymanila z globálního zalednění, možná ediakarská fauna prodělala evoluční radiaci během takzvané avalonské exploze. Zanikla při rychlém rozvoji živých organismů známém jako kambrická exploze. Zřejmě poslední zástupci ediakarské fauny jsou vzácně objevováni ve vrstvách ze středního kambria starých 510 až 500 milionů let, avšak dřívější komunity zanikly na konci ediakary a zanechaly po sobě pouze otisky kdysi prosperujícího ekosystému.\nVětšina současných tělních plánů živočišných těl se poprvé objevila až u kambrijských živočichů a ne u ediakarské fauny. Zdá se, že kambrijské organismy plně nahradily organismy dominující během ediakary, stále však o tom probíhají debaty. Existuje několik hypotéz, proč ediakarská fauna z fosilních záznamů vymizela, včetně měnícího se prostředí, nástupů predátorů či konkurence jiných forem života. Jedna hypotéza tvrdí i to, že ediakarská fauna mohla dále prosperovat, pouze již okolní podmínky zabraňovaly její fosilizaci.\nZařazení ediakarské fauny do fylogenetického stromu se ukázalo býti náročné. Není dokonce ani prokázáno, že se jednalo o živočichy. Mohlo jít také o lišejníky, řasy, protisty známé jako Foraminifera, houby, mikrobiální kolonie či hypotetický mezistupeň mezi rostlinami a živočichy. Stavba těla a návyky některých druhů (například Funisia dorothea) vykazuje podobnost s houbovci (Porifera) nebo žahavci (Cnidaria), rod Kimberella se podobá měkkýšům (Mollusca). U některých ediakarských tvorů se mohla vyvinout bilaterální symetrie (dvoustranná souměrnost), i když to je sporné. Většina makroskopických ediakarských fosilií je stavbou těla odlišná od pozdějších živočišných forem: připomínají disky, trubky či baňky. Vzhledem k obtížnosti stanovení evolučních vztahů mezi těmito tvory a současnými organismy někteří paleontologové usoudili, že představují zvláštní vyhynulou linii, která není blízce příbuzná žádným jiným tvorům a navrhli je zařadit do samostatné říše Vendozoa (nyní přejmenované na Vendobionta). Pokud ediakarská fauna nazanechala žádné potomky, její vývoj by mohl být považován za „neúspěšný experiment“ v evoluci mnohobuněčného života.","url":"https://cs.wikipedia.org/wiki/Ediakarsk%C3%A1_fauna","thumbnail_url":"https://upload.wikimedia.org/wikipedia/commons/thumb/f/fb/DickinsoniaCostata.jpg/150px-DickinsoniaCostata.jpg"},{"id":"1369148","type":"good","language_code":"cs","title":"Radnice v Rochdale","summary":"Radnice v Rochdale je viktoriánská, novogotická budova v Rochdale v Anglii. Je hlavním sídlem úřadů zodpovědných za správu metropolitního distriktu, který zahrnuje nejen samotné město Rochdale, ale i města a vesnice v širším okolí. Budova radnice je všeobecně považována za jednu z architektonicky nejvýznamnějších budov svého druhu ve Spojeném království a je zařazena na seznam památkově chráněných budov s hodnocením stupněm I, tedy jako stavba výjimečného významu.\nSlavnostní otevření radnice proběhlo 27. září 1871, celkové náklady činily 160 000 liber. Hlavní architekt stavby William Henry Crossland zvítězil ve výběrovém řízení konaném v roce 1864. Součástí budovy byla i 73 metrů vysoká věž s dřevěnou špičkou, kterou zdobila pozlacená socha svatého Jiří s drakem. Jak špička, tak socha byly 10. dubna 1883 zničeny požárem a po další čtyři roky zůstala věž bez své vrcholové části. Od roku 1888 tvoří dominantu budovy nová kamenná věž navržená Alfredem Waterhousem ve stylu věže radnice v Manchesteru.\nBudova radnice vzbudila pozornost i Adolfa Hitlera, který velmi obdivoval její architektonické ztvárnění a projevil touhu ji po vítězné válce převézt cihlu po cihle do nacistického Německa.","url":"https://cs.wikipedia.org/wiki/Radnice_v_Rochdale","thumbnail_url":"https://upload.wikimedia.org/wikipedia/commons/thumb/e/e0/Rochdale_Town_Hall.jpg/150px-Rochdale_Town_Hall.jpg"},{"id":"137079","type":"good","language_code":"cs","title":"Hostivické rybníky","summary":"Hostivické rybníky jsou přírodní památka nacházející se za západním okrajem Prahy, přibližně 4 km od Zličína, v katastrech obcí Hostivice, Břve a Litovice. Toto maloplošné chráněné území bylo zřízeno 14. října 1996 Okresním úřadem Praha-západ k ochraně přírodních společenstev hostivické rybniční soustavy, která zahrnuje rybníky Břevský, Kalý a Litovický. Na přiléhající mokřady a lesy jsou vázány vzácné a ohrožené druhy rostlin a živočichů. Za vlády Rudolfa II. sloužila oblast rybníků jako zdroj užitkové vody pro Pražský hrad.\nV roce 1972 zde byla objevena kalichovka půvabná (Haasiella venustissima), která tehdy rostla jen na dvou lokalitách v ČSSR. V okolí rákosin dodnes vytrvaly ostřice trsnatá (Carex cespitosa), rdesno hadí kořen (Bistorta maior) a krvavec toten (Sanquisorba officinalis). V minulosti se zde vyskytoval i prstnatec májový nebo topol černý, dnes už je tu ale nenajdeme.Tato lokalita je díky střídání vodních ploch s lesem a rákosinami velmi atraktivní pro ptactvo. Vyskytuje se zde zhruba 30 zvláště chráněných druhů. Pravidelně zde hnízdí potápka roháč (Podiceps cristatus), potápka černokrká (Podiceps nigricollis) a potápka malá (Podiceps ruficollis), což jsou druhy ohrožené. Zajímavý je výskyt netopýrů – v posledních letech zde bylo prokázáno 10 druhů. Nad Litovickým rybníkem tak loví např. netopýr vodní (Myotis daubentonii) a netopýr ušatý (Plecotus auritus).","url":"https://cs.wikipedia.org/wiki/Hostivick%C3%A9_rybn%C3%ADky","thumbnail_url":"https://upload.wikimedia.org/wikipedia/commons/thumb/f/f5/B%C5%99evsk%C3%A1_r%C3%A1kosina.JPG/150px-B%C5%99evsk%C3%A1_r%C3%A1kosina.JPG"},{"id":"1373856","type":"good","language_code":"cs","title":"The Sacrament of Sin","summary":"The Sacrament of Sin je sedmé studiové album německé powermetalové hudební skupiny Powerwolf. Vydáno bylo 20. července 2018 prostřednictvím společnosti Napalm Records. Skupina ho napsala během roku 2017 a na začátku roku dalšího ho začala nahrávat ve švédském studiu Fascination Street Studios ve městě Örebro. Jako producent se na něm podílel Jens Bogren, přičemž šlo o jeho první producentskou práci pro Powerwolf, a s orchestracemi skupině vypomáhal Joost van den Broek. Hudebně je album oproti předchozím nahrávkám mnohem pestřejší, změnil se výraz varhan, přibyly orchestrace a netradiční prvky jako dudy či flétna a kapela poprvé ve své historii nahrála baladu s doprovodem piana. Hlavním tématem alba z pohledu textů je hřích, nejde ale říct, že by šlo o konceptuální album; na desce se totiž objevují písně věnující se například upírům.\nAlbum bylo kritiky hodnoceno převážně kladně, vyzdvihovány byly hlavně nové prvky, které Powerwolf do hudby vložili. Desce se dařilo také komerčně, umístila se na prvním místě v německé hitparádě Media Control Charts, přední příčky obsadila také v několika dalších zemích včetně Česka, kde se dostala na sedmnáctou pozici. V rámci podpory alba skupina během roku 2018 vystupovala v Evropě, na další rok jsou též plánována vystoupení na tomto kontinentu.","url":"https://cs.wikipedia.org/wiki/The_Sacrament_of_Sin","thumbnail_url":null},{"id":"138295","type":"good","language_code":"cs","title":"Kuna skalní","summary":"Kuna skalní (Martes foina), v minulosti někdy nazývaná též kuna domácí, je šelma z čeledi lasicovitých. Vyskytuje se ve větší části Evropy a v Asii, zavlečena byla do USA. Řadí se mezi nejběžnější evropské šelmy, často žije i v těsné blízkosti lidí. Má štíhlé tělo, obvykle 70 až 80 cm, výjimečně až okolo 90 cm dlouhé (včetně ocasu). Hmotnost se většinou pohybuje mezi 1 až 2 kg, někdy i více. Samci bývají větší než samice. Barva srsti je hnědá či šedohnědá, náprsenka je obvykle bílá a poměrně velká. Podobá se sice na první pohled kuně lesní, ale jde o dva jasně oddělené druhy se spoustou odlišností.\nJako biotop preferuje otevřené listnaté vzrostlé lesy, křovinatou, kamenitou a skalnatou krajinu. Využívá i lidmi přetvořená stanoviště (lomy, lesní holiny, opuštěné budovy). Je to většinou samotářský (kromě samic s mláďaty) a teritoriální tvor. Řadí se mezi potravní oportunisty. Živí se rozličnými menšími živočichy (hlodavci, ptáky, hmyzem, plazy aj.) a jídelníček si ve velké míře doplňuje rostlinnou stravou. K páření dochází nejčastěji v létě, nicméně samice vrhá mláďata až následující jaro, neboť během březosti prochází obdobím odložené nidace.\nNěkdy je lidmi považována za škůdce, neboť může zabíjet menší domácí zvířata, poškozovat automobily a znečišťovat lidské stavby. Globálně jí nehrozí žádné zásadní nebezpečí, a proto ji Mezinárodní svaz ochrany přírody považuje za druh málo dotčený.","url":"https://cs.wikipedia.org/wiki/Kuna_skaln%C3%AD","thumbnail_url":"https://upload.wikimedia.org/wikipedia/commons/thumb/0/0a/Kuna_domowa%2C_kamionka_%28Martes_foina%29.JPG/150px-Kuna_domowa%2C_kamionka_%28Martes_foina%29.JPG"},{"id":"1392755","type":"good","language_code":"cs","title":"Edith Whartonová","summary":"Edith Whartonová, rozená Edith Newbold Jonesová (24. ledna 1862, New York, USA – 11. srpna 1937, Saint-Brice-sous-Forêt, Francie) byla americká spisovatelka, vrcholná představitelku realismu a psychologické prózy. Ve Spojených státech je kritikou i čtenáři považována za jednu z nejlepších autorek románů a povídek. Ve svých prózách kriticky vykreslovala newyorské vyšší třídy, ale také novoanglickou a evropskou společnost. Na své postavy, silně ovlivňované prostředím a marně vzdorující restriktivním společenským konvencím, nahlížela často ironicky a satiricky, ale také se soucitem k lidskému utrpení.Pocházela z rodiny zámožné americké aristokracie a vyrůstala v prostředí konzervativních, konvencemi svázaných newyorských vyšších vrstev pozlaceného věku. Později často cestovala, zejména po Evropě, a své jmění užívala pro výstavbu nákladných domů a zahrad ve Spojených státech a ve Francii. Kromě literatury byla sečtělá ve vědách, náboženství, filosofii, umění, architektuře a zahradnictví.Je autorkou 25 románů, 86 povídek, 3 básnických sbírek, knihy o interiérovém designu, souboru úvah o literatuře, četných cestopisných textů, autobiografie a mnoha článků, esejí a recenzí. Za svůj román Věk nevinnosti (1920) obdržela jako první žena v historii Pulitzerovu cenu (1921).Od svých předchůdkyň na americkém literárním poli, například Harriet Beecher Stoweové, Louisy May Alcottové nebo Sary Orne Jewettové zdědila tradici domácké, často sentimentální literatury, a přestože se k těmto osobnostem hlásila, odmítala romantické zabarvování skutečnosti. Důrazem na morální otázky se přibližovala spíše Nathanielu Hawthornovi. Přestože psala srozumitelným stylem a odmítala literární experimenty, podílela se svými psychologickými prózami, zkoumajícími nitro postav, na rozvoji modernismu. Ze svých současníků bývá srovnávána se svým přítelem Henrym Jamesem, zejména v jeho raném období. Stejně jako on přikládala důraz detailům a morálním otázkám. Lišila se však od něj zvýšenou pozorností věnovanou oděvům, vybavení domácnosti a odstínům společenského postavení.","url":"https://cs.wikipedia.org/wiki/Edith_Whartonov%C3%A1","thumbnail_url":"https://upload.wikimedia.org/wikipedia/commons/thumb/c/c9/Edith_Wharton_by_Edward_Harrison_May.jpg/150px-Edith_Wharton_by_Edward_Harrison_May.jpg"},{"id":"1396411","type":"good","language_code":"cs","title":"Operní partie","summary":"Operní partie je označení pro šachovou partii, kterou roku 1858 v pařížské opeře (v budově Opéra Le Peletier) sehrál americký šachista Paul Morphy proti dvěma konzultujícím aristokratům, německému emigrantovi, sesazenému vévodovi z Brunšviku Karlu II. a hraběti Isouardu de Vauvenargues. Přestože prý chtěl Morphy původně nerušeně sledovat průběh operního představení, na které byl pozván, ze zdvořilosti šachové utkání během představení neodmítl.\nMorphy měl bílé figury, zatímco vévoda a hrabě černé. Rozehrána byla Philidorova obrana a oba šlechtici se již v 6. tahu dopustili rozhodující chyby, která umožnila Morphymu provést dvojí úder. V 17. tahu Morphy po oběti dámy zmatoval černého krále, celou partii drženého v počátečním postavení. Operní partie se stala nejznámější Morphyho partií. V prvním svazku díla Amenities and Background of Chess-Play (1934) od amerického šachisty Williama Ewarta Napiera je dokonce Operní partie považována za nejslavnější šachovou hru vůbec a pochvalně se o ní zmiňoval i druhý mistr světa v šachu Emanuel Lasker. Zároveň je uváděna v řadě učebnic. Někdy však sklízí též kritiku. Britský velmistr John Nunn ji kritizoval mimo jiné proto, že by se dle něj k výuce šachu měly používat spíše partie novější, protože moderní šach se od toho z roku 1858 odlišuje, a nepovažoval ji obecně za obzvlášť dobrou.","url":"https://cs.wikipedia.org/wiki/Opern%C3%AD_partie","thumbnail_url":"https://upload.wikimedia.org/wikipedia/commons/thumb/a/a2/The_Opira_game.gif/150px-The_Opira_game.gif"},{"id":"1400332","type":"good","language_code":"cs","title":"Stephen Glass","summary":"Stephen Randall Glass (* 15. září 1972, Highland Park, Illinois) je bývalý americký novinář. V letech 1995 až 1998 byl reportérem liberálního časopisu The New Republic. Jeho novinářská kariéra skončila poté, co vyšlo najevo, že publikoval zcela smyšlenou reportáž „Hack Heaven“ o mladém počítačovém hackerovi a jeho údajném útoku na servery neexistující softwarové společnosti Jukt Micronics. Následné redakční šetření ukázalo, že 27 z celkového počtu 41 textů, které Glassovi v časopisu vyšly, obsahují smyšlené citace, jména neexistujících osob či popis událostí, které se vůbec neuskutečnily.Glassovy podvody a jejich odhalení jsou tématem americko-kanadského filmového dramatu Shattered Glass (český název Jak nezískat Pulitzera) z roku 2003. Režisérem snímku byl Billy Ray a roli Stephena Glasse v něm ztvárnil Hayden Christensen. Samotný Glass tři roky své práce v časopisu The New Republic využil jako motiv pro částečně autobiografický román The Fabulist, jehož hlavní postavu pojmenoval Stephen Aaron Glass.","url":"https://cs.wikipedia.org/wiki/Stephen_Glass","thumbnail_url":null},{"id":"1402500","type":"good","language_code":"cs","title":"Centrální provincie","summary":"Centrální provincie může být:\n\nCentrální provincie (Keňa) – provincie v Keni\nCentrální provincie (Maledivy) – bývalá provincie na Maledivách\nCentrální provincie (Papua Nová Guinea) – provincie v Papui Nové Guineji\nCentrální provincie (Šalomounovy ostrovy) – provincie na Šalomounových ostrovech\nCentrální provincie (Zambie) – provincie v Zambii\nStřední provincie (Srí Lanka) – provincie na Srí Lance","url":"https://cs.wikipedia.org/wiki/Centr%C3%A1ln%C3%AD_provincie","thumbnail_url":null},{"id":"143275","type":"good","language_code":"cs","title":"Glory to the Brave","summary":"Glory to the Brave je debutové album švédské klasické heavymetalové hudební skupiny HammerFall. Vydáno bylo dne 26. června 1997 prostřednictvím vydavatelství Nuclear Blast. Kapela jej v roce 1996 nahrála za necelé dva týdny ve studiu Studio Fredman v Göteborgu za dozoru producenta Fredrika Nordströma a konečný mix zabral pouhé dva dny. Na přebalu alba se objevil maskot skupiny, válečník Hector, na červeno-oranžovém podkladu. Autorem tohoto díla je malíř Andreas Marshall. Autory skladeb byli kytarista a zakladatel kapely Oscar Dronjak, zpěvák Joacim Cans a bubeník Jesper Strömblad. Poslední jmenovaný se ovšem z časových důvodů nemohl na nahrávání alba podílet spolu s ostatními, ti proto oslovili bubeníka Patrika Räflinga. Texty se často zabývají tématy jako jsou; bojování, síla či odvaha válečníků a obecně lidí či naděje v budoucnost heavy metalu. Z bojů se v jedné písní skupina věnuje obléhání Jeruzaléma v roce 1099, přičemž tuto událost vypráví z pohledu Řádu templářů.\nDeska měla velký vliv na vývoj heavy metalu, který v té době nebyl příliš populárním; převažoval především styl grunge. Právě debut HammerFall ovšem opět obrátil pozornost fanoušků zpět k heavymetalové hudbě a „znovuzrodil“ tento žánr. Glory to the Brave se umístilo na 38. pozici v německé hitparádě Media Control Charts a 40. skončilo v Rakousku v žebříčku Ö3 Austria Top.","url":"https://cs.wikipedia.org/wiki/Glory_to_the_Brave","thumbnail_url":null},{"id":"1433188","type":"good","language_code":"cs","title":"More Cowbell","summary":"„More Cowbell“ je komediální skeč poprvé odvysílaný v americkém televizním pořadu Saturday Night Live (SNL) dne 8. dubna 2000. Skeč byl prezentován jako epizoda dokumentárního pořadu Behind the Music stanice VH1 a je v něm znázorněn nahrávací proces písně „(Don't Fear) The Reaper“ americké hardrockové kapely Blue Öyster Cult. Coby host v něm vystupuje herec Christopher Walken, který ztvárnil postavu označovanou jako „The Bruce Dickinson“. Dále v něm vystupuje stálý člen SNL Will Ferrell, který je zároveň spolu s dramatikem Donnellem Campbellem autorem skeče. Ferrell ztvárnil fiktivní postavu pojmenovanou Gene Frenkle, jehož příliš horlivá hra na perkusní nástroj cowbell (tj. kravský zvon) otravuje jeho spoluhráče, avšak líbí se producentovi Dickinsonovi. Dále ve skeči vystupují Chris Parnell (jako kytarista Eric Bloom), Jimmy Fallon (bubeník Albert Bouchard), Chris Kattan (kytarista Buck Dharma) a Horatio Sanz (baskytarista Joe Bouchard). Skeč je považován za jeden z nejlepších, jaké kdy pořad Saturday Night Live vytvořil. V žebříčcích nejlepších skečů SNL je často řazen do první desítky, například časopis Rolling Stone jej zařadil na devátou příčku.","url":"https://cs.wikipedia.org/wiki/More_Cowbell","thumbnail_url":"https://upload.wikimedia.org/wikipedia/commons/thumb/4/44/Will_Ferrell_2010.jpg/150px-Will_Ferrell_2010.jpg"},{"id":"143614","type":"good","language_code":"cs","title":"Starověký Egypt","summary":"Starověký Egypt byl jednou z významných a současně nejstarších starověkých civilizací ve Středomoří a na Předním východě. Jejím centrem byla oblast severovýchodní Afriky na území dnešního Egypta, kde se soustředila podél dolního toku řeky Nilu až k prvnímu kataraktu tvořícímu přirozenou jižní hranici. Specifické podmínky nilského údolí a pravidelných nilských záplav umožnily v kontrastu s omezenými možnostmi tehdejší Sahary velice brzy přeměnit okraje záplavové oblasti na vysoce výnosnou zemědělskou půdu, a to pouhými jednoduchými úpravami přirozeného prostředí. To vedlo k relativně značnému soustředění obyvatelstva do údolí a k jeho soběstačnosti, nezávislosti na okolních oblastech a následně i etnocentrismu jako výrazným znakům staroegyptské civilizace. V různých obdobích mocenský vliv egyptských panovníků zahrnoval i další oblasti, zejména na jihu území Núbie, na severu Sinajský poloostrov a jižní Levantu, dále pak Západní poušť včetně jejích oáz, Východní poušť a pobřeží Rudého moře. Tato území ale zpravidla nebyla samotnými Egypťany považována za součást Egypta jako takového, o čemž svědčí jejich zvláštní názvy užívané v egyptštině.\nStaroegyptská civilizace trvala a kontinuálně se rozvíjela po dobu více než tří tisíciletí, přičemž ačkoli v průběhu jejího vývoje fakticky došlo k vystřídání přinejmenším tří rozdílných modelů státu (korespondujících s tzv. Starou, Střední a Novou říší), Egypťané si této kontinuity nepřestávali být vědomi a učinili ji součástí své historické paměti – v průběhu dějin se v obdobích krizí či úpadku do své minulosti obraceli a hledali v ní inspiraci pro soudobé kulturní i politické koncepce. Vznikla na konci 4. tisíciletí př. n. l. z pravěkých a předdynastických kultur (zejména kultury badárské, merimdské a nakádské), když kolem roku 3150 př. n. l. došlo k ustavení první egyptské dynastie a jednotného centralizovaného státu touto dynastií ovládaného. Již v tomto raném období se objevila řada typických kulturních, politických, ideologických a náboženských rysů, které Egypťané v následujících tisíciletích rozvíjeli a až do zániku své civilizace je neopustili; v jednotlivých historických obdobích byly preferovány jen různé stránky těchto paradigmat, zatímco ona sama zůstávala kontinuálně přítomna. Nositelem této pozoruhodné kulturní, společenské a politické stability bylo specifické egyptské pojetí světa a královské moci, jejíž autorita jako instituce zůstala po více než tři tisíciletí prakticky nezpochybněna. Díky tomu „důležité aspekty faraonské civilizace mohly zůstat několik tisíciletí relativně nedotčené a prodělat jen kombinaci kulturní a politické transformace na počátku Arabské doby“ v roce 640/641.Svého vrcholného období starověký Egypt dosáhl ve druhé polovině 2. tisíciletí př. n. l. v době Nové říše, kdy egyptský stát získal imperiální charakter a byl rozhodující mocností v celé širší oblasti východního Středomoří. Thutmose III. ovládl rozsáhlé území od čtvrtého nilského kataraktu na jihu až k hornímu toku Eufratu na severu a jeho třetí nástupce Amenhotep III. nejen že „udržel nesmírný respekt k Egyptu v sousedních zemích“, ale využitím dobytých zdrojů také říši přivedl „k nebývalému hospodářskému a kulturnímu rozkvětu,“ z nějž těžilo několik následujících generací. Od poloviny 12. století př. n. l. však docházelo k opakujícím se obdobím úpadku centrální moci a konfrontací s nově vznikajícími starověkými státy, jimž Egypťané z dlouhodobého hlediska nedokázali úspěšně čelit. To vedlo ke spíše defenzivnímu pojetí zahraniční politiky a nakonec k opakovanému ovládnutí Egypta cizími vládci – Núbijci, Asyřany, Peršany, řecko-makedonskými Ptolemaiovci a nakonec v roce 30 př. n. l. Římany. Přesto ovšem staroegyptská civilizace zůstávala z kulturního hlediska velice vitální a svébytnou; teprve od přelomu 2. a 3. století je pozorovatelný nepochybný úpadek tvůrčí invence. Její definitivní zánik přinesl až nástup křesťanství.\nStaroegyptská civilizace dosáhla významných úspěchů na poli hmotné, znalostní i duchovní kultury, o nichž svědčí např. budování rozsáhlých kamenných monumentů (pyramid a chrámů), památky písemnictví či doklady o administrativní a společenské organizaci. V mnoha ohledech ji lze oproti soudobému starověkému světu dokonce považovat za jedinečnou a „moderní“. Je také zřejmé, že starověký Egypt významným způsobem působil na příslušníky ostatních starověkých národů; otázka míry jeho skutečného vlivu na utváření ostatních starověkých civilizací je ovšem stále předmětem diskusí. Až do současné doby je inspirací pro řadu kulturních a duchovních proudů (např. hermetismus), v jejichž rámci ovšem dochází k výrazným reinterpretacím staroegyptských reálií.\nVědeckým výzkumem starověkého Egypta se zabývá historická věda – egyptologie. V jejím rámci je pojem „starověkého“ či „faraonského“ Egypta časově vymezován od období konce pravěku bezprostředně předcházejícího vzniku sjednoceného státu až do dobytí země Alexandrem Makedonským v roce 332 př. n. l.","url":"https://cs.wikipedia.org/wiki/Starov%C4%9Bk%C3%BD_Egypt","thumbnail_url":"https://upload.wikimedia.org/wikipedia/commons/thumb/c/c5/Egypt.Giza.Sphinx.01.jpg/150px-Egypt.Giza.Sphinx.01.jpg"},{"id":"1441312","type":"good","language_code":"cs","title":"Světla velkoměsta","summary":"Světla velkoměsta (anglicky City Lights) je americký němý film studia United Artists z roku 1931. Snímek režíroval Charlie Chaplin a sám si zahrál i hlavní roli. Film sleduje životní peripetie typické Chaplinovy postavy Tuláka, který se zamiluje do slepé dívky a získá poněkud vrtkavé přátelství alkoholického milionáře.\nChaplin trval na konceptu němého filmu, přestože byl v období příprav film zvukový již na svém vzestupu. Natáčení začalo v prosinci 1928 a trvalo až do září 1930. Světla velkoměsta byl prvním z Chaplinových filmů, ke kterému složil i doprovodnou hudbu. Hotova byla za pouhých šest týdnů a společně s Chaplinem se na ní podílel skladatel Arthur Johnston. Ústřední melodie, použitá jako leitmotiv pro scény, ve kterých se objevuje slepá dívka, pochází z písně „La Violetera“ od španělského skladatele Josého Padilly Sáncheze. Chaplin poté prohrál soudní spor s Padillou, protože se skladatelovo jméno neobjevilo v titulcích.\nPremiéra, které se zúčastnil i Albert Einstein, proběhla 30. ledna 1931 a setkala se s mimořádným úspěchem. Celkové tržby dosáhly výše pěti milionů dolarů a i ohlasy kritiků se ukázaly jako velmi pozitivní. Sám Chaplin považoval Světla velkoměsta za svůj nejlepší film.","url":"https://cs.wikipedia.org/wiki/Sv%C4%9Btla_velkom%C4%9Bsta","thumbnail_url":"https://upload.wikimedia.org/wikipedia/commons/thumb/0/09/City_Lights_%281931_theatrical_poster_-_retouched%29.jpg/150px-City_Lights_%281931_theatrical_poster_-_retouched%29.jpg"},{"id":"1441477","type":"good","language_code":"cs","title":"Pran Nath","summary":"Pandita Pran Nath (Dévanágarí: पंडित प्राणनाथ; 3. listopadu 1918, Láhaur – 13. června 1996, Berkeley) byl indický zpěvák, hráč na tampuru a pedagog. Věnoval se stylu kirana gharana. Jeho učitelem byl Abdul Wahid Khan. V šedesátých letech 20. století vyučoval na univerzitě v Dillí a později se usadil ve Spojených státech amerických, kde byl více než čtvrt století učitelem hudebníků La Monte Younga, Marian Zazeelaové a Terryho Rileyho. Spolu s nimi odehrál řadu vystoupení, a to jak ve Spojených státech, tak i v Evropě a Asii. Za jejich doprovodu se rovněž občasně vracel do rodné země.","url":"https://cs.wikipedia.org/wiki/Pran_Nath","thumbnail_url":null},{"id":"14622","type":"good","language_code":"cs","title":"Lublaň","summary":"Lublaň (slovinsky Ljubljana,  ) je hlavní město Slovinska, sídlo stejnojmenné městské občiny a je zároveň největší obcí ve Slovinsku. Je zeměpisným, kulturním, vědeckým, ekonomickým, politickým a administrativním centrem státu. Během celé historie byla Lublaň ovlivněna několika kulturami, neboť se nachází na křižovatce germánských, románských a slovanských národů, jejich jazyků, zvyků a obyčejů. Město zaujímá plochu 164 km² a v roce 2019 zde žilo okolo 293 000 obyvatel. Centrem města protéká řeka Lublaňka.\nDopravní spojení, hustota průmyslu, vědecké a výzkumné instituce a obchodní tradice jsou faktory, které přispěly k vedoucí ekonomické pozici Lublaně. Lublaň je sídlem ústřední vlády, veřejné správy a všech slovinských ministerstev. Je také sídlem slovinského Národního shromáždění, slovinské vlády a prezidenta Slovinska, největší univerzity, Národního muzea, Etnografického muzea, Slovinské národní galerie, Muzea moderního umění a Slovinské akademie věd a umění.\nVe starověku na území Lublaně stávalo římské město Emona. Lublaň je poprvé zmiňována v první polovině 12. století. Od středověku až do rozpadu Rakouska-Uherska v roce 1918 byla součástí habsburské říše, poté se stala součástí Království Srbů, Chorvatů a Slovinců. Po druhé světové válce se Lublaň stala hlavním městem Socialistické republiky Slovinsko, která byla součástí Socialistické federativní republiky Jugoslávie. Tento status si udržela až do roku 1991, kdy Slovinsko získalo nezávislost a Lublaň se stala hlavním městem nově vzniklého státu. Nachází se uprostřed obchodní cesty mezi severním Jaderským mořem a oblastí Dunaje, byla historickým hlavním městem Kraňska, jedné z částí Habsburské monarchie obydlené Slovinci.","url":"https://cs.wikipedia.org/wiki/Lubla%C5%88","thumbnail_url":"https://upload.wikimedia.org/wikipedia/commons/thumb/4/46/Ljubljana_Montage_2.png/150px-Ljubljana_Montage_2.png"},{"id":"146733","type":"good","language_code":"cs","title":"Škoda Favorit","summary":"Škoda Favorit je osobní automobil nižší střední třídy, vyráběný v letech 1987 (prvních 200 kusů bylo vyrobeno již ke konci roku 1987) až 1994 automobilkou AZNP Mladá Boleslav, v roce 1990 automobilkou Škoda, automobilový koncern Mladá Boleslav, od 1991 Škoda, automobilová a.s. Automobil byl poprvé představen v roce 1987 na strojírenském veletrhu v Brně, během výroby prošel dvakrát modernizací. Byl k dispozici v několika stupních výbavy a také v několika limitovaných verzích.\nFavorit jako pětimístný hatchback byl základním typem, od kterého bylo odvozeno několik komerčních karosářských variant: pětimístné kombi Škoda Forman, dvoumístný valníček (otevřený nebo s nástavbou) Škoda Pick-up, dvoumístné hatchbacky a kombi Škoda Favorit Praktik / Škoda Forman Praktik, a dvoumístné kombi s nástavbou Škoda Forman Plus. Na automobilce nezávislá společnost Metalex vyráběla odvozený kabriolet MTX Roadster a užitkový MTX Pick-up D. C. určený pro export. Na základě Favoritu se vyráběly také elektromobily Škoda Eltra 151. Několik dalších karosářských variant se do sériové výroby nedostalo.\nPro tuzemský automobilový průmysl znamenal Favorit velký krok vpřed. V zemích bývalého východního bloku se stal (po Ladě Samaře) teprve druhým zástupcem automobilů nižší střední třídy s koncepcí předního pohonu, který nebyl licencí zahraničního modelu a který se svými jízdními i užitnými vlastnostmi mohl poměřovat se západoevropskými vozidly a stal se jedním z rozhodujících faktorů při privatizaci automobilky v roce 1991. Automobil byl úspěšný i v motoristickém sportu, zejména v rallye.","url":"https://cs.wikipedia.org/wiki/%C5%A0koda_Favorit","thumbnail_url":"https://upload.wikimedia.org/wikipedia/commons/thumb/0/0c/Skoda_favorit_lxi.jpg/150px-Skoda_favorit_lxi.jpg"},{"id":"1467989","type":"good","language_code":"cs","title":"Vačice zapotécká","summary":"Vačice zapotécká (Tlacuatzin canescens) je druh vačice, která se endemitně vyskytuje v mexických státech Oaxaca a Chiapas, kde žije v okolí Tehuantepecké šíje a v údolí poblíž města Oaxaca de Juárez. Během 20. a na začátku 21. století byla považována za druh obývající rozsáhlejší areál výskytu od západního Mexika až po Yucatánský poloostrov s izolovanou populací na ostrovech Islas Marías, ale studie z roku 2018 (Cervantes & kol.) tyto populace rozdělila na samostatné druhy. Nové pojetí nicméně stále některé instituce jako Mezinárodní svaz ochrany přírody nehodnotí (stav k prosinci 2021).\nVačice zapotécká patří mezi nejmenší druhy vačic na území Mexika, měří i s ocasem okolo 30 cm. Srst je šedá na končetinách, světle šedá na hřbetě, světlá na spodní části těla a světle hnědá na ocase. Toto zbarvení pravděpodobně slouží jako maskování. Vačice zapotécká obývá především různé typy lesů, ale i jiná stanoviště. Je to samotářský druh aktivní v noci. Pohybuje se po zemi i ve stromoví, kde loví různý hmyz i menší obratlovce, konzumuje také ovoce a řadí se tak mezi rozptylovače semen. Rozmnožování může probíhat po celý rok. Samice nemají vak, což je u vačnatců výjimka. Místo něj se na břiše vyvinula vrstva srsti, v níž mláďata po narození dokončují svůj vývoj.","url":"https://cs.wikipedia.org/wiki/Va%C4%8Dice_zapot%C3%A9ck%C3%A1","thumbnail_url":"https://upload.wikimedia.org/wikipedia/commons/thumb/9/95/Tlacuatzin_canescens.jpg/150px-Tlacuatzin_canescens.jpg"},{"id":"1468036","type":"good","language_code":"cs","title":"Apollo a Marsyas","summary":"Apollo a Marsyas (někdy uváděný i jako Apollón a Marsyas, Potrestání Marsya, Apollo trestá Marsya nebo Stahování Marsya z kůže) je obraz italského pozdně renesančního umělce Tiziana. Jde o nejcennější umělecké dílo na území ČR. Nachází se v obrazárně kroměřížského zámku a patří Arcibiskupství olomouckému. Přesné okolnosti vzniku nejsou známy, odborníci se však shodují, že jde o dílo zralého umělce. Možná je to dokonce jedna z posledních Tizianových prací, kterou vytvořil jako osmdesátník mezi rokem 1570 a smrtí v roce 1576, a může být nedokončená, i když na kameni v popředí je částečný podpis.Obraz znázorňuje, jak je Marsyas, satyr, který drze vyzval boha Apolla na hudební soutěž, zabíjen stahováním z kůže zaživa. Jedná se o jedno z několika pláten s mytologickými náměty podle Ovidia, jež Tizian tvořil ve svých pozdních letech, většinou pro krále Filipa II. Španělského, i když kroměřížský obraz zřejmě nebyl součástí této řady.\nObraz je v Kroměříži od roku 1673 a byl dlouho pozapomenut, protože se nacházel daleko od hlavních sbírek benátské malby. Tudíž „nevstoupil do kritické literatury až do roku 1909“. Ve 30. letech 20. století jej již historici umění „přijali jako důležitou pozdní práci“ Tiziana, ale byl málo znám širší veřejnosti.\nNa své první moderní výstavě v zahraničí byl „uvítán s užaslým obdivem“ jako „hvězdná atrakce“ významné výstavy v londýnské Královské akademii roku 1983. Pro většinu diváků byl nový a John Russell jej v New York Times popsal jako „nejúžasnější obraz výstavy“. V úvodu své rozsáhlé analýzy sir Lawrence Gowing napsal, že „celé měsíce – nepřeháním – je Londýn uchvácen kouzlem tohoto mistrovského díla, v němž tragický pocit, který ovládl Tizianovu poezii po dosažení sedmdesátky, dospěl ke krutému a vážnému vyvrcholení. Po většinu hodin ve většině dnů je před ním shluk ohromených a zmatených návštěvníků… Na Akademii se lidé stále ptají a v rádiu seriózní kritici debatují, jak je možné, že se v umění krása nebo velikost může projevit skrze tak děsivě bolestné téma.“","url":"https://cs.wikipedia.org/wiki/Apollo_a_Marsyas","thumbnail_url":"https://upload.wikimedia.org/wikipedia/commons/thumb/4/4b/Titian_-_The_Flaying_of_Marsyas.jpg/150px-Titian_-_The_Flaying_of_Marsyas.jpg"},{"id":"1469558","type":"good","language_code":"cs","title":"Jiří Gans","summary":"Jiří Gans (16. listopadu 1928 Praha – 16. ledna 1990 Chvalkov) byl představitel českého undergroundu a politický vězeň. Jako milovník anglosaské hudby v 60. letech založil českobudějovický Klub přátel hudby USA a v 70. letech patřil k hlavním postavám budějovického undergroundu. Roku 1977 byl v politickém procesu odsouzen na 15 let za vykonstruované obvinění ze špionáže. Jeho případ byl komunistickým režimem využit k propagandistické kampani, která měla zastrašit mládež a příslušníky undergroundu. Propuštěn byl po více než devíti letech a se zcela zničeným zdravím. Historik Petr Cajthaml o něm hovoří jako o oběti Státní bezpečnosti a zpolitizované justice.","url":"https://cs.wikipedia.org/wiki/Ji%C5%99%C3%AD_Gans","thumbnail_url":null},{"id":"147107","type":"good","language_code":"cs","title":"Kabát","summary":"Kabát je svrchní část oblečení, která zakrývá celou horní část těla. Délka kabátu se může lišit. Nicméně kabát je vždy delší, a to minimálně do poloviny stehen. Krátký kabát se nazývá kabátek. Tradiční kabát je vyroben z vlny, nebo vlněných směsí.  Kabát nemá polstrování. Těmito vlastnostmi se výrazně odlišuje od zimní bundy. Kabát nosí ženy i muži. Většinou se nosí při chladném počasí a chrání před větrem a deštěm a zimou. Často se obléká, jako elegantní vršek pro významné společenské události. Za poslední roky je kabát často mylně zaměňován za delší bundu, kvůli délce. Jsou však přitom opomíjeny některé vlastnosti a fakta. Z pohledu módy se kabát řadí mezi oděvy, které mají uznalejší hodnotu a je tedy nutné se více věnovat módnímu vkusu. Nosí-li žena elegantní kabátek, je to skutečně dáma. Ale skutečná dáma za žádných okolností nenosí ke kabátku batoh na zádech.","url":"https://cs.wikipedia.org/wiki/Kab%C3%A1t","thumbnail_url":"https://upload.wikimedia.org/wikipedia/commons/thumb/2/21/Major-General_The_Hon._James_MacDonald_large.jpg/150px-Major-General_The_Hon._James_MacDonald_large.jpg"},{"id":"147167","type":"good","language_code":"cs","title":"Rámájana","summary":"Rámájana (v sanskrtu रामायण, Rāmāyaṇa; v překladu „Příběh života Rámova“ či „Putování Rámovo“) je starověký indický epos, za jehož autora je považován legendární mudrc Válmíki. Tvoří důležitou část hinduistického kánonu smrti, společně s Mahábháratou je jedním z nejvýznamnějších děl indické epické literatury. Je nejoblíbenějším textem višnuistů.Hlavní hrdinou eposu je princ Ráma, prvorozený syn kóšálského krále Dašarathy. Ráma byl následkem dvorských intrik odsouzen ke čtrnácti letům lesního vyhnanství, kam se uchýlil i se svou manželkou Sítou a bratrem Lakšmanou. Vlády se zatím chopil jeho další bratr Bharata. Jednoho dne byla Síta unesena Rávanou, králem rákšasů, na ostrov Lanku (pravděpodobně Srí Lanka). Ráma ji však s pomocí opičího lidu v čele s králem Sugrívou a jeho věrným druhem Hanumánem získal zpět. Při dobývání Lanky zahynul Rávana, jeho synové, bratři i řada dalších významných rákšasů. Ráma se pak vrátil se Sítou zpět do Ajódhji, kde se stal králem a spravedlivě vládl po mnoho století.\nEpos se skládá z 24 000 dvojverší a zahrnuje 7 částí zvaných kándy. Vznikl zhruba kolem 3. století př. n. l., i když předloha pro Rámův příběh je ještě o několik století starší. Některé epizodní příběhy včetně celé první a sedmé kándy, kde dochází ke ztotožnění Rámy s Višnuem, byly do eposu včleněny až dodatečně, a to někdy v prvních stoletích našeho letopočtu. Tyto vsuvky jsou klíčové v tom, že z původně světského eposu činí náboženské dílo.","url":"https://cs.wikipedia.org/wiki/R%C3%A1m%C3%A1jana","thumbnail_url":"https://upload.wikimedia.org/wikipedia/commons/thumb/d/d7/Rama_and_Hanuman_fighting_Ravana%2C_an_album_painting_on_paper%2C_c1820.jpg/150px-Rama_and_Hanuman_fighting_Ravana%2C_an_album_painting_on_paper%2C_c1820.jpg"},{"id":"14780","type":"good","language_code":"cs","title":"Václav Morávek","summary":"Václav Morávek, známý jako Pobožný pistolník (8. srpna 1904 Kolín – 21. března 1942 Praha) byl v meziválečném období důstojník československé armády a za druhé světové války hrdina českého protinacistického odboje, člen legendární skupiny přezdívané gestapem „Tři králové“. Používal krycí jména León, Mladý, Vojta, Ota a Procházka.\nByl nejmladším členem odbojové trojice Balabán, Mašín, Morávek, která působila na území Protektorátu v letech 1939–1942. Skupina shromažďovala zpravodajsky cenné informace, které následně posílala do Londýna, byla v kontaktu se špiónem Paulem Thümmelem (A-54), kolportovala ilegální tiskoviny a prováděla menší záškodnickou činnost. Morávek, jenž vynikal odvahou a proslul neuvěřitelnými útěky, vydržel na svobodě ze slavného trojlístku nejdéle. Padl 21. března 1942 při přestřelce s příslušníky pražské řídicí úřadovny gestapa (Geheime Staatspolizeileistelle Prag) v dnešním Morávkově parku (u zastávky Prašný most). Krátce po válce byl in memoriam povýšen do hodnosti podplukovníka a roku 2005 na brigádního generála.","url":"https://cs.wikipedia.org/wiki/V%C3%A1clav_Mor%C3%A1vek","thumbnail_url":"https://upload.wikimedia.org/wikipedia/commons/thumb/e/e7/Vaclav.Moravek.%281904%E2%80%931942%29.gif/150px-Vaclav.Moravek.%281904%E2%80%931942%29.gif"},{"id":"1483031","type":"good","language_code":"cs","title":"Milost pro Jiřího Kajínka","summary":"Milost Jiřímu Kajínkovi udělil v květnu 2017 prezident Miloš Zeman formou podmíněného prominutí zbytku trestu odnětí svobody na doživotí. V pořadí osmá milost udělená během prezidentova prvního mandátu je považována za kontroverzní a vzbudila silnou společenskou odezvu. Důvodem byla známost omilostněného Jiřího Kajínka, dvojnásobného nájemného vraha a recidivisty, prezidentova dřívější vyjádření vylučující udělení milosti i později uváděné důvody milosti. Na rozdíl od ostatních milostí, jejichž udělení zveřejňoval Hrad zpětně, informoval prezident Zeman již o zvažování této milosti a následně i o jednotlivých krocích. Milost se lišila také skutečností, že omilostněný Kajínek byl potrestán za zvlášť závažný trestný čin a zároveň netrpěl nevyléčitelnou nemocí, čímž nevyhovoval podmínkám, které si prezident sám pro udělení milostí stanovil. Udělení milosti přivedlo odborníky k diskusi o další existenci a formě této pravomoci prezidenta.","url":"https://cs.wikipedia.org/wiki/Milost_pro_Ji%C5%99%C3%ADho_Kaj%C3%ADnka","thumbnail_url":"https://upload.wikimedia.org/wikipedia/commons/thumb/0/00/Kajinek_bystrc.png/150px-Kajinek_bystrc.png"},{"id":"1495727","type":"good","language_code":"cs","title":"Udržitelná energie","summary":"Energie je udržitelná, pokud „uspokojuje potřeby současnosti, aniž by ohrožovala schopnost budoucích generací uspokojovat své vlastní potřeby“. Většina definic udržitelné energie zohledňuje environmentální aspekty, jako jsou emise skleníkových plynů, a sociální a ekonomické aspekty, jako je energetická chudoba. Obnovitelné zdroje energie, jako je ta větrná, vodní, solární a geotermální, jsou obecně mnohem udržitelnější než zdroje využívající fosilní paliva. Některé projekty v oblasti obnovitelných zdrojů energie, například kácení lesů za účelem výroby biopaliv, však mohou způsobit vážné škody na životním prostředí. Úloha neobnovitelných zdrojů energie v rámci udržitelné energetiky je kontroverzní. Jaderná energie je nízkouhlíkovým zdrojem, jehož historické vlivy na zdraví lidí jsou srovnatelné s větrnou a solární energií, ale její udržitelnost je předmětem diskusí kvůli obavám z radioaktivního odpadu, šíření jaderných zbraní a havárií. Přechod z uhlí na zemní plyn má environmentální výhody, včetně nižšího dopadu na klima, ale může vést ke zpoždění přechodu na udržitelnější možnosti. Do technologií elektráren lze zabudovat zachycování a ukládání oxidu uhličitého (CO2), aby se odstranily jeho emise skleníkových plynů, ale tato technologie je nákladná a energeticky náročná a zřídkakdy se realizuje.\nFosilní paliva zajišťují 85 % světové spotřeby energie a energetický systém je zodpovědný za 76 % globálních emisí skleníkových plynů. Přibližně 790 milionů lidí v rozvojových zemích nemá přístup k elektřině a 2,6 miliardy lidí je při vaření závislých na tradičních tuhých palivech, jako je dřevo nebo dřevěné uhlí. Snížení emisí skleníkových plynů na úroveň odpovídající Pařížské dohodě z roku 2015 bude vyžadovat systémovou transformaci způsobu výroby, distribuce, skladování a spotřeby energie. Spalování fosilních paliv a biomasy se významně podílí na znečištění ovzduší, které je podle odhadů příčinou 7 milionů úmrtí ročně. Přechod na nízkouhlíkový energetický systém by proto měl výrazné přínosy i pro lidské zdraví. Existují cesty, jak zajistit všeobecný přístup k elektřině a čistému vaření způsobem, který je slučitelný s klimatickými cíli a zároveň přináší rozvojovým zemím významné zdravotní a ekonomické výhody.\nV navrhovaných způsobech zmírňování změny klimatu, které jsou slučitelné s omezením globálního oteplování na 2 °C, je potřeba rychle ukončit provoz uhelných elektráren, vyrábět více elektřiny z čistých zdrojů, jako jsou větrné a solární elektrárny, a v odvětvích jako doprava a vytápění budov používat elektřinu místo fosilních paliv nebo používat udržitelné zdroje energie a snížit energetickou náročnost budov. U některých energeticky náročných technologií a procesů, které je obtížné elektrifikovat, je řešením využití vodíkového paliva vyráběného z nízkoemisních zdrojů energie. Aby bylo možné přizpůsobit větší podíl proměnlivé energie z obnovitelných zdrojů, vyžadují elektrické sítě flexibilitu prostřednictvím infrastruktury, jako je skladování energie. Aby bylo možné dosáhnout výrazného snížení emisí skleníkových plynů, bylo by třeba změnit infrastrukturu a technologie využívající energii, jako jsou budovy a dopravní systémy, tak, aby využívaly čisté formy energie a také šetřily energií. Některé rozhodující technologie pro eliminaci emisí skleníkových plynů souvisejících s energií ještě nejsou dostatečně vyspělé.\nVětrné a solární elektrárny v roce 2019 vyrobily 8,5 % celosvětové elektřiny. Tento podíl rychle roste, zatímco náklady klesají a podle odhadů budou dále klesat. Mezivládní panel pro změnu klimatu (IPCC) odhaduje, že k omezení globálního oteplování na 1,5 °C by bylo třeba v letech 2016 až 2035 každoročně investovat do energetického systému 2,5 % světového hrubého domácího produktu. Dobře navržené vládní politiky, které podporují transformaci energetického systému, mohou snížit emise skleníkových plynů a zlepšit kvalitu ovzduší. V mnoha případech také zvyšují energetickou bezpečnost. Politické přístupy zahrnují stanovování cen uhlíku, standardy portfolia obnovitelných zdrojů, postupné rušení dotací na fosilní paliva a rozvoj infrastruktury na podporu elektrifikace a udržitelné dopravy. Důležitou úlohou vlád je také financování výzkumu, vývoje a demonstrací nových technologií čisté energie.","url":"https://cs.wikipedia.org/wiki/Udr%C5%BEiteln%C3%A1_energie","thumbnail_url":"https://upload.wikimedia.org/wikipedia/commons/thumb/2/29/European-union-renewables-new.svg/150px-European-union-renewables-new.svg.png"},{"id":"15017","type":"good","language_code":"cs","title":"Sarajevo","summary":"Sarajevo (cyrilicí Сарајево) je hlavní a největší město Bosny a Hercegoviny, v jehož hranicích na ploše 141,5 km² žije 275 524 obyvatel. V Sarajevské metropolitní oblasti, zahrnující kanton Sarajevo, Východní Sarajevo a okolní obce, žije přes půl milionu obyvatel. Sarajevo se nachází v Bosně v tzv. velké Sarajevské kotlině, je obklopeno Dinárskými horami a leží podél řeky Miljacky v srdci Balkánu, regionu jižní Evropy. Zároveň je hlavním městem Federace Bosny a Hercegoviny.\nSarajevo je politickým, finančním, společenským a kulturním centrem Bosny a Hercegoviny a významným centrem kultury na Balkáně s celoregionálním vlivem v oblasti zábavy, médií, módy a umění. Vzhledem k dlouhé historii náboženské a kulturní rozmanitosti se Sarajevu někdy říká „Jeruzalém Evropy“ nebo „Jeruzalém Balkánu“. Je jedním z mála velkých evropských měst, kde se v jedné čtvrti nachází mešita, katolický kostel, pravoslavný kostel i synagoga.Ačkoli osídlení oblasti sahá až do pravěku, moderní město vzniklo jako osmanská pevnost v 15. století. Sarajevo během své historie několikrát přitáhlo mezinárodní pozornost. V roce 1885 se Sarajevo stalo prvním městem v Evropě a po San Francisku druhým městem na světě, kde byla zavedena celodenní síť elektrických tramvají. V roce 1914 se stalo místem atentátu na arcivévodu Františka Ferdinanda d'Este, který spáchal aktivista místní Mladé Bosny Gavrilo Princip a který odstartoval první světovou válku, jež zároveň ukončila rakousko-uherskou nadvládu v Bosně a vedla ke vzniku Království Jugoslávie. Později, po druhé světové válce, vedlo vytvoření Socialistické republiky Bosna a Hercegovina v rámci Socialistické federativní republiky Jugoslávie k masivnímu rozvoji Sarajeva, tehdejšího hlavního města republiky, který vyvrcholil uspořádáním zimních olympijských her v roce 1984, jež znamenaly pro město období prosperity. Po vypuknutí jugoslávských válek ale město během bosenské války a rozpadu Jugoslávie trpělo 1425 dní od dubna 1992 do února 1996 nejdelším obléháním hlavního města v dějinách moderních válek.Sarajevo prochází poválečnou rekonstrukcí a je nejrychleji rostoucím městem v Bosně a Hercegovině. Série cestovních průvodců Lonely Planet označila Sarajevo za 43. nejlepší město na světě a v prosinci 2009 ho zařadila mezi deset nejlepších měst, která stojí za to navštívit v roce 2010. V roce 2011 bylo Sarajevo nominováno na Evropské hlavní město kultury pro rok 2014 a v roce 2019 hostilo Evropský olympijský festival mládeže. V říjnu 2019 bylo Sarajevo jmenováno kreativním městem UNESCO za to, že kulturu staví do centra svých rozvojových strategií, a město je jedním z osmnácti tzv. světových Měst filmu.","url":"https://cs.wikipedia.org/wiki/Sarajevo","thumbnail_url":"https://upload.wikimedia.org/wikipedia/commons/thumb/e/e3/Sarajevo_City_Panorama.JPG/150px-Sarajevo_City_Panorama.JPG"},{"id":"15247","type":"good","language_code":"cs","title":"Ještěd","summary":"Ještěd (1012 m n. m.) (německy Jeschken nebo Jeschkenkoppe, polsky Jeszted nebo Jeszczed) je hora na severu Česka, jihozápadně od Liberce, nejvyšší vrchol Ještědsko-kozákovského hřbetu. S prominencí 517 metrů (převýšení od sedla v Jeřmanicích, které ho odděluje od Jizerských hor) jde o jedenáctou nejprominentnější horu v Česku.\nNa vrcholu se nachází známý televizní vysílač v technicistním architektonickém stylu; v dolní části vysílače je umístěn hotel a restaurace. Na Ještěd vedou lanovky, na svazích je lyžařské středisko. Těsně pod Ještědem se nachází Horní Hanychov, nejzápadnější městská část Liberce. Masiv Ještědu je od roku 1995 součástí Přírodního parku Ještěd.\nJeště před výstavbou vysílače zde stál velký kříž. Ještědské kříže mají svoji dlouhou historii doloženou od roku 1737; prozatím poslední pochází z roku 1990. Jeho předchůdce byl v 80. letech 20. století tajně uříznut, údajně na pokyn tehdejšího komunistického předsedy národního výboru v Liberci.\nVýznamnou roli sehrál Ještěd krátce po srpnové okupaci Československa v roce 1968, když odtud ve dnech 25.–27. srpna vysílalo televizní Svobodné studio Sever.","url":"https://cs.wikipedia.org/wiki/Je%C5%A1t%C4%9Bd","thumbnail_url":"https://upload.wikimedia.org/wikipedia/commons/thumb/3/3f/Jested.jpg/150px-Jested.jpg"},{"id":"153875","type":"good","language_code":"cs","title":"Tučňák císařský","summary":"Tučňák císařský (Aptenodytes forsteri) je nejvyšší a nejtěžší ze všech tučňáků. Je endemitem Antarktidy. Samec má stejné zbarvení peří jako samice, bývá však o něco vyšší a těžší. Obecně druh dosahuje výšky až 122 centimetrů a váhy mezi 22–45 kilogramy. Hřbet a hlavu má černou, břicho bílé a okolí uší žluto-oranžové. Jako všichni ostatní tučňáci je nelétavý a jeho křídla jsou tuhá a zploštěná v ploutve.\nLoví většinou ryby, ale i korýše, například kril, a hlavonožce, například krakatice. Při lovu může pod vodou zůstat déle než 30 minut a ponořit se do hloubky až 565 metrů. K tomu má přizpůsobené tělo – má neobvykle strukturovaný hemoglobin, který mu umožňuje fungovat i při malých hodnotách kyslíku, tvrdé kosti zabraňující barotraumatu a schopnost zpomalit metabolismus a pozastavit funkci méně důležitých orgánů.\nTučňák císařský je známý svými cestami, které dospělí jedinci každý rok uskutečňují kvůli páření a krmení mláďat. Velké skupiny ptáků, ve kterých mohou být až tisíce jedinců, cestují 100–160 km. Je to jediný druh tučňáka, který se rozmnožuje během antarktické zimy. Samice snese jediné vejce, které inkubuje samec a samice mezitím v moři loví potravu. Po vylíhnutí mláděte se o něj rodiče starají v kolonii. V přírodě tučňák císařský žije většinou okolo 20 let, ale pozorování naznačují, že někteří jedinci se mohou dožít až 50 let.","url":"https://cs.wikipedia.org/wiki/Tu%C4%8D%C5%88%C3%A1k_c%C3%ADsa%C5%99sk%C3%BD","thumbnail_url":"https://upload.wikimedia.org/wikipedia/commons/thumb/a/a3/Aptenodytes_forsteri_-Snow_Hill_Island%2C_Antarctica_-adults_and_juvenile-8.jpg/150px-Aptenodytes_forsteri_-Snow_Hill_Island%2C_Antarctica_-adults_and_juvenile-8.jpg"},{"id":"1538868","type":"good","language_code":"cs","title":"Symphony of Destruction","summary":"„Symphony of Destruction“ je píseň americké thrashmetalové kapely Megadeth, která vyšla roku 1992 jako první singl z jejich alba Countdown to Extinction. Autorem hudby i textu je frontman skupiny, Dave Mustaine. Text popisuje hypotetickou situaci, ve které se průměrný občan ocitá v pozici vůdce země ovládané loutkovou vládou. Píseň byla často hrána v rádiích a umístila se na poměrně vysokých příčkách mnoha hudebních žebříčků, díky čemuž se stala jednou z nejznámějších písní skupiny. Mnoho interpretů vytvořilo její coververzi.\nVideoklip ke skladbě byl hojně vysílán na americkém televizním kanálu MTV, ale postupně vyvolal jistou kontroverzi (scéna s atentátem se MTV zdála „příliš drsná“). Video zobrazuje jednotlivé hrající členy kapely, tyto záběry jsou prokládány převážně černobílými scénami z atentátu na politického kandidáta a vzniklých nepokojů a anarchie.","url":"https://cs.wikipedia.org/wiki/Symphony_of_Destruction","thumbnail_url":null},{"id":"155427","type":"good","language_code":"cs","title":"Galaxie v Trojúhelníku","summary":"Galaxie v Trojúhelníku je spirální galaxie typu SA(s)cd vzdálená přibližně 3 milióny světelných let od Země v souhvězdí Trojúhelníku. Je katalogizována také jako Messier 33 nebo NGC 598. Někdy se používá i název galaxie Větrník, který však má společný s galaxií Messier 101. Galaxie v Trojúhelníku je třetím největším členem Místní skupiny galaxií, která zahrnuje Mléčnou dráhu, galaxii v Andromedě a přibližně 30 dalších menších galaxií. Je to jeden z nejvzdálenějších objektů viditelných za příznivých podmínek pouhým okem. Pozorovatel však musí mít velice dobrý zrak a musí být mimo dosah jakéhokoliv osvětlení.","url":"https://cs.wikipedia.org/wiki/Galaxie_v_Troj%C3%BAheln%C3%ADku","thumbnail_url":"https://upload.wikimedia.org/wikipedia/commons/thumb/e/ea/M33_-_Triangulum_Galaxy.jpg/150px-M33_-_Triangulum_Galaxy.jpg"},{"id":"155491","type":"good","language_code":"cs","title":"Nankingský masakr","summary":"Nankingský masakr nebo znásilnění Nankingu byl válečný zločin spáchaný Japonskou císařskou armádou během druhé čínsko-japonské války. K události došlo v průběhu přibližně sedmi týdnů po 13. prosinci 1937, kdy byl dobyt Nanking, od roku 1928 hlavní město Čínské republiky. Ve městě byli hromadně popravováni zajatí čínští vojáci, masakrováni civilisté, mučeny a znásilňovány desetitisíce osob. Rozšířené bylo rabování a žhářství. Během několika prvních týdnů zničila armáda ohněm třetinu celého města a tři čtvrtiny všech obchodů. Přesný počet obětí masakru není znám. Mezinárodní vojenský tribunál pro Dálný východ (IMTFE) odhadl jejich počet na 260 000 civilistů, jiné odhady ale hovoří až o 430 000. Počet znásilněných je odhadován na 20 000 až 80 000.","url":"https://cs.wikipedia.org/wiki/Nankingsk%C3%BD_masakr","thumbnail_url":"https://upload.wikimedia.org/wikipedia/commons/thumb/e/e4/Chinese_to_be_beheaded_in_Nanking_Massacre.jpg/150px-Chinese_to_be_beheaded_in_Nanking_Massacre.jpg"},{"id":"1555522","type":"good","language_code":"cs","title":"Bitva u Bunker Hillu","summary":"Bitva u Bunker Hillu (anglicky Battle of Bunker Hill) se odehrála 17. června 1775 a byla jednou z prvních bitev americké revoluční války. Došlo k ní během obléhání britské koloniální armády umístěné v Bostonu americkou kontinentální armádou. Jméno získala po kopci Bunker Hill v dnešní čtvrti Charlestown, na levém (severním) břehu řeky Charles, severně od centra města Boston v Massachusetts, kde se odehrávala její část. I když vrch byl původním cílem pro britské i americké jednotky, většina střetu proběhla na blízkém kopci zvaném Breed's Hill.Dne 13. června 1775 se vůdci kontinentálních sil obléhajících Brity okupovaný Boston dozvěděli, že Britové plánují vyslat vojáky, aby obsadili a opevnili kopce nad městem, což by jim umožnilo kontrolovat bostonský přístav. Zabránit tomu mělo 1 200 mužů kontinentální armády pod vedením plukovníka Williama Prescotta, kteří 16. června tajně obsadili kopce Bunker Hill a Breed's Hill. Během noci muži postavili na Breed's Hillu silnou redutu a dále menší opevněné linie napříč Charlestownským poloostrovem.Za svítání 17. června si Britové uvědomili činnost kontinentální armády na poloostrově a zahájili útočné operace. První dva útoky na americké pozice byly odraženy. Během nich Britové utrpěli významné ztráty, při třetím a posledním útoku Britové obsadili redutu, když Američanům došla munice. Ti pak ustoupili přes Bunker Hill do Cambridge a přenechali Britům kontrolu nad poloostrovem.Střet byl pro Brity taktickým, i když v zásadě Pyrrhovým vítězstvím, protože ztratili mnohem více mužů než Američané, včetně velkého množství důstojníků. Bitva ukázala, že nezkušené milice dokáží obstát proti pravidelným britským jednotkám. Rovněž odradila Brity od jakýchkoli dalších frontálních útoků proti dobře chráněným a bráněným nepřátelským liniím. Amerických obětí bylo mnohem méně, i když mezi jejich ztráty patřil generál Joseph Warren a major Andrew McClary, poslední oběť bitvy.Bitva také přiměla Brity k pečlivějšímu plánování a opatrnějšímu manévrování v budoucích střetnutích, což bylo patrné v následných bojích v New Yorku a New Jersey. I když tato taktika americké armádě spíše pomáhala, než aby jí škodila, neboť jí dávala větší příležitost k ústupu, pokud hrozila zjevná porážka. Průběh bitvy v neposlední řadě přesvědčil Brity o potřebě najmout více vojáků. Do Ameriky tak dorazili Hesenští jako pomocné sbory k posílení Britů, aby dokázali čelit nové a silné kontinentální armádě.","url":"https://cs.wikipedia.org/wiki/Bitva_u_Bunker_Hillu","thumbnail_url":"https://upload.wikimedia.org/wikipedia/commons/thumb/c/cf/The_Death_of_General_Warren_at_the_Battle_of_Bunker%27s_Hill.jpg/150px-The_Death_of_General_Warren_at_the_Battle_of_Bunker%27s_Hill.jpg"},{"id":"1556545","type":"good","language_code":"cs","title":"Nestor úzkozobý","summary":"Nestor úzkozobý, známý také jako nestor norfolkský (Nestor productus), je vyhynulým druhem papouška, který náleží do čeledi kakapovití (Strigopidae) a rodu nestor (Nestor). Jeho nejbližší příbuzný je nestor kaka (Nestor meridionalis) z Nového Zélandu. Nestor úzkozobý byl statný papoušek, asi 38 cm velký, jemuž jméno vynesl dlouhý dolů zahnutý zobák. Vyskytoval se na ostrově Norfolk a také na dvou malých blízkých ostrovech Phillip Island a Nepean Island. Biologie tohoto druhu zůstala neprobádána a je v mnoha ohledech hádankou. Podobně jako nestor kaka mohl i nestor úzkozobý obývat lesní oblasti a žít buď solitérně, anebo v menších skupinkách. Jednalo se o špatného letce, který často pobýval na zemi. Nebyl plachý a v zajetí se dal snadno ochočit. Hnízdil pravděpodobně ve stromových dutinách a snůška činila asi 4 vejce, avšak i tyto informace jsou sporné.\nDruh poprvé popsal britský ornitolog John Gould roku 1836 pod původním vědeckým jménem Plyctolophus productus. Již tehdy byl však pták na pokraji vyhynutí. Ostrov Norfolk byl objeven roku 1774 během druhé plavby Jamese Cooka a od roku 1788 sloužil jako trestanecká kolonie. To s sebou přineslo jak ničení lesních porostů, tak lov papoušků pro maso a introdukci nových predátorů. Již na konci 30. let 19. století nebyl nestor úzkozobý na Norfolku nalezen. Menší populace pravděpodobně přežívaly na ostrově Phillip, kde však byly vystaveny vlivu vysazených prasat, koz a králíků, kteří měli negativní vliv na tamní vegetaci. Poslední známý jedinec nestora úzkozobého uhynul v zajetí v Londýně někdy po roce 1851. Některé exempláře a fosilní pozůstatky schraňují muzea po celém světě, jeden exemplář náleží i Národnímu muzeu v Praze.","url":"https://cs.wikipedia.org/wiki/Nestor_%C3%BAzkozob%C3%BD","thumbnail_url":"https://upload.wikimedia.org/wikipedia/commons/thumb/a/a7/Norfolk_kaka_Birmingham.JPG/150px-Norfolk_kaka_Birmingham.JPG"},{"id":"1559899","type":"good","language_code":"cs","title":"Křovinná vegetace","summary":"Křovinná vegetace je souhrnný název pro vegetační typy a biotopy, v jejichž rostlinné složce dominují keře. Mohou se vyskytovat přirozeně v oblastech, kde klimatické podmínky nedovolují růst stromů, nebo jako výsledek lidských změn či opakovaných disturbancí v krajině. V různých klimatických a vegetačních pásech mohou nabývat nejrůznějších podob, od hustých, vysokých a zcela neprůchodných porostů po řídké, roztroušené skupiny nízkých keříků v polopouštních a arktických oblastech. Přechody mezi jednotlivými formacemi jsou neostré, na okrajích křoviny zpravidla plynule přecházejí do lesního porostu nebo do lesostepní či stepní vegetace. Mohou kolem nich být vyvinuty i květnaté bylinné lemy. Mnohé křovinaté biotopy ve světě (fynbos, chaparral, kwongan a další) patří k hotspotům biologické diverzity s mnoha endemickými druhy rostlin a živočichů; naopak jednotvárné sukcesní křoviny složené z několika málo dominantních druhů keřů, doprovázené porosty běžných ruderálů, jsou projevem degradované lokality a jejich expanze má na biodiverzitu negativní vliv. Hojně diskutovaným jevem je v této souvislosti expanzní šíření křovin do travnatých biomů ve světě, tzv. shrub encroachment.\nV kulturní krajině mají křoviny významnou ekologickou funkci jako zdroj potravy a úkrytu pro drobné živočichy. Na porosty křovin je vázána celá řada živočichů, jak obratlovců, tak bezobratlých, kterým poskytují dostatek možností k úkrytu, obživě, hnízdění, lovu a dalším životním aktivitám. Významný je také jejich protierozní, půdoochranný a vodohospodářský vliv na okolní krajinu. Jejich porosty zpevňují svahy a říční břehy, pomáhají při zadržování srážek a slouží jako větrolamy. Coby součást lesního pláště přispívají ke stabilitě lesů. Křoviny v krajině, zejména kolem frekventovaných komunikací, zachytávají prach, snižují hluk a zvyšují vzdušnou vlhkost. V neposlední řadě je důležitá též jejich funkce krajinotvorná a estetická, využívaná v krajinářské a sadovnické tvorbě, pro kterou keřovité porosty skýtají mnohočetné využití. Člověku porosty křovin odedávna přinášely též hmotný prospěch v podobě sběru drobných plodů (slívy, bezinky, lískové oříšky, šípky) a hub, lapání drobného ptactva (čižba), řezání pružných vrbových a lískových prutů nebo palivového a řezbářského dřeva. Živelně bující neprostupná změť často trnitých výhonů může však zároveň být lidmi vnímána jako zanedbaná a neupravená a jejich hodnota je často přehlížena. Mnoho cenných krajinných křovisek bylo ve střední a východní Evropě zničeno při scelování zemědělských pozemků ve 20. století, další naopak přirozeně vznikají při opuštění dříve využívaných pozemků.","url":"https://cs.wikipedia.org/wiki/K%C5%99ovinn%C3%A1_vegetace","thumbnail_url":"https://upload.wikimedia.org/wikipedia/commons/thumb/b/b2/Prunus-spinosa-nature.JPG/150px-Prunus-spinosa-nature.JPG"},{"id":"156584","type":"good","language_code":"cs","title":"DB Cargo Polska","summary":"Firma DB Cargo Polska S.A. (VKM: DBSRP, dříve PCCSZ) je významný polský železniční dopravce. Sídlem společnosti je od roku 2011 Zabrze, dříve firma sídlila v Jaworzně. Společnost patří od 21. července 2009 do skupiny DB Cargo z holdingu Deutsche Bahn, do té doby byla součástí holdingu PCC SE se sídlem v Duisburgu. Vedle podnikání v železniční dopravě se firma zabývá také těžbou písku a zároveň je vlastníkem nebo spoluvlastníkem několika dalších logistických firem, které dohromady tvoří stejnojmenný holding.\nFirmy v rámci holdingu se pak vedle provozování nákladní drážní dopravy a těžby písku zabývají či zabývaly také provozováním dráhy, výrobou, opravami a údržbou hnacích vozidel a železničních vozů, intermodální dopravou, osobní železniční dopravou aj.","url":"https://cs.wikipedia.org/wiki/DB_Cargo_Polska","thumbnail_url":"https://upload.wikimedia.org/wikipedia/commons/thumb/8/8c/Zabrze_Wolno%C5%9Bci_DB_Schenker_Rail_Polska_30_08_2011_P8309260.jpg/150px-Zabrze_Wolno%C5%9Bci_DB_Schenker_Rail_Polska_30_08_2011_P8309260.jpg"},{"id":"1568057","type":"good","language_code":"cs","title":"Žlebští z Lichtenburka","summary":"Žlebští z Lichtenburka byla východočeská větev českého panského rodu Lichtenburků, kterou na počátku 14. století založil Václav Žlebský z Lichtenburka, syn Jindřicha z Lichtenburka a jeho druhé manželky Matyldy ze Žleb.\nZatímco Václav Žlebský z Lichtenburka vlastnil hrad Žleby s přilehlým panstvím a statky v dolním Poohří s hradem Klapým (dnešní Hazmburk), jeho bratr Čeněk Žlebský z Ronovce ovládal hrad Ronovec a městečko Bělou. Jejich další bratr Smil III. z Lichtenburka se v pramenech objevil pouze roku 1310. Všichni bratři se politicky přidržovali svého strýce Oldřicha z Lichtenburka spolu se kterým byli přívrženci českého krále Jindřicha Korutanského. Mezi lety 1312 a 1314 Čeněk i Václav zemřeli a jejich majetky zdědil jediný Václavův syn Hynek Žlebský z Lichtenburka, jenž v tu dobu však ještě nebyl zletilý. Správy rodových statků se proto ujala jeho babička Matylda ze Žleb. Když Matylda v roce 1327 zesnula, Hynek se stal samostatným vládcem svého panství. Brzy se zařadil mezi nejvlivnější šlechtice své doby a dokonce se stal důvěrníkem krále Karla IV. Hynek zřejmě směnil s králem Janem Lucemburským své statky v dolním Poohří s hradem Klapým a žlebské panství za hrad Poděbrady s přilehlým panstvím, jež bylo velmi výnosné. Oženil se s Anežkou z Landštejna. Z tohoto svazku sice vzešly tři dcery, ale žádný syn. Když Hynek roku 1351 zemřel, poděbradské panství zdědil manžel jeho dcery Elišky, Boček z Kunštátu a Poděbrad. Žlebské panství až do konce svého života se svolením Karla IV. využívala vdova po Hynkovi, Anežka z Landštejna, jejíž smrtí v roce 1370 žlebská větev rodu Lichtenburků definitivně zanikla.","url":"https://cs.wikipedia.org/wiki/%C5%BDleb%C5%A1t%C3%AD_z_Lichtenburka","thumbnail_url":"https://upload.wikimedia.org/wikipedia/commons/thumb/9/90/Pe%C4%8De%C5%A5_V%C3%A1clava_%C5%BDlebsk%C3%A9ho.jpg/150px-Pe%C4%8De%C5%A5_V%C3%A1clava_%C5%BDlebsk%C3%A9ho.jpg"},{"id":"1572405","type":"good","language_code":"cs","title":"Volarský dům","summary":"Volarský dům alpského typu (německy Wallerer Haus) je na území České republiky ojedinělý typ venkovského dřevěného domu, jenž se vyskytuje v šumavském městě Volary, které proto někdy bylo nazýváno „alpským městečkem na Šumavě“. Mimo Volary se vyskytuje ještě v sousední obci Dobrá a další jeden dům se nachází v Železné Rudě. Další, do současnosti nedochované domy, se nacházely v Českých Žlebech, Lenoře, Hůrce a Vimperku. V širším okolí Šumavy (Chodsko, Klatovsko, Plánicko) se vyskytují domy volarským stylem více nebo méně ovlivněné.Tento druh staveb přinesli na Šumavu kolonisté z Tyrolska nebo Štýrska v 16. století. Stavba, kde jsou všechny hospodářské prostory pod jednou střechou, byla dobře přizpůsobena podmínkám šumavských zim. Počet dochovaných staveb tohoto typu se v průběhu 20. století ve Volarech snížil z téměř dvou set na čtrnáct. Přitom ještě těsně po druhé světové válce byly Volary nejrozsáhlejším dochovaným sídlem v Evropě sestávajícím z roubených budov.","url":"https://cs.wikipedia.org/wiki/Volarsk%C3%BD_d%C5%AFm","thumbnail_url":"https://upload.wikimedia.org/wikipedia/commons/thumb/9/9f/Volary%2C_K._V._Raise_164_%283%29.jpg/150px-Volary%2C_K._V._Raise_164_%283%29.jpg"},{"id":"158270","type":"good","language_code":"cs","title":"Martina Sáblíková","summary":"Martina Sáblíková (* 27. května 1987 Nové Město na Moravě) je česká rychlobruslařka specializující se na dlouhé tratě 3000 a 5000 m. Je trojnásobnou olympijskou vítězkou, mnohonásobnou mistryní světa a Evropy, držitelkou několika světových rekordů. Několikrát také vyhrála mistrovství České republiky v rychlobruslení.\nV dětství hrávala basketbal, k rychlobruslení ji v 11 letech přivedl trenér Petr Novák, jehož svěřenkyní je doposud. Na mezinárodní scéně působí od jara 2002, kdy se poprvé zúčastnila mistrovství světa juniorů. Na podzim téhož roku zajela první závody Světového poháru; do jeho elitní divize se začala prosazovat v roce 2004. Přelomem v její kariéře se stala sezóna 2005/2006, kdy se zúčastnila Zimních olympijských her v Turíně (zde na trati 5000 m skončila čtvrtá) a na mistrovství světa juniorů získala stříbrnou medaili. Od roku 2007 její sbírka medailí výrazně narostla – z mistrovství Evropy si postupně přivezla pět zlatých, tři stříbrné a čtyři bronzové, na mistrovstvích světa na jednotlivých tratích vybojovala šestnáct zlatých, šest stříbrných a dvě bronzové, na mistrovstvích světa ve víceboji pět zlatých, dvě stříbrné a jednu bronzovou. Na Zimních olympijských hrách ve Vancouveru zvítězila na tratích 3 a 5 km, v závodě na 1500 m byla třetí. Pro další olympijskou medaili, stříbrnou, si dobruslila na distanci 3000 m na Zimních hrách v Soči a o několik dní později obhájila olympijské zlato v nejdelším, pětikilometrovém závodě. Jeden cenný kov přidala na ZOH 2018 v Pchjongčchangu, kde na trati 5000 m vybojovala stříbro, a na ZOH 2022 v Pekingu, kde na stejné distanci získala bronzovou medaili. V sezónách 2006/2007–2016/2017 vládla ve Světovém poháru závodům na 3 a 5 km, jejichž celkové hodnocení jedenáctkrát po sobě vyhrála. Další dvě prvenství přidala, po jednoleté přestávce, v ročnících 2018/2019 a 2019/2020.\nÚspěchů také dosáhla ve svém doplňkovém sportu, silniční cyklistice. Má více než 15 medailí z mistrovství České republiky, v roce 2007 získala bronzovou medaili v časovce na mistrovství Evropy do 23 let.\nV letech 2007, 2009 a 2010 byla vyhlášena českým Sportovcem roku, roku 2010 získala rychlobruslařskou cenu Oscara Mathisena. V roce 2017 byla oceněna českým státním vyznamenáním – Medailí Za zásluhy.","url":"https://cs.wikipedia.org/wiki/Martina_S%C3%A1bl%C3%ADkov%C3%A1","thumbnail_url":"https://upload.wikimedia.org/wikipedia/commons/thumb/c/c1/Brno%2C_Jo%C5%A1tova%2C_knihkupectv%C3%AD_Dobrovsk%C3%BD%2C_autogrami%C3%A1da_Martiny_S%C3%A1bl%C3%ADkov%C3%A9_%2804%29.jpg/150px-Brno%2C_Jo%C5%A1tova%2C_knihkupectv%C3%AD_Dobrovsk%C3%BD%2C_autogrami%C3%A1da_Martiny_S%C3%A1bl%C3%ADkov%C3%A9_%2804%29.jpg"},{"id":"1585012","type":"good","language_code":"cs","title":"Mé nahraditelné já","summary":"Mé nahraditelné já (v anglickém originále Replaceable You) je 4. díl 23. řady (celkem 490.) amerického animovaného seriálu Simpsonovi. Scénář napsala Stephanie Gillisová a díl režíroval Mark Kirkland. V USA měl premiéru dne 6. listopadu 2011 na stanici Fox Broadcasting Company a v Česku byl poprvé vysílán 3. května 2012 na stanici Prima Cool.\nV tomto dílu je Homerovi přidělena pracovní asistentka Roz Davisová, jež Homerovi ale brzy uzurpuje jeho pozici. Homer své místo však lstí následně získá zpět. Bart s Martinem Princem na školní Den vědy mezitím připraví robotické tuleně, které si oblíbí důchodci ze Springfieldského domova důchodců. Radost důchodců se sice nejprve pokusí překazit konsorcium springfieldských podniků, čemuž Bart s pomocí skupiny vědátorů ale nakonec zabrání. Postavu Roz jako host nadabovala americká herečka Jane Lynchová. Díl „Mé nahraditelné já“ sledovalo během premiéry ve Spojených státech amerických přibližně 8 milionů diváků a od kritiků obdržel smíšené recenze.","url":"https://cs.wikipedia.org/wiki/M%C3%A9_nahraditeln%C3%A9_j%C3%A1","thumbnail_url":null},{"id":"1587842","type":"good","language_code":"cs","title":"Gejza","summary":"Gejza je maďarské křestní jméno, jehož variantou je jméno Géza. Nositeli jména Gejza mimo jiné jsou:\n\nGejza (asi 940 – 997) – uherský velkokníže\nGejza Uherský (1151 – po 1210) – uherský princ\nGejza I. Uherský (1045–1077) – uherský král\nGejza II. Uherský (1130–1162) – uherský král\nGejza Adam (* 1951) – slovenský pedagog, politik a aktivista romské menšiny\nGejza Csákvári (1938–2020) – slovenský fotbalista\nVojtech Gejza Danielovič (1904–1955) – slovenský důstojník a generálmajor\nGejza Dezorz (* 1978) – slovenský režisér\nGejza Dusík (1907–1988) – slovenský hudební skladatel\nGejza Farkaš (* 1949) – slovenský fotbalista\nGejza Fritz (1880–1957) – československý politik\nGejza Hlavaj (1926–?) – slovenský a československý politik\nGejza Kocsis (1910–1958) – maďarský fotbalista\nGejza Mede (* 1951) – československý politik\nGejza Medrický (1901–1989) – slovenský politik\nGejza Porubszky (1887–1971) – československý římskokatolický duchovní a politik\nGejza Rehák (1881–1940) – slovenský a československý politik\nGejza Sabanoš (1928–2011) – slovenský fotbalový brankář\nGejza Šimanský (1924–2007) – slovenský fotbalový útočník\nGejza Šlapka (1928–2017) – slovenský a československý politik\nGejza Tesár (* 1920) – slovenský fotbalista a trenér\nGejza Ujlaky (* 1950) – československá politik\nGejza Valent (* 1953) – československý atlet\nGejza Vámoš (1901–1956) – slovenský prozaik, dramatik a lékař\nGejza Végh (1920–?) – slovenský a československý politik\nGejza Veselý (* 1941) – slovenský římskokatolický kněz\nGejza Vrabeľ (1935–2003) – slovenský fotbalový brankář\nGejza Weiss (1892–?) – slovenský a československý politik","url":"https://cs.wikipedia.org/wiki/Gejza","thumbnail_url":null},{"id":"158826","type":"good","language_code":"cs","title":"Callisto","summary":"Callisto, též Jupiter IV, je měsíc Jupiteru. Náleží k tzv. Galileovým měsícům, objevil ho Galileo Galilei v roce 1610. Callisto je druhým největším z Jupiterových měsíců a třetím největším měsícem ve sluneční soustavě po Jupiterově Ganymedu a Saturnově Titanu. Callisto má průměr 4 820 km, takže dosahuje přibližně 99 % velikosti planety Merkur, ale pouze asi třetiny jeho hmotnosti. Obíhá jako čtvrtý nejvzdálenější měsíc z Galileových měsíců se střední vzdáleností asi 1 880 000 km. Oproti Io, Europě a Ganymedu se nepodílí na orbitální rezonanci zmiňovaných měsíců a slapové působení Jupitera je už tak slabé, že nezpůsobuje významný ohřev měsíce. Měsíc má s Jupiterem vázanou rotaci, takže neustále směřuje k planetě stejnou stranou. Jelikož obíhá daleko od Jupiteru, je jeho povrch méně ovlivňován působením jeho magnetosféry než v případě vnitřních měsíců.Těleso je tvořeno horninami a ledem v přibližně stejném množství. Průměrná hustota měsíce dosahuje 1,83 g/cm3. Spektroskopická měření naznačují, že se na povrchu nachází vodní led, oxid uhličitý, křemičitany a organické látky. Jeho kůra je silná až 150 km. Pod ledovou kůrou měsíce se nachází v hloubce okolo 100 km zřejmě relativně mělký oceán slané vody a pod ním již jen nediferencované či jen částečně diferencované jádro složené z křemičitanů.Povrch Callisto je silně rozryt impaktními krátery a je tudíž velice starý. Nevykazuje žádné stopy podpovrchových procesů jako je desková tektonika či vulkanismus a tak se předpokládá, že jeho povrch byl zcela zformován pouze dopady jiných těles. Výrazné povrchové útvary tvoří četné prstencové struktury, impaktní krátery různých tvarů a pásy sekundárních kráterů a jizev, hřebenů a uloženin. Při pohledu na měsíc z menší vzdálenosti je rozeznatelný členitý povrch tvořený malými světlými zmrzlými depozity nacházejícími se na vrcholcích vyvýšenin. Tyto vyvýšeniny jsou obklopeny hladkou vrstvou tmavého materiálu. Předpokládá se, že je to výsledek degradace malých útvarů vlivem sublimace, což podporuje absence malých impaktních kráterů a přítomnost množství malých pahorků, které pravděpodobně představují jejich zbytky. Absolutní stáří povrchu není známo.\nKolem Callisto se nachází velice slabá atmosféra tvořená oxidem uhličitým a pravděpodobně také molekulárním kyslíkem a nad ní pak poměrně intenzivní ionosféra. Předpokládá se, že měsíc vznikl pomalou akrecí z disku prachu a plynu, který obklopoval Jupiter po jeho vzniku. Protože akrece probíhala pomalu a rovněž slapové ohřívání bylo velmi malé, neměl Callisto dostatek tepla, aby mohla proběhnout jeho vnitřní diferenciace. Pomalá konvekce uvnitř Callisto, která započala krátce po vzniku měsíce, vedla k částečné diferenciaci a pravděpodobně i ke zformování podpovrchového oceánu v hloubce okolo 100–150 km a malého kamenitého jádra.Pravděpodobná přítomnost podpovrchového oceánu nechává otevřenou možnost, že by Callisto mohl hostit potenciální mimozemský život. Nicméně podmínky pro jeho vznik jsou méně přívětivé než v případě sousední Europy. Měsíc zkoumaly sondy Pioneer 10, Pioneer 11, Galileo a Cassini. Kvůli nízké míře radiace na povrchu měsíce se dlouho uvažovalo o Callisto jako o nejvhodnějším místě pro případnou lidskou základnu pro výzkum Jupiterovy soustavy. Teplota na jeho povrchu se pohybuje od -190 °C do -130 °C.","url":"https://cs.wikipedia.org/wiki/Callisto","thumbnail_url":"https://upload.wikimedia.org/wikipedia/commons/thumb/e/e9/Callisto.jpg/150px-Callisto.jpg"},{"id":"1594218","type":"good","language_code":"cs","title":"Mysterium Cosmographicum","summary":"Mysterium Cosmographicum (do češtiny volně přeloženo Posvátné tajemství kosmu nebo Tajemství vesmíru, doslovněji jako Kosmografické mystérium či jenom Mystérium) je první teologicko-astronomický spis německého astronoma a teologa Johanna Keplera. Poprvé byl vydaný roku 1596 v latinském jazyce v Tübingenu.\nKepler chtěl ve spise odkrýt boží principy vesmíru. Domníval se, že je odhalil, protože se mu podařilo sestavit takzvaný mnohostěnný archetypus model sluneční soustavy, jakkoli se později ukázalo, že je chybný. Tato hypotéza byla založena na umístění pěti platónských těles mezi sféry šesti tehdy známých planet a zároveň heliocentrické nauce Mikuláše Koperníka. Dílo se podrobně zabývá rovněž pohyby planet a jejich vzdáleností od Slunce. Ve vydání Mysteria pomáhal Keplerovi zejména jeho učitel a přítel Michael Mästlin.\nDe facto se jedná o teologické dílo. Kepler považoval vesmír složený z archetypů za jednotný a geometricky dokonalý obraz Boha. Zatímco Bůh Otec podle něj alegoricky představoval Slunce, duchovní i fyzikální centrum vesmíru, Bůh Syn představoval sféru stálic (nebeská klenba s hvězdami) a Duch svatý byl výrazem meziplanetárního prostoru přenášející sílu Slunce na planety, které se díky tomu pohybují. V Keplerově myšlení je patrný vliv Platóna i Mikuláše Kusánského.\nMysterium Cosmographicum je významná kniha pro astronomii. Stala se základem celého Keplerova díla a prvním významným krokem k modernizaci koperníkovské teorie. Johannes Kepler se jejím zveřejněním proslavil ve vzdělaneckých kruzích.","url":"https://cs.wikipedia.org/wiki/Mysterium_Cosmographicum","thumbnail_url":"https://upload.wikimedia.org/wikipedia/commons/thumb/7/7b/Mysterium_Cosmographicum_front_page.jpg/150px-Mysterium_Cosmographicum_front_page.jpg"},{"id":"1594965","type":"good","language_code":"cs","title":"Rukávečská obora","summary":"Rukávečská obora, zvaná též Květovská obora či obora Květov, se nachází v nejvyšší, jihovýchodní části někdejšího schwarzenberského orlického panství, v prostoru mezi orlickou vodní nádrží a Milevskem. Aktuální rozloha obory je uváděna 8,48 km² (v roce 2005 byla uváděna rozloha 7,3 km²). U Květova je obora přeťata silnicí III/12121 na dvě části, některé mapy používají pro severní část označení Květovská obora a pro jižní část označení Rukávečská obora (ačkoliv Rukáveč se paradoxně nachází blíže severní části). Centrem severní části obory je Karlův vrch (535 m), jižní část je rozložena od pravého břehu orlické vodní nádrže až k vrchu Obora (570 m), který se nachází ve východní části. Největší podíl obou částí obory patří katastrálně k obci Květov, severovýchodní cíp severní části patří k Rukávči a tím k městu Milevsku, jihozápadní část jižní části patří k obci Jetětice, vše v okrese Písek. V jižní části obory nedaleko dělicí silnice, na vrchu Oranice (538 m), je relativně malá část vyčleněna jako přírodní památka Rukávečská obora. Vlastníkem obory i části přilehlých lesů vně obory je podle katastru Jan Schwarzenberg, a správu vykonává rodinná společnost Orlík nad Vltavou, s.r.o., která na svém webu používá označení Schwarzenberské panství Orlík nad Vltavou. Výrazně dominantním vlastníkem správcovské firmy je Karel Schwarzenberg, jediným jednatelem Johannes von Schwarzenberg.","url":"https://cs.wikipedia.org/wiki/Ruk%C3%A1ve%C4%8Dsk%C3%A1_obora","thumbnail_url":"https://upload.wikimedia.org/wikipedia/commons/thumb/d/d1/Ruk%C3%A1ve%C4%8Dsk%C3%A1_t%C3%A9%C5%BE_Kv%C4%9Btovsk%C3%A1_obora_%28okres_P%C3%ADsek%29_%283%29.JPG/150px-Ruk%C3%A1ve%C4%8Dsk%C3%A1_t%C3%A9%C5%BE_Kv%C4%9Btovsk%C3%A1_obora_%28okres_P%C3%ADsek%29_%283%29.JPG"},{"id":"1596063","type":"good","language_code":"cs","title":"Pokřovník zelený","summary":"Pokřovník zelený (Acanthisitta chloris, maorsky tītipounamu) je malý pták z čeledi pokřovníkovití žijící pouze na Novém Zélandu. S výškou 8 cm a váhou 6–7 g se jedná se o nejmenšího novozélandského ptáka a jednoho z nejmenších pěvců na světě. Spolu s pokřovníkem alpínským představují jediné žijící zástupce čeledi pokřovníkovitých. Druh byl poprvé popsán roku 1787 švédským přírodovědcem Andersem Sparrmanem.\nSamec má na zadní části těla olivově zbarvené peří, hruď a prsa jsou krémově bílá, křídla mají hnědo-černé skvrny. Samice je poměrně výrazně odlišná s převládající hnědou barvou peří místo zelené. Pokřovník se živí hlavně bezobratlými živočichy, které vyzobává z kůry stromů, epifytických mechů a lišejníků. V monogamních svazcích žije dlouhá léta, většinu času stráví na svém teritoriu. Období páření začíná koncem srpna. K první snůšce dochází v září až říjnu, bývá v ní 2–5, nejčastěji 4 vejce. Do konce roku většinou dochází ještě ke druhé snůšce.\nRozlišují se dva poddruhy pokřovníka: subsp. chloris, který obývá Severní ostrov, a subsp. granti, jehož domovem je Jižní ostrov. Jedná se o poměrně hojně rozšířeného ptáka hodnoceného jako málo dotčený, i když celková velikost populace není známá. Oblíbený habitat pokřovníka zeleného tvoří kopcovité až hornaté oblasti zalesněné pabuky a nížinaté oblasti s převládajícími nohoplody. Pokud je pták vystaven nízkým teplotám, jako u jednoho z mála pěvců u něj dochází k částečnému utlumení životních funkcí. Mezi lety 1967–1992 byl vyobrazen na reversní straně novozélandské dvoudolarové bankovky.","url":"https://cs.wikipedia.org/wiki/Pok%C5%99ovn%C3%ADk_zelen%C3%BD","thumbnail_url":"https://upload.wikimedia.org/wikipedia/commons/thumb/d/d7/Lake_Sylvan_-_Rifleman_%285626163357%29_%28cropped%29.jpg/150px-Lake_Sylvan_-_Rifleman_%285626163357%29_%28cropped%29.jpg"},{"id":"1597457","type":"good","language_code":"cs","title":"Pištec žlutý","summary":"Pištec žlutý (Mohoua ochrocephala, maorsky mōhua) je malý žlutohnědý pták z řádu pěvců, který se endemitně vyskytuje na Jižním ostrově Nového Zélandu. Ještě v době příchodu Evropanů na Nový Zéland koncem 18. století se jednalo o jednoho z nejrozšířenějších ptáků. Z důvodu odlesňování a hlavně predace ze strany nově zavlečených savců (zejména hranostajů a krysy obecné) se areál pištce zmenšil až o 90 %. Ministerstvo památkové péče odhaduje celkovou velikost populace k roku 2020 na 5000 ptáků.\nPištec žlutý měří 15 cm. Samec váží 30 g, samice 25 g. Peří pištce je na hlavě i břichu kanárkově žluté; záda, křídla a ocas jsou převážně hnědé. Pohlavní dimorfismus je nevýrazný a v terénu je samec od samice k nerozeznání. K páření dochází od října do března.  Snůšky obsahují většinou tři až čtyři vejce, ale může jich být od jednoho do pěti. Živí se převážně bezobratlými živočichy, občas pojídá i ovoce a nektar. Hnízdí vysoko v korunách stromů v dutinách starých pabuků. Očekávaná délka života je 5 let, avšak byl zaznamenán i 16letý jedinec. Druh poprvé popsal Johann Friedrich Gmelin v roce 1789. O jeho zařazení se vedla dlouhá vědecká debata. Až analýzy DNA zařadily druh do rodu Mohoua a monotypické čeledi Mohouidae.\nOd roku 2005 je pištec veden na Červeném seznamu ohrožených druhů jako ohrožený taxon. Maorský kmen Ngāi Tahu považuje pištce žlutého za taonga („posvátný klenot”), ke kterému příslušníci kmene chovají historické, emoční a spirituální pouto. Pištec je vyobrazen na reversní straně novozélandské stodolarové bankovky.","url":"https://cs.wikipedia.org/wiki/Pi%C5%A1tec_%C5%BElut%C3%BD","thumbnail_url":"https://upload.wikimedia.org/wikipedia/commons/thumb/b/b8/Mohua_ochrocephala.png/150px-Mohua_ochrocephala.png"},{"id":"1598632","type":"good","language_code":"cs","title":"Henry Ernest Atkins","summary":"Henry Ernest Atkins (20. srpna 1872 Leicester – 31. ledna 1955 Huddersfield) byl britský šachový mistr, který se proslavil zejména svým devítinásobným vítězstvím za sebou na Britském šachovém šampionátu (z celkem 11 účastí). Zvítězil sedmkrát za sebou v letech 1905 až 1911, poté ještě v letech 1924 a 1925. Povoláním byl učitel a šachy považoval za koníček, věnoval jim málo času a zúčastnil se jen několika málo mezinárodních turnajů. Za svou kariéru nicméně porazil mnoho šachových mistrů, jako Akibu Rubinsteina, Saviellyho Tartakowera, Franka Marshalla a další. V roce 1950 mu Mezinárodní šachová federace za jeho úspěchy dodatečně udělila titul mezinárodního mistra. Arpad Elo později přepočetl Atkinsův výkon na ekvivalent Elo 2540.","url":"https://cs.wikipedia.org/wiki/Henry_Ernest_Atkins","thumbnail_url":"https://upload.wikimedia.org/wikipedia/commons/thumb/4/43/Atkins%2C_Henry_Ernest_1905_-_DPLA_-_dc51525587e705f64a7cdd1ae66a4ca5.jpg/150px-Atkins%2C_Henry_Ernest_1905_-_DPLA_-_dc51525587e705f64a7cdd1ae66a4ca5.jpg"},{"id":"1603114","type":"good","language_code":"cs","title":"Astronomiae Pars Optica","summary":"Astronomiae Pars Optica (česky Optická část astronomie; Celým názvem Ad Vitellionem paralipomena, quibus astronomiae pars optica traditur, česky Poznámky k Vitelliovi, v nichž je vysvětlena optická část astronomie nebo česky Dodatky k Vitelliovi, v nichž je vysvětlena optická část astronomie) je opticko-geometrický spis německého astronoma a teologa Johanna Keplera poprvé vydaný ve Frankfurtu nad Mohanem roku 1604.\nKepler tímto dílem položil základy moderní optiky i projektivní geometrie. Učinil jím totiž mnoho významných objevů. Jako první například vysvětlil optickou funkci lidského oka, zformuloval zákon převrácených čtverců nebo představil myšlenku o neustálých proměnách matematických entit. Dále se v knize věnoval zatmění Slunce, dírkovým komorám, lomu světla, kuželosečkám a dalším problematikám.","url":"https://cs.wikipedia.org/wiki/Astronomiae_Pars_Optica","thumbnail_url":"https://upload.wikimedia.org/wikipedia/commons/thumb/e/e8/Kepler_-_Ad_Vitellionem_paralipomena_quibus_astronomiae_pars_optica_traditur%2C_1604_-_158093_F.jpg/150px-Kepler_-_Ad_Vitellionem_paralipomena_quibus_astronomiae_pars_optica_traditur%2C_1604_-_158093_F.jpg"},{"id":"1608625","type":"good","language_code":"cs","title":"Medosavka novozélandská","summary":"Medosavka novozélandská (Anthornis melanura; maorsky korimako nebo makomako) je pták z čeledi kystráčkovitých, který se endemitně vyskytuje pouze na Novém Zélandu. Je poměrně hojně rozšířený po Jižním i Severním ostrově s výjimkou Northlandu, odkud vymizel koncem 19. století. Společně s vyhynulou medosavkou chathamskou se řadí do rodu Athornis. Rozeznávají se tři poddruhy: obscura (vyskytuje se na Tříkrálových ostrovech), oneho (Ostrovy chudých rytířů) a nejrozšířenější melanura (ostatní území včetně obou hlavních novozélandských ostrovů).\nMedosavky mají výrazný hlasový projev, který používají k vymezení svých teritorií i k běžné komunikaci. Měří okolo 20 cm. Samec váží okolo 34 g, samice 26 g. Samci jsou na většině těla olivově zelení, jejich ocas je černý a zadní část těla je zespodu světlá. Na hlavě mají lesklou fialovou skvrnu. Samice mají méně výrazné zbarvení. Jejich peří je spíše do šedých a světle hnědých olivových barev. K páření dochází od září do listopadu. Hnízdo staví pouze samice. Typicky dochází ke dvěma snůškám, avšak samice ostrovních populací (subs. oneho a obscura) kladou pouze jednu snůšku. Melanura snáší 3–5 narůžovělých vajec, ostrovní populace 2–4 vejce o rozměrech 23×16 mm. Inkubační doba trvá kolem 14 dní. Mláďata opouští hnízdo po dvou týdnech od vylíhnutí, avšak v dalších několika týdnech jim rodiče pomáhají shánět potravu.\nMedosavky jsou důležití opylovači. Živí se nektarem, ovocem a bezobratlými živočichy. V sání nektaru jim pomáhá dlouhý, na konci roztřepený jazyk. Jsou ohrožené zejména introdukovanými predátory jako jsou lasice hranostaj a krysa obecná. Škodí jim úbytek původních lesů a destrukce některých zdrojů potravy ze strany kusu liščích. V minulosti byly medosavky loveny Maory pomocí dlouhých dřevěných kopí zvaných here. Organizace BirdLife International hodnotí jejich populaci jako málo dotčenou.","url":"https://cs.wikipedia.org/wiki/Medosavka_novoz%C3%A9landsk%C3%A1","thumbnail_url":"https://upload.wikimedia.org/wikipedia/commons/thumb/f/f8/Anthornis_melanura_-New_Zealand-8.jpg/150px-Anthornis_melanura_-New_Zealand-8.jpg"},{"id":"16147","type":"good","language_code":"cs","title":"Kavkaz","summary":"Kavkaz je mohutné velehorské pásmo v jihozápadní Asii mezi Černým a Kaspickým mořem, které měří na délku více než 1 200 km. Vznikl během alpínsko-himálajského vrásnění, dělí se na Velký a Malý Kavkaz. Hlavní kavkazský hřeben, případně jeho severní úpatí, je v některých zdrojích považováno za hranici mezi Evropou a Asií. Rozšířená a na českých školách vyučovaná koncepce nicméně vede tuto hranici o něco severněji Kumomanyčskou sníženinou, podél řek Kuma a Manyč, až po ústí Manyče do Donu a po něm do Azovského moře. Oblast od hlavního kavkazského hřebene na sever se nazývá Předkavkazsko a oblast od hlavního hřebene na jih Zakavkazsko.\nNejvyšší oblastí Kavkazu je jeho boční hřeben (Bokovyj chrebet), v němž se nachází i nejvyšší vrchol, Elbrus. Celkem je na Kavkaze osm vrcholů přesahujících nadmořskou výšku 5000 m a minimálně 13 vrcholů vyšších než alpský Mont Blanc, nejvyšší evropská hora v případě, že by Kavkaz byl řazen k Asii. Co do výšky se jedná o 12. nejvyšší pohoří světa. Má velmi rozmanitou krajinu, která se mění především podle nadmořské výšky a vzdálenosti od velkých vodních ploch. V oblasti se vyskytují biomy od subtropických nížinných bažin přes podhorské a horské lesy až po alpínské louky, ledovce (hlavně na západním a středním Kavkazu) a vysokohorské pustiny. Jsou zde též bohaté louky, stepi a na jihu a východě v Arménii a Ázerbájdžánu i polopouště. Vzhledem k mimořádnému přírodnímu bohatství s množstvím endemitních druhů živočichů a rostlin byl kavkazský ekoregion zařazen mezi nejvýznamnější oblasti projektu WWF Global 200.\nO Kavkazu jsou zmínky již v řeckých pověstech; dle řecké mytologie Zeus v tomto pohoří přikoval Prométhea, kterého později osvobodil Héraklés. Po celá staletí bylo pohoří přirozenou hranicí mezi Osmanskou říší a Ruskem. Území je národnostně a nábožensky velice pestré. Za dob Sovětského svazu byl Kavkaz turisticky oblíbený, ale po sovětském rozpadu se stal nestabilní zónou, hlavně vinou etnických a geopolitických konfliktů v Čečensku, Abcházii, Jižní Osetii a Náhorním Karabachu. Podle Kavkazu je pojmenováno pohoří Montes Caucasus na přivrácené straně Měsíce.","url":"https://cs.wikipedia.org/wiki/Kavkaz","thumbnail_url":"https://upload.wikimedia.org/wikipedia/commons/thumb/f/fd/2019_-_Pshav-Khevsureti_National_Park_-_Horse_on_the_Khidotani_ridge.jpg/150px-2019_-_Pshav-Khevsureti_National_Park_-_Horse_on_the_Khidotani_ridge.jpg"},{"id":"1619450","type":"good","language_code":"cs","title":"Husice rajská","summary":"Husice rajská (Tadorna variegata) je pták z čeledi kachnovitých, který se endemitně vyskytuje pouze na Novém Zélandu. Obývá oba hlavní ostrovy (Severní a Jižní), Stewartův ostrov i některé další větší pobřežní novozélandské ostrovy. Řadí se do rodu Tadorna. \nMěří 63–71 cm. Samice váží kolem 1700 g, samec okolo 1400 g. Peří samce je na většině těla tmavé, zatímco peří samice má světle kaštanové barvy a její hlava je bílá. Ruční letky jsou u obou pohlaví zbarvené do černa, loketní letky mají iridiscentní (duhově proměnlivou) zelenou barvu. Křídelní krovky jsou na obou stranách bílé. Duhovka, zobák, nohy a blánovité prsty jsou černé. Husice žijí v monogamních dlouholetých svazcích. Většinu roku tráví na svém teritoriu, avšak v době přepeřování (leden–březen) se sdružují do velkých hejn. Tato hejna se v některých oblastech dostávají do konfliktu s místními farmáři, jelikož se pasou na mladém jeteli a trávě, která je určená pro dobytek. \nSamice klade 5–15, nejčastěji 9, vajec do hnízda v blízkosti vodní plochy. Inkubační doba trvá 30–35 dní. Na vejcích sedí pouze samice, zatímco samec stráží teritorium. Husice patří mezi několik málo novozélandských ptáků, kterým prospěla proměna novozélandských močálů a lesů na farmářské pastviny. Celková populace husic na Novém Zélandu ve 21. století je dokonce větší než před lidským osídlením ostrovů. Jelikož se husice poměrně snadno množí a jejich populace je hodnocena jako málo dotčená, je na ně každoročně pořádán lov. Jsou chovány v četných zoologických zahradách, v Česku je lze spatřit mj. v pražské zoo.","url":"https://cs.wikipedia.org/wiki/Husice_rajsk%C3%A1","thumbnail_url":"https://upload.wikimedia.org/wikipedia/commons/thumb/4/4c/A_pair_of_paradise_shelducks%2C_Lake_Victoria%2C_Christchurch.jpg/150px-A_pair_of_paradise_shelducks%2C_Lake_Victoria%2C_Christchurch.jpg"},{"id":"162709","type":"good","language_code":"cs","title":"Ganymedes","summary":"Slovo Ganymedes má více významů:\n\nGanymed (měsíc) – jeden z měsíců planety Jupiter\nGanymédés – řecká mytologická postava","url":"https://cs.wikipedia.org/wiki/Ganymedes","thumbnail_url":null},{"id":"1632161","type":"good","language_code":"cs","title":"You Are the Champions","summary":"„You Are the Champions“ je první singl americko-britské rockové skupiny Queen + Adam Lambert vydaný 1. května 2020. Jedná se o remake původní písně skupiny Queen „We Are the Champions“ z roku 1977 a z tohoto důvodu je jako autor písně uváděn Freddie Mercury, ačkoliv s nápadem vytvořit tuto nahrávku přišel Brian May. Oproti originálu byl text zkrácen a v posledním refrénu byly výskyty slova „we“ (česky „my“) změněny na „you“ (česky „vy“). Písní chtěla skupina vzdát hold všem zdravotníkům, kteří v první linii po celém světě bojují s pandemií covidu-19, výtěžek z prodeje byl darován do Fondu solidarity COVID-19 Světové zdravotnické organizace. Singl vyšel ve třech formátech: 1. května 2020 jako digitální nahrávka, 21. srpna 2020 byl vydán i v limitovaných formátech CD singl a vinylová deska. Obou limitovaných fyzických formátů bylo do prodeje uvedeno 3 000 kusů.\nSingl se dostal na přední příčky několika hudebních žebříčků. V britském UK Singles Chart se dostal na 95. příčku, fyzické formáty singlu (CD a vinylová deska) se v žebříčku Official Physical Singles Chart Top 100 dostaly na první místo, nahrávka se také objevila v žebříčku Billboard Hot Rock & Alternative Songs, kde dosáhla 46. místa. Píseň se stala velkým hitem v Japonsku – v hitparádě National Radio Air Play International Chart se dostala na první příčku a v National Radio Air Play Combination Chart byla k 19. květnu 2020 na 5. místě. Singl se dostal také na 24. pozici japonského týdenního žebříčku Japan Airplay Top 100.\nPodle členů kapely se jedná o důležitý projekt, který může pomoci v boji s covidem-19. Skupině za darování výdělku do Fondu solidarity COVID-19 poděkovala mimo jiné například Elizabeth Cousensová, prezidentka a generální ředitelka Nadace OSN.","url":"https://cs.wikipedia.org/wiki/You_Are_the_Champions","thumbnail_url":"https://upload.wikimedia.org/wikipedia/commons/thumb/a/a0/AdamLambert-Queen_7-1-14_SJ.jpg/150px-AdamLambert-Queen_7-1-14_SJ.jpg"},{"id":"1642229","type":"good","language_code":"cs","title":"Albatros královský","summary":"Albatros královský (Diomedea epomophora) je velký mořský pták z rodu Diomedea z čeledi albatrosovitých. Jeho rozpětí křídel je se svými téměř 3,5 m jedno z největších mezi ptáky. Až do přelomu 20. a 21. století byl albatros Sanfordův považován za poddruh albatrosa královského (subsp. sanfordi), poté byl nicméně povýšen na samostatný druh. I když ne všichni vědci toto rozdělení akceptovali, organizace jako BirdLife International či ACAP rozeznávají albatrosa královského a albatrosa Sanfordova jako dva druhy. \nVětšina peří albatrosa královského je bílá, pouze svrchní část křídel je černá s bílými skvrnami. Na spodní straně křídel podél jejich spodního okraje se nachází černá linka. Velký zobák je světle růžový s nosními dírkami směřujícími dopředu. Nohy jsou silné a krátké, což způsobuje kolébání albatrosa při chůzi. Duhovka je tmavá. Hřbet je silný, až to někdy vypadá, jako by měl albatros hrb. Albatrosi se živí hlavně hlavonožci a rybami, méně často salpovci, korýši a pláštěnci. K letu využívá principů svahového proudění a především dynamického plachtění, které mu umožňuje překonat tisíce kilometrů při minimálním energetickém výdeji.\nVíce než 99 % albatrosů královských hnízdí v kolonii na Campbellově ostrově, menší kolonie se nachází i na Enderbyově ostrově a několik jedinců zalétá na novozélandskou pevninu na mys Taiaroa, kde se páří s albatrosy Sanfordovými. Hnízda staví samec. K páření dochází v říjnu a listopadu. Samice klade pouze jedno velké bílé vejce, a to většinou jen jednou za dva roky. Na vejcích sedí oba rodiče, inkubační doba trvá 77–81 dní. Mláďata se osamostatňují po 8 měsících, kdy odlétají na několik let na moře. Poté se vracejí do kolonie, aby si našli partnera. Komplikované namlouvací rituály trvají i několik sezón, než dojde k prvnímu páření. Albatrosové žijí v monogamních svazcích a se stejným partnerem jsou po celý život. Až 80 % života stráví na moři mezi cca 30°–55° jižní šířky po celém obvodu planety. Jsou přísně chránění místními legislativami Dohodou o ochraně albatrosů a buřňáků s mezinárodním přesahem. Jsou ohrožení především komerčním rybolovem, kde představují vedlejší úlovky rybářských operací, především během lovů na dlouhou lovnou šňůru.","url":"https://cs.wikipedia.org/wiki/Albatros_kr%C3%A1lovsk%C3%BD","thumbnail_url":"https://upload.wikimedia.org/wikipedia/commons/thumb/1/17/Diomedea_epomophora_in_flight_5_-_SE_Tasmania.jpg/150px-Diomedea_epomophora_in_flight_5_-_SE_Tasmania.jpg"},{"id":"1647998","type":"good","language_code":"cs","title":"Albatros šedohlavý","summary":"Albatros šedohlavý (Thalassarche chrysostoma) je velký mořský pták z rodu Thalassarche a čeledi albatrosovitých. Vyskytuje se v jižních oblastech Atlantského, Tichého a Indického oceánu a v severních oblastech Jižního oceánu mezi cca 46–64° j. š. Na souš zalétá pouze za účelem hnízdění. To probíhá v koloniích ve dvou oblastech na jihu od Chile (Ostrovy Diega Ramíreze a Ildefonsovy ostrovy) a na několika subantarktických ostrovech, konkrétně Jižní Georgii, Crozetových ostrovech, Kerguelenech, Macquarie, Ostrovech prince Edvarda a Campbellově ostrově, přičemž přibližně polovina hnízdících párů se nachází na Jižní Georgii. Druh byl poprvé popsán v roce 1785 německým přírodovědcem Johannem Reinholdem Forsterem.\nAlbatrosi šedohlaví dosahují výšky 70–90 cm, jejich rozpětí křídel je cca 180–205 cm. Pohlavní dimorfismus je nevýrazný – samci váží o několik set gramů více než samice, avšak v terénu je tento rozdíl nepostřehnutelný. U samců byla zaznamenána váha 3,4–3,7 kg, u samic 3–3,6 kg. Opeření dospělců je na hlavě, krku a hřbetu světle šedé, břicho a spodní partie jsou čistě bílé. Křídla jsou na svrchní straně tmavá, na jejich spodní části se nachází výrazný bílý pruh ve střední části křídel po celé jejich délce. Veškeré okraje spodní části křídel jsou opět tmavé. Výrazný zobák je černý se sytě žlutou linkou podél horní části horního zobáku a spodní části spodního zobáku.\nJedná se o monogamní ptáky, kteří utváří celoživotní páry. Rozmnožují se pouze jednou za dva roky, i když menší procento jedinců se v některých letech pokouší o každoroční hnízdění. Samice klade pouze jedno velké bílé vejce do hnízda kuželovitého tvaru. Inkubační doba trvá 72–74 dní, mláďata se osamostatňují za 4–5 měsíců. Živí se především desetiramenatci a rybami, potravu doplňuje korýši, mršinami a dalšími hlavonožci. Celková populace se odhaduje na 250 tisíc jedinců. Vzhledem k tomu, že vykazuje klesající trend, Mezinárodní svaz ochrany přírody hodnotí druh jako ohrožený taxon. Ohrožení populace představuje zejména rybolov na dlouhé lovné šňůry (i když v menší míře než u ostatních druhů albatrosů), introdukovaní savci a současná klimatická změna.","url":"https://cs.wikipedia.org/wiki/Albatros_%C5%A1edohlav%C3%BD","thumbnail_url":"https://upload.wikimedia.org/wikipedia/commons/thumb/1/10/Thalassarche_chrysostoma_-_SE_Tasmania.jpg/150px-Thalassarche_chrysostoma_-_SE_Tasmania.jpg"},{"id":"1649206","type":"good","language_code":"cs","title":"Terej maskový","summary":"Terej maskový (Sula dactylatra) je velký mořský pták z čeledi terejovitých (Sulidae), jeden ze šesti zástupců rodu Sula. Druh má statné aerodynamické tělo s dlouhým špičatým nažloutlým zobákem, protáhlým statným krkem, dlouhými štíhlými křídly a špičatým ocasem. Dospělci mají většinou bílé peří, pouze křídla a ocas jsou černé. Černá kůže na obličeji kontrastuje se zbytkem bílé hlavy a připomíná tak masku (odtud druhové jméno „maskový“). S délkou těla 75–85 cm se jedná o největšího zástupce rodu Sula. Terej maskový je rozšířen ve většině tropických oblastí Indického, Atlantského a Tichého oceánu, nevyskytuje se však ve východním Tichomoří a východním Atlantiku. Na východě Tichého oceánu ekologickou niku tereje maskového zaplňuje terej tichomořský (Sula granti), který byl původně považován za jeho poddruh. Druh poprvé popsal francouzský přírodovědec René Lesson v roce 1831.\nTerejové hnízdí v koloniích na ostrovech a atolech daleko od pevniny v blízkosti hlubokých oceánských vod, ve kterých shání potravu. V době páření vykazují poměrně silné teritoriální chování doplněné o řadu obranných a útočných postojů při hájení hnízd, a u potenciálních i zaběhlých partnerů probíhají ritualizované námluvy a zdravice. Samice snáší dvě křídově bílá vejce do mělkého důlku vyhloubeného na holé půdě mimo vegetaci. Mláďata se rodí holá, nedlouho po narození jim naroste jemné prachové peří. Druhorozené mládě je většinou usmrceno starším sourozencem. Terejové jsou zdatní potápěči; za svou kořistí se ve vysoké rychlosti vrhají pod hladinu oceánu, kde nejčastěji loví létající ryby. Jsou ohroženi především následky současných klimatických změn a invazivními druhy živočichů. I když je populace terejů patrně na ústupu, Mezinárodní svaz ochrany přírody (IUCN) ji hodnotí jako málo dotčenou.","url":"https://cs.wikipedia.org/wiki/Terej_maskov%C3%BD","thumbnail_url":"https://upload.wikimedia.org/wikipedia/commons/thumb/d/d2/Starr_080606-6808_Coronopus_didymus.jpg/150px-Starr_080606-6808_Coronopus_didymus.jpg"},{"id":"1654691","type":"good","language_code":"cs","title":"Kopalův památník","summary":"Kopalův památník na Komenského náměstí ve Znojmě je pozdně empírová kulturní památka postavená v roce 1853 připomínající moravského důstojníka v armádě Rakouského císařství Karla von Kopala.Památník byl zbudován dle stavebních plánů vídeňského architekta Paula Sprengera a návrhu vídeňského sochaře Antona Ferkorna. Na čtyřbokém stupňovitém podstavci je umístěn hranolový sokl s žulovým obeliskem, vrchol obelisku je korunován sochou římské bohyně Viktorie. Podoba památníku se několikrát měnila v závislosti na státním zřízení a převládajících náladách ve společnosti. Mezi lety 2009 až 2021 docházelo etapově k navrácení původního vzhledu památníku.","url":"https://cs.wikipedia.org/wiki/Kopal%C5%AFv_pam%C3%A1tn%C3%ADk","thumbnail_url":"https://upload.wikimedia.org/wikipedia/commons/thumb/6/62/7.7.16_3_Znojmo_29_%2828101193761%29.jpg/150px-7.7.16_3_Znojmo_29_%2828101193761%29.jpg"},{"id":"16586","type":"good","language_code":"cs","title":"Mikulovice","summary":"Název Mikulovice má více obcí:\n\nMikulovice (okres Jeseník) – obec v okrese Jeseník\nMikulovice (okres Pardubice) – obec v okrese Pardubice\nMikulovice (okres Třebíč) – obec v okrese Třebíč\nMikulovice (okres Znojmo) – obec v okrese Znojmo… nebo částí obcí:\n\nMikulovice (Klášterec nad Ohří) – část města Klášterec nad Ohří v okrese Chomutov\nMikulovice (Nová Ves v Horách) – část obce Nová Ves v Horách v okrese Most","url":"https://cs.wikipedia.org/wiki/Mikulovice","thumbnail_url":null},{"id":"1664382","type":"good","language_code":"cs","title":"Francouzská kolonizace Texasu","summary":"Francouzská kolonizace Texasu začala v roce 1685 zřízením pevnosti na území dnešního jihovýchodního Texasu poblíž říček Arenosa a Garcitas u zátoky Matagorda. Její zakladatel, francouzský průzkumník René Robert Cavelier de La Salle měl v úmyslu zřídit kolonii u ústí řeky Mississippi, ale nepřesné mapy a chyby v navigaci způsobily, že jeho lodě místo toho zakotvily 640 km na západ, a sice u pobřeží dnešního Texasu. Kolonie fungovala až do roku 1688 a nedaleko pevnosti dnes leží město Inez. Během své krátké existence čelila mnohým obtížím, včetně indiánských nájezdů, epidemií a nedostatku zásob. La Salle vedl z této základny několik expedic s cílem najít řeku Mississippi, což se mu sice nepodařilo, ale namísto toho alespoň prozkoumal velkou část Rio Grande a části východního Texasu.\nBěhem jedné z jeho nepřítomností v roce 1686 nakonec ztroskotala i poslední loď kolonie a osadníci tak nebyli schopni získat zdroje z francouzských území v Karibiku. Když se podmínky v kolonii ještě více zhoršily, La Salle si uvědomil, že kolonie by mohla přežít pouze s pomocí francouzských osad v zemi Illinois na severu okolo řek Mississippi a Illinois. Jeho poslední expedice skončila u řeky Brazos počátkem roku 1687, kdy byl během vzpoury spolu s pěti dalšími muži zavražděn. Přestože hrstka mužů nakonec do země Illinois dorazila, pomoc se k pevnosti nikdy nedostala. Většina zbývajících členů kolonie byla zabita během nájezdu Karankawů na konci roku 1688. Přežily pouze čtyři děti, které byly zajaty a osvojeny indiány. Ačkoli kolonie existovala jen tři roky, položila základ nároku Francie na oblast, na níž se nyní rozprostírá stát Texas. Počátkem 19. století toto území nárokovaly Spojené státy americké coby součást smlouvy o koupi Louisiany, avšak neuspěly.\nŠpanělsko se o misi La Sallea dozvědělo v roce 1686. Španělská koruna financovala několik výprav s cílem nalezení a zničení francouzské osady, jelikož se obávala, že tato kolonie může ohrozit kontrolu Španělska nad místokrálovstvím Nového Španělska a neuspořádanou jihovýchodní oblastí Severní Ameriky. Přestože se během těchto výprav nepodařilo kolonii nalézt, tažení pomohla Španělsku lépe porozumět geografii pobřežních oblastí Mexického zálivu. Když Španělé konečně v roce 1689 objevili pozůstatky francouzského osídlení a pevnosti, opuštěné budovy vypálili a nalezená děla zahrabali. O 33 let později, v roce 1722, postavily španělské úřady na stejném místě vlastní pevnost (presidio). Po následném opuštění této pevnosti bylo místo francouzského osídlení na dlouhou dobu zapomenuto. Pevnost byla znovu objevena až v roce 1996 na základě historického bádání a stala se archeologickým nalezištěm. V roce 1995 byla lokalizována také loď La Belle v zátoce Matagorda. Několik částí lodního trupu zůstalo prakticky nedotčeno. Archeologové postavili kolem lodi ochrannou hráz, která jim umožnila provést průzkum v suchých podmínkách. Šlo o první takovou hráz v Severní Americe použitou k vyzvednutí lodi. V roce 2000 vykopávky odhalily tři původní stavby pevnosti a hroby tří Francouzů.","url":"https://cs.wikipedia.org/wiki/Francouzsk%C3%A1_kolonizace_Texasu","thumbnail_url":"https://upload.wikimedia.org/wikipedia/commons/thumb/f/f8/LaSallesExpeditiontoLouisiana.JPG/150px-LaSallesExpeditiontoLouisiana.JPG"},{"id":"166622","type":"good","language_code":"cs","title":"Thin Lizzy","summary":"Thin Lizzy je irská hard rocková skupina založená v Dublinu v roce 1969. Roli frontmana ve skupině měl Phil Lynott, který skupinu vedl při nahrávání dvanácti studiových alb. Nejúspěšnější skladby této skupiny jsou „Whiskey in the Jar“, „Jailbreak“ a „The Boys Are Back in Town“, všechny se staly mezinárodními hity a dodnes je hrají na hard rockových a klasických rockových rozhlasových stanicích. Po Lynottově smrti v roce 1986 skupina prožila několik pokusů o obnovení s kytaristy Scottem Gorhamem a Johnem Sykesem; Sykes však skupinu v roce 2009 opustil.\nLynott byl de facto leader skupiny, byl autorem nebo spoluautorem většiny jejich písní a jedním z mála mužů tmavé pleti, kteří dosáhli komerčního úspěchu v oblasti hard rocku. Thin Lizzy se mohli chlubit kritikou uznávanými kytaristy, Downey a Lynott byli ve skupině rytmickou sekcí (bicí a basová kytara). Jejich hudba odráží širokou škálu vlivů, včetně country, psychedelického rocku a tradiční irské lidové hudby, obecně jsou označováni jako hard rock nebo občas jako heavy metal.","url":"https://cs.wikipedia.org/wiki/Thin_Lizzy","thumbnail_url":"https://upload.wikimedia.org/wikipedia/commons/thumb/9/95/Thin_Lizzy_-1983.jpg/150px-Thin_Lizzy_-1983.jpg"},{"id":"16684","type":"good","language_code":"cs","title":"New York","summary":"New York, oficiálně City of New York, v běžném užívání i New York City, je nejlidnatější město Spojených států amerických. Nachází se v jižním výběžku státu New York, při ústí řeky Hudson do Atlantského oceánu. Je centrem metropolitní oblasti, která zasahuje i do sousedních států a která patří mezi nejlidnatější na světě. Město bylo založeno Nizozemci v roce 1625 jako Nový Amsterdam, do rukou Angličanů se dostalo roku 1664. V letech 1785–1790 byl New York hlavním městem Spojených států a od roku 1790 je největším městem USA. V současnosti je jedním ze světových center obchodu a finančnictví. New York má také celosvětový vliv v oblasti médií, politiky, vzdělání, zábavy, umění, reklamy a módy. New York se za rok 2014 umístil na první příčce prestižního žebříčku nejvlivnějších módních metropolí světa a může oficiálně používat označení „Hlavní město módy“. New York je také ohniskem mezinárodních vztahů a diplomacie, neboť se zde nachází sídlo Organizace spojených národů.\nNew Yorku se díky celodennímu ruchu někdy přezdívá „Město, které nikdy nespí“ (The City That Never Sleeps) nebo také „Velké jablko“ (Big Apple).","url":"https://cs.wikipedia.org/wiki/New_York","thumbnail_url":"https://upload.wikimedia.org/wikipedia/commons/thumb/9/9d/NYC_Montage_2014_4_-_Jleon.jpg/150px-NYC_Montage_2014_4_-_Jleon.jpg"},{"id":"1676407","type":"good","language_code":"cs","title":"Tom Wlaschiha","summary":"Thomas „Tom“ Wlaschiha (* 20. června 1973 Donín, NDR) je německý filmový, televizní a divadelní herec i dabér, mezinárodně proslulý především ztvárněním role Jaqena H'ghara v několika řadách populárního fantasy seriálu Hra o trůny, případně jako Sebastian Berger z koprodukčního seriálu Bez hranic. Ve velkých amerických filmových produkcích hrál zprvu spíše menší role, např. v Nepříteli před branami (2001), Mnichovu (2005), 16 blocích (2006) nebo Rivalech (2013). Po úspěchu Hry o trůny se dostavily také větší úlohy v americké televizní tvorbě, jako byly seriály Jack Ryan nebo Stranger Things. V domácí kinematografii dostal rozmanité příležitosti od lehkých komedií typu Sladký život na Ibize (2004) a Každá smůla jednou končí (2012) přes mytického Krabata (2008) po historická dramata Resistance (2011) či V lásce a válce (2018) nebo až k thrilleru Berlin Falling (2017). Významnou úlohu měl např. i ve výpravném válečném seriálu Ponorka. Divadelnímu herectví se věnoval spíše jen v prvních letech svojí profesní kariéry, později přidal hlasové herectví.","url":"https://cs.wikipedia.org/wiki/Tom_Wlaschiha","thumbnail_url":"https://upload.wikimedia.org/wikipedia/commons/thumb/5/59/Tom_Wlaschiha_June_2013_%28headshot%29.jpg/150px-Tom_Wlaschiha_June_2013_%28headshot%29.jpg"},{"id":"1680418","type":"good","language_code":"cs","title":"Lachtan jižní","summary":"Lachtan jižní (Arctocephalus tropicalis) je ploutvonožec z čeledi lachtanovití, jehož domovinou jsou jižní oblasti Atlantského a Indického oceánu. Drtivá většina populace se přichází pářit pouze do tří lokalit: na Goughův ostrov, na Ostrovy prince Edvarda a na ostrov Nový Amsterdam. Menší část populace (cca 1–5 %) se páří na několika dalších malých subantarktických ostrůvcích. Druh je spolu s dalšími sedmi lachtany řazen do rodu Arctocephalus. Přesnější fylogenetické vztahy mezi zástupci tohoto rodu zůstávají předmětem vědeckých debat.\nDruh má statné tělo hydrodynamického tvaru, které je porostlé hustou srstí. Stejně jako u ostatních ploutvonožců, končetiny byly přeměny v ploutve. Hřbetní část těla je tmavě hnědá, břišní bývá světlejší v souladu s principy protistínu. Samci mívají na hlavě chomáč dlouhých chlupů a na šíji hřívu. Samci měří kolem 1,8 m a váží kolem 130 kg, samice mívají cirka 145 cm a jejich váha se pohybuje v rozmezí zhruba 36–50 kg v závislosti na stupni březosti. Samice vrhá pouze jedno mládě, které má po narození černě zbarvenou srst. Mláďata jsou potravně závislá na lachtanicích dalších 11 měsíců, během kterých jsou krmena tučným mateřským mlékem. Druh je polygynní, na každého samce připadá několik samic.\nK hlavním predátorům lachtanů patří kosatky a žraloci. Klíčovou potravu lachtanů jižních představují ryby z čeledi lampovníkovití (Myctophidae), občas potravu doplňují hlavonožci, krilem či jinými druhy ryb. V 19. století byli lachtani jižní loveni takřka k vyhynutí. Populace se sice od té doby zotavila do cca 400 tisíc jedinců, avšak efekt hrdla lahve rapidně snížil genetickou diverzitu populace, která je tak citlivější na environmentální změny a šíření nemocí. Druh akutně nic neohrožuje, pročež Mezinárodní svaz ochrany přírody (IUCN) jej hodnotí jako málo dotčený.","url":"https://cs.wikipedia.org/wiki/Lachtan_ji%C5%BEn%C3%AD","thumbnail_url":"https://upload.wikimedia.org/wikipedia/commons/thumb/2/27/Arctocephalus_tropicalis_CrozetIslands_male.jpg/150px-Arctocephalus_tropicalis_CrozetIslands_male.jpg"},{"id":"16876","type":"good","language_code":"cs","title":"Vrba","summary":"Vrba (Salix) je obsáhlý rod dvoudomých opadavých dřevin z čeledi vrbovitých. Zahrnuje více než 400 druhů kosmopolitně rozšířených stromů, keřů i drobných keříčků, s převahou v mírných a chladných oblastech severní polokoule. Jejich determinace je často obtížná, rod patří mezi tzv. kritické taxony rostlin. Vrby obvykle rostou poblíž vody, v lužních lesích, na vlhkých loukách, v rašeliništích či podél vodních toků, ale též v alpínské vegetaci či v mrazové tundře. Vesměs jsou velmi náročné na světlo. Listy jsou čárkovité, kopinaté či vejčité, květy jsou uspořádány v jehnědách, plody jsou tobolky obsahující velké množství ochmýřených semen, která se šíří větrem. Kvetoucí jehnědy jsou opylovány převážně hmyzem.\nJako zdroj rychle obnovovaného dřeva a proutí jsou vrby odedávna využívány člověkem, vrbová kůra obsahuje léčivé látky. Patří k významným včelařským rostlinám. Využívány jsou v kořenových čističkách odpadních vod, stejně jako v okrasném zahradnictví a moderní architektuře. V kulturní historii bývají chápány jako symbol neplodnosti, cudnosti, truchlení a smrti, vrbové ratolesti ve formě kočiček jsou užívány také při některých předjarních a jarních slavnostech.\nV české květeně se vyskytuje 22 původních druhů vrb, z toho jeden vyhynulý, a množství hybridů; dalších několik introdukovaných se pěstuje v kultuře a místy zplaňuje. Pověstná a v hospodářství po staletí využívaná je regenerační schopnost vrb: jsou schopny se obnovovat po opakovaném ořezávání i zakořeňováním opadaných větví. Měkké, pórovité, nepříliš trvanlivé dřevo vrb se užívá k výrobě celulózy, překližek, bedýnek, dříve též kriketových pálek, či jako palivo. Ohebné a různobarevné proutí se odedávna používá v košíkářství k výrobě ošatek, košů i rozličného nábytku.","url":"https://cs.wikipedia.org/wiki/Vrba","thumbnail_url":"https://upload.wikimedia.org/wikipedia/commons/thumb/c/cf/Vrba_Plumlov.JPG/150px-Vrba_Plumlov.JPG"},{"id":"16887","type":"good","language_code":"cs","title":"Saúdská Arábie","summary":"Saúdská Arábie (arabsky العربية السعودية‎, al-Arabíja as-sa'údíja), plným názvem Království Saúdská Arábie, je stát na Blízkém východě v oblasti jihozápadní Asie. Zabírá velkou část Arabského poloostrova a s rozlohou 2 149 690 km² je druhým největším státem arabského světa. Na severu a severovýchodě sousedí s Jordánskem a Irákem, na východě s Kuvajtem, Katarem a Spojenými arabskými emiráty, na jihovýchodě s Ománem a na jihu s Jemenem. Ze západu Saúdskou Arábii ohraničuje Rudé moře a na severovýchodě Perský záliv. Podle odhadů z roku 2011 žije v zemi 26 680 000 obyvatel, z nichž asi 5,5 milionu jsou zahraniční pracovníci. Hustota zalidnění je velmi nízká z důvodu nepříznivého pouštního klimatu na většině území. Zhruba 97 % obyvatel vyznává islám (z asi 90 % sunnitský), který je jediným povoleným náboženstvím. Hlavním městem je Rijád a úředním jazykem arabština.\nSaúdská Arábie nebyla nikdy kolonizována Evropou. První pokusy o založení saúdského státu proběhly v polovině 18. století. První saúdský stát měl hranice podobné současnému státu, druhý saúdský stát byl mnohem menší. Současné království založil v roce 1932 Abd al-Azíz ibn Saúd, který zemi považoval za soukromý majetek svého rodu, a Saúdové mu vládnou dodnes. Předtím svou moc Ibn Saúd rozšiřoval a upevňoval prostřednictvím wahhábistického hnutí Ichwán. Stát má druhé největší zásoby ropy na světě a je jejím největším vývozcem, proto tato surovina dominuje celé ekonomice. Díky rozmachu ropy v 70. letech saúdská vláda ohromně zbohatla a začala přetvářet zaostalou zemi v moderní stát. Díky nabytému bohatství se stala značným poskytovatelem zahraniční pomoci, čímž začala hrát významnou roli v politice Blízkého východu i celého světa. Saúdská Arábie je islámská absolutní monarchie, kterou ovládá široká královská rodina. Jedná se o jednu z nejteokratičtějších zemí na Blízkém východě; ústavu představují korán a sunna a zdrojem práva je šaría. V zemi se nacházejí dvě nejsvětější místa islámu, Mekka a Medína. Ekonomicky je království liberální, ale saúdskoarabská společnost je silně konzervativní. Mezi přetrvávající problémy patří porušování lidských práv, diskriminace žen a působení teroristických organizací, které Saúdská Arábie podporuje a destabilizuje tak Blízký východ. Podle článku deníku The Independent jsou skutečnou hrozbou pro Západ právě Saúdové.","url":"https://cs.wikipedia.org/wiki/Sa%C3%BAdsk%C3%A1_Ar%C3%A1bie","thumbnail_url":"https://upload.wikimedia.org/wikipedia/commons/thumb/0/0d/Flag_of_Saudi_Arabia.svg/150px-Flag_of_Saudi_Arabia.svg.png"},{"id":"16927","type":"good","language_code":"cs","title":"Star Trek","summary":"Star Trek je americká mediální řada a fikční svět sci-fi televizních seriálů, celovečerních filmů, románů, komiksů i videoher. Je odvozena od původního seriálu Star Trek ze druhé poloviny 60. let 20. století, který vytvořil scenárista a producent Gene Roddenberry.\nPrvní seriál Star Trek (česky doslova „Hvězdné putování“, ale nepřekládá se), později pro rozlišení označovaný jako „The Original Series“ (doslovně Původní seriál), vznikl roku 1966 a čítal tři řady. Představil divákům kapitána Jamese Kirka s jeho posádkou, kterak prozkoumávají vesmír na palubě hvězdné lodi USS Enterprise. Jejich příběhy pokračovaly ve stejnojmenném animovaném seriálu (pro rozlišení „The Animated Series“, doslovně Animovaný seriál) a 6 celovečerních filmech. Od 80. let 20. století byly postupně natočeny čtyři další seriály, které stavěly na obdobném základu: Star Trek: Nová generace, která byla zasazena do období o několik desítek let později, než se odehrávaly události původních seriálů a filmů. Seriály Star Trek: Stanice Deep Space Nine a Star Trek: Vesmírná loď Voyager se odehrávaly ve stejném čase jako události Nové generace, dle které navíc vznikly i další 4 celovečerní filmy. Prequelový seriál s názvem Star Trek: Enterprise se odehrává asi 100 let před prvním seriálem. Od roku 2009 je Star Trek natáčen v podobě filmového rebootu, zatím vznikly tři filmy. Od roku 2017 je vysílán seriál Star Trek: Discovery, jehož děj je zasazen do období nedlouho před původním seriálem. Z Discovery původně vychází i antologická série krátkometrážních epizod Star Trek: Short Treks. V roce 2020 měl premiéru seriál Star Trek: Picard a animovaný komediální seriál Star Trek: Lower Decks, oba navazující za Novou generaci, roku 2021 pak animovaný seriál Star Trek: Fenomén a v roce 2022 Star Trek: Strange New Worlds.\nStar Trek se stal pojmem, který získal mnoho ocenění, jmenovitě jednoho Oscara, 31 cen Emmy, několik cen BAFTA a mnoho dalších, ale především dal vzniknout široké základně fanoušků, označované jako trekkies, mezi které se počítá např. Bill Gates, Arnold Schwarzenegger, Whoopi Goldbergová nebo Steve Wozniak.","url":"https://cs.wikipedia.org/wiki/Star_Trek","thumbnail_url":null},{"id":"1693789","type":"good","language_code":"cs","title":"Šatovník ostrovní","summary":"Šatovník ostrovní (Melamprosops phaeosoma) je vyhynulý druh pěnkavovitého ptáka ze skupiny šatovníků, jenž se vyskytoval na havajském ostrově Maui. Byl to menší a podsaditý pěvec tmavého zbarvení s výraznou černou obličejovou maskou. Mnohými charakteristikami, například absencí typického zápachu a jedinečnou anatomií jazyka, se výrazně odlišoval od ostatních známých šatovníků, přičemž představoval prastarý druh, jehož linie se od ostatních šatovníkovitých odštěpila ještě před vznikem ostrova Maui.\nPták byl objeven teprve v roce 1973 na malém území ve vysokohorských lesích na severovýchodních svazích sopky Haleakalā; před polynéskou kolonizací jeho areál rozšíření zaujímal rozsáhlejší oblast a soustředil se spíše do nížinných sušších oblastí. V době objevu čítala populace šatovníka ostrovního asi 200 ptáků, a již tehdy ji ohrožovala například přítomnost nepůvodních prasat narušujících skladbu lesního podrostu, lov ze stran koček, krys a promyk či možný úbytek hlavní potravy – hlemýžďů, a to rovněž v důsledku vlivu nepůvodních druhů.\nDo roku 1985 populace poklesla o 90 % a navzdory ochranným opatřením přežívali v průběhu roku 1997 ve volné přírodě pouze tři ptáci, žijící navíc ve vzájemně oddělených oblastech. Poslední naděje, spojená s rozmnožováním v zajetí, vyprchala v listopadu 2004, kdy v ochranářské stanici v mauijské Olindě uhynul poslední samec, odchycený o dva měsíce dříve. Zbylí dva jedinci zmizeli z volné přírody mezi lety 2003 a 2004; poté již nikdy nebyli spatřeni. Od roku 2019 považuje Mezinárodní svaz ochrany přírody druh za vyhynulý.","url":"https://cs.wikipedia.org/wiki/%C5%A0atovn%C3%ADk_ostrovn%C3%AD","thumbnail_url":"https://upload.wikimedia.org/wikipedia/commons/thumb/5/5c/Melamprosops_phaeosoma.gif/150px-Melamprosops_phaeosoma.gif"},{"id":"1705043","type":"good","language_code":"cs","title":"Kacudó šašin","summary":"Kacudó šašin (japonsky 活動写真, v překladu „pohybující se fotografie“), nazývaný též Macumotský fragment (japonsky 松本フラグメント, Macumoto furagumento), je japonský animovaný filmový pás, který je považován za nejstarší známé animované dílo z Japonska. Jeho autor a datum vzniku nejsou známy; dle předpokladů byl vytvořen před rokem 1912, čímž by svým stářím předčil prvotní západní animované filmy, které byly v Japonsku promítány. Dílo bylo nalezeno v roce 2005 ve sbírce filmů a projektorů v Kjótu.","url":"https://cs.wikipedia.org/wiki/Kacud%C3%B3_%C5%A1a%C5%A1in","thumbnail_url":"https://upload.wikimedia.org/wikipedia/commons/thumb/5/54/Katsud%C5%8D_Shashin.jpg/150px-Katsud%C5%8D_Shashin.jpg"},{"id":"170665","type":"good","language_code":"cs","title":"Borobudur","summary":"Borobudur je chrámový komplex mahájánového buddhismu v indonéském Magelangu na Střední Jávě. Skládá se z šesti čtvercových teras završených třemi kruhovými terasami, celá stavba je poseta 2672 reliéfními panely a 504 sochami Buddhy. Hlavní stúpa, umístěná na vrcholu stavby ve středu nejvýše položené terasy, je obklopena 72 sochami Buddhy sedících uvnitř menších perforovaných stúp.\nBorobudur je zasvěcen především Buddhovi Gautamovi. Jedná se rovněž o buddhistické poutní místo – poutníci začínají svůj výstup na Borobudur u základny, odkud započnou v obcházení a zároveň mírném stoupání až k vrcholu. Poutníci cestou k vrcholu symbolicky projdou třemi úrovněmi světa (trilóka) vyplývajícími z buddhistické kosmologie. Cestou na vrchol poutníky provází systém schodišť a chodeb s 1460 reliéfními panely umístěných na zdech a balustrádách.\nChrámový komplex pochází asi z 9. století, pravděpodobně od 14. století byl opuštěn patrně z důvodu úpadku buddhistických a hinduistických království na Jávě a postupné konverzi Javánců k islámu. Borobudur byl znovu objeven až v roce 1814, kdy tehdejší britský místodržící na Jávě, sir Thomas Stamford Raffles, byl na stavbu upozorněn domorodými Javánci. Borobudur od té doby prošel několika rekonstrukcemi, největší rekonstrukční práce probíhaly mezi lety 1975–1982 pod patronací indonéské vlády a UNESCO. V roce 1991 byla stavba přijata mezi památky světového dědictví UNESCO. Jednou ročně na Borobuduru slaví Indonésané a buddhisté svátek vesak (narození Buddhy). Chrámový komplex je nejnavštěvovanější indonéskou turistickou atrakcí.","url":"https://cs.wikipedia.org/wiki/Borobudur","thumbnail_url":"https://upload.wikimedia.org/wikipedia/commons/thumb/8/8c/Borobudur-Nothwest-view.jpg/150px-Borobudur-Nothwest-view.jpg"},{"id":"170767","type":"good","language_code":"cs","title":"Sonic Youth","summary":"Sonic Youth byla alternative rocková hudební skupina založená v roce 1981 v New Yorku. Skupinu zformoval kytarista a zpěvák Thurston Moore, basistka a zpěvačka Kim Gordon a doprovodný kytarista Lee Ranaldo. Od roku 1985 v kapele bubnoval Steve Shelley, v různých dobách se Sonic Youth vystupoval kytarista Mark Ibold.\nKapela vznikla v prostředí newyorské nezávislé umělecké scény osmdesátých let. Celé módní vlně se začalo říkat No Wave („žádná vlna“). Tvořila jakousi opozici k popovému proudu new wave („nová vlna“), avšak vlna no wave ani Sonic Youth nikdy nebyli součástí většinového proudu populární hudby. Jejich vliv je však patrný na mnoha hudebních směrech, např. grunge.\nMezi nejznámější alba skupiny patří Goo, vydané v roce 1990, dále např. debutové album Confusion Is Sex, Dirty či Sonic Nurse. Z písní vyniká „Sugar Kane“ či „Teen Age Riot\", kterou také zahájili pražský koncert v srpnu 2007. Sonic Youth se vyznačují velmi specifickým zvukem a písněmi. Mnohdy využívají prvky improvizace a spojování jednotlivých písní či jejich částí do většího celku, případně naopak, kdy je píseň rozdělena disharmonickým hlukem jakoby do dvou částí, typickou ukázku poskytne skladba On the strip z alba Dirty v čase 2:45 až 4:16, při celkové délce 5:44. Dalším důkazem jejich neskonalé tvůrčí invence je takřka instrumentální Pink steam z alba Rather Ripped, kde se zpěv objeví až v poslední čtvrtině osmiminutové skladby.","url":"https://cs.wikipedia.org/wiki/Sonic_Youth","thumbnail_url":"https://upload.wikimedia.org/wikipedia/commons/thumb/6/68/Sonic_Youth_live_20050707.jpg/150px-Sonic_Youth_live_20050707.jpg"},{"id":"17107","type":"good","language_code":"cs","title":"Lavina","summary":"Lavina je rychlý a náhlý sesuv většího množství sněhu po svahu, který by již mohl zasypat, zranit nebo zabít člověka. Slovo lavina se někdy (např. v běžném hovoru) přeneseně používá i pro různé jiné sesuvy, například kamení, půdy, bahna atd. V tomto článku jsou popsány především sněhové laviny – ovšem i sněhová lavina s sebou často bere kamení, stromy a další materiál. Laviny představují vážné nebezpečí především v horských oblastech, kde je jak dostatek strmých svahů, tak dostatečná mohutnost sněhové pokrývky. Ročně zahynou v zemích s aktivní lavinovou službou řádově první stovky osob. Největší podíl z nich, zpravidla přes 80 %, představují osoby pohybující se ve volném terénu, jako jsou lyžaři, skialpinisté a horolezci. Jakožto přirozený přírodní proces mají laviny nezastupitelný význam ve vývoji přírodních ekosystémů.","url":"https://cs.wikipedia.org/wiki/Lavina","thumbnail_url":"https://upload.wikimedia.org/wikipedia/commons/thumb/e/e9/Avalanche_on_Everest.jpg/150px-Avalanche_on_Everest.jpg"},{"id":"1718969","type":"good","language_code":"cs","title":"Kukačka nádherná","summary":"Kukačka nádherná (Chrysococcyx lucidus nebo Chalcites lucidus – viz oddíl nomenklatura) je druh kukačky z rodu Chrysococcyx, která se vyskytuje v Austrálii, Indonésii, na Nové Kaledonii, Novém Zélandu, Nové Guineji, Šalomounových ostrovech a Vanuatu. S délkou těla 13–18 cm se jedná o jednoho z nejmenších zástupců řádu kukaček. Kukačka má svrchu nápadné, bronzové opeření s výrazným iridiscentním (kovově lesklým) zabarvením na svrchní straně křídel. Spodní partie jako je břicho, hruď a spodní část těla jsou bílé s tmavě hnědým pruhováním. Krátký zobák je mírně zahnutý směrem dolů. Ocas je poměrně dlouhý, nohy šedé až černé, zespodu bledé či nažloutlé.\nRozeznávají se 4 poddruhy, které se od sebe mírně liší odlišně zbarveným opeřením a šířkou zobáku. Subsp. lucidus (hnízdní na Novém Zélandu a přilehlých ostrovech) a plagosus (hnízdí v Austrálii) každoročně migrují do zimovišť v jihozápadním Tichomoří. Subsp. layardi (Nová Kaledonie, Vanuatu, ostrovy svatého Kříže) a harterti (Šalomounovy ostrovy) nemigrují. Kukačky nádherné se rozmnožují na jaře. Jedná se o hnízdní parazity, kteří kladou svá vejce do hnízd jiných ptáků, kteří pak obstarávají inkubaci i výchovu mláďat. Zatímco v Austrálii kladou vejce do hnízd nejméně 65 druhů jiných opeřenců, na Novém Zélandu kladou svá vejce výhradně do hnízd střízlíkovců novozélandských, na Chathamských ostrovech jen do hnízd střízlíkovců chathamských a na Nové Kaledonii jen do hnízd střízlíkovců novokaledonských. Do hostitelského hnízda kukačka klade vždy pouze jedno vejce olivové barvy. Celkově jich může naklást až 16 za jedno hnízdní období. Inkubační doba trvá nejčastěji 13–15 dní. Kukaččino mládě do několika dní po narození vytlačí z hnízda potomky svého hostitele, kteří hynou. Po cirka 19 dnech od narození dochází k prvnímu letu, avšak mládě je vykrmováno hostitelskými rodiči po další 3–4 týdny, načež se plně osamostatňuje.\nJedná se o místy hojný druh se stabilní, i když neznámo velkou populací. V maorské kultuře je přílet kukaček spojován s počátky jara a časem sázení batátů, jejich klíčové zemědělské plodiny. IUCN považuje druh za málo dotčený.","url":"https://cs.wikipedia.org/wiki/Kuka%C4%8Dka_n%C3%A1dhern%C3%A1","thumbnail_url":"https://upload.wikimedia.org/wikipedia/commons/thumb/a/af/Shining_Bronze-Cuckoo_Dayboro.JPG/150px-Shining_Bronze-Cuckoo_Dayboro.JPG"},{"id":"171986","type":"good","language_code":"cs","title":"Lajka","summary":"Lajka (rusky Лайка, česky doslova „Štěkačka“; 1954 – 3. listopadu 1957) byla fena, která se jako první živý tvor pocházející z planety Země dostala na oběžnou dráhu. Stalo se tak 3. listopadu 1957 na palubě sovětské družice Sputnik 2. V době přípravy jejího letu bylo o vlivu kosmického letu na živé organismy známo jen málo. Vyslání zvířat do vesmíru bylo proto nezbytným předpokladem letů lidí.Lajka, potulný pes odchycený na jedné z moskevských ulic, se původně jmenovala Kudrjavka (rusky Кудрявка; doslova Kudrnka). Pro let na Sputniku 2 byla cvičena s dalšími dvěma psy.\nTechnologie návratu kosmické lodi z oběžné dráhy na Zemi nebyly k dispozici, proto nebyl Lajčin návrat na Zem plánován. Třebaže se očekávalo, že prožije na oběžné dráze jeden týden, uhynula následkem stresu a přehřátí už zhruba 5 až 7 hodin po startu.\nByla prvním živočichem na oběžné dráze Země, nikoliv však ve vesmíru. Hranici vesmíru – tedy výšku 100 km nad zemí – jako první živočichové překonaly octomilky vynesené německou raketou V-2 (ukořistěnou Američany) v únoru 1947 ze Spojených států amerických a byly tedy první živočichové ve vesmíru, v roce 1949 vyletěla první opice, makak rhesus. V Sovětském svazu byli prvními psy ve vesmíru dvojice Dezik a Cygan (rusky Дезик и Цыган), kteří byli vysláni roku 1951 z kosmodromu Kapustin Jar po balistické dráze do výše 101 km.","url":"https://cs.wikipedia.org/wiki/Lajka","thumbnail_url":null},{"id":"1720271","type":"good","language_code":"cs","title":"Hydnora","summary":"Hydnora, ve starší české literatuře též pýchora, je rod krytosemenných rostlin z čeledi podražcovité (Aristolochiaceae). Jsou to rostliny velice nezvyklého vzhledu, neboť jde o podzemní nezelené parazity kořenů pryšců a dřevin z čeledí bobovité a březulovité. Pod zemí se rozrůstají rozsáhlým systémem hrbolatých orgánů připomínajících kořeny, patrně jde ale spíše o silně modifikované oddenky. Do pletiv svých hostitelů pronikají haustorii. Jejich květy a případně plody jsou jedinou alespoň zčásti nadzemní částí rostliny. Okvětní lístky jsou velmi masité a produkují nepříjemně zapáchající látky lákající některé brouky nebo dvoukřídlé. Plody vyplněné drobnými semínky jsou asi 10 cm velké bobule s chutnou a sladkou dužninou. K šíření semen přispívají savci živící se plody.Do rodu Hydnora patří asi 8 druhů vyskytujících se v suchých oblastech Afriky, na Madagaskaru a na jihu Arabského poloostrova.","url":"https://cs.wikipedia.org/wiki/Hydnora","thumbnail_url":"https://upload.wikimedia.org/wikipedia/commons/thumb/e/e6/Hydnora_visseri%2C_Namibia.png/150px-Hydnora_visseri%2C_Namibia.png"},{"id":"172193","type":"good","language_code":"cs","title":"Travný","summary":"Travný (německy Trawno Berg) je mohutná hora nacházející se v Moravskoslezských Beskydech, 3 km jihovýchodně od obce Krásná a 4 km jižně od obce Morávka. Vrchol, ležící ve výšce 1204 m, je částečně zalesněný, s rozhledem západním průsekem na Lysou horu, k severozápadu na Frýdek-Místek, Ostravu a okolní obce a k severu na hřeben Prašivá – Javorový.","url":"https://cs.wikipedia.org/wiki/Travn%C3%BD","thumbnail_url":"https://upload.wikimedia.org/wikipedia/commons/thumb/d/d5/Travny.jpg/150px-Travny.jpg"},{"id":"1725035","type":"good","language_code":"cs","title":"Lachtan mořský","summary":"Lachtan mořský (Zalophus wollebaeki) je mořský savec z čeledi lachtanovití, který se endemicky vyskytuje pouze na Galapážském souostroví. Jedná se o středně velkého lachtana s hustou srstí, která může mít různou barvu od zlatavě hnědé přes šedou až po tmavě hnědou a černou. Stejně jako všichni ostatní ploutvonožci, lachtani mořští mají končetiny přeměněny v ploutve. Pohybu po souši dosahují pomocí přisunování těla pomocí předních ploutví, zatímco ty zadní podsouvají pod tělem. Jedná se o výborné plavce a obratné lovce. Živí se hlavně rybami, přičemž klíčový zdroj potravy představují sardinky tečkované. Dále loví hlavně kranasy, zelenoočka, sardele a sledě. Pro potravu se potápí do hloubek kolem cca 100–150 m, nejhlubší zaznamenaný ponor měl 584 m. Pod vodou zůstává typicky několik minut.\nLachtani utváří kolonie na březích moře. K vyhledávaným biotopům patří rovinaté písčité pláže s dostatečným množstvím stinných míst a přírodních bazénků, kde se mohou zchladit v letních parných dnech. Rozmnožovací období je na ploutvonožce nezvykle dlouhé a trvá od cca května do března, takže kopulace i vrhy mláďat probíhají v kolonii průběžně takřka po celý rok. Jedná se polygynní druh. Samci si vyhraňují teritoria zahrnující část souše i moře. Volba partnera závisí na samici. Doba laktace je extrémně dlouhá a většinou trvá cca 2–3 roky, i když může trvat až 7 let. Mezinárodní svaz ochrany přírody (IUCN) odhaduje celkovou populaci dospělých jedinců na 9 200–10 600.\nV rámci ploutvonožců se jedná o poměrně výjimečný druh tím, že obývá vody tropického pásu. Na to se váže řada zvláštností, mj. dovednost skupinového lovu, který se patrně vyvinul jako reakce na ekologické tlaky prostředí, ke kterým patří hlavně občasný, avšak pravidelný nedostatek potravy způsobený cykly El Niño. Následkem událostí spojených s El Niñem (zejména zvýšená teplota oceánu) dochází ke změně distribuce i hojnosti potravy. V letech silných projevů tohoto cyklu (1982/83, 1997/98 a 2015/16) došlo k drastické úmrtnosti mláďat (v některých koloniích až 97 %) i dospělých samic (kolem 20 %) a dominantních samců. K dalším typům ohrožení patří mj. rozvoj galapážského turismu a s ním spojených průvodních jevů (rušení kolonií turisty, zvýšený provoz lodní dopravy, větší znečištění moří) nebo ropné skvrny. Předpokládá se, že od konce 70. let 20. století populace lachtanů znatelně poklesla, takže IUCN druh hodnotí jako ohrožený.","url":"https://cs.wikipedia.org/wiki/Lachtan_mo%C5%99sk%C3%BD","thumbnail_url":"https://upload.wikimedia.org/wikipedia/commons/thumb/e/e4/Galapagos%2C_sea-lion%2C_female_%28by_Casey_Klebba%29.jpg/150px-Galapagos%2C_sea-lion%2C_female_%28by_Casey_Klebba%29.jpg"},{"id":"1729080","type":"good","language_code":"cs","title":"Železniční trať Thusis – Svatý Mořic","summary":"Železniční trať Thusis – Svatý Mořic, známá také pod názvem Albulabahn neboli Albulská dráha, je železniční trať v kantonu Graubünden ve východní části Švýcarska, která spojuje Thusis (697 m n. m.) se Svatým Mořicem (1775 m n. m.). Trať je známá pro svou vysokou architektonickou, technickou i historickou hodnotu. Výstavba prvního úseku trati byla zahájena již v roce 1898 a dokončena o pět let později. Albulská dráha zahrnuje 42 tunelů a galerií spolu se 144 viadukty a mosty, které pomáhají trati překonat náročný vysokohorský terén Švýcarských Alp. Mezi nejznámější vlaky, provozované na trati, patří Ledovcový expres (od roku 1930) a Bernina Express (od roku 1973). Trať provozuje Rhétská dráha (RhB). Stejně, jako ostatní tratě RhB, je i tato postavena na rozchodu 1000 mm a od roku 1919 je elektrifikována střídavou napájecí soustavou 11 kV 16,7 Hz.\nTrať měří 61,67 km a v městečku Thusis v údolí Zadního Rýna (Hinterrhein) plynule navazuje na starší trať z Landquartu. Prochází pohořím Albula, na které odkazuje i svým zažitým názvem, a zajišťuje zejména spojení kantonálního hlavního města Churu se Svatým Mořicem, potažmo celým údolím Engadin. Ve stanici Samedan se nachází železniční uzel, kde na ni navazují další tratě směrem do Scuolu a Pontresiny. Ve Svatém Mořici se pak stýká s neméně známou Berninskou dráhou, která vede přes stejnojmenné pohoří až do italského Tirana. Tyto dvě dráhy jsou od roku 2008 společně zařazeny na seznam světového kulturního dědictví UNESCO pro svůj vynikající technický, architektonický a ekologický soubor hodnot.","url":"https://cs.wikipedia.org/wiki/%C5%BDelezni%C4%8Dn%C3%AD_tra%C5%A5_Thusis_%E2%80%93_Svat%C3%BD_Mo%C5%99ic","thumbnail_url":"https://upload.wikimedia.org/wikipedia/commons/thumb/8/81/Albulabahn.jpg/150px-Albulabahn.jpg"},{"id":"1729456","type":"good","language_code":"cs","title":"Vesnický kostel","summary":"Vesnický kostel v kunsthistorii a folkloristice označuje sakrální stavbu ve vesnických sídlech, která má charakteristický vzhled, historii a také využívání. Začasté byl nejdůležitější stavbou vesnice a byl na něj navázán společenský život. Autoři staveb jsou zpravidla anonymní, výstavbu financovali povětšinou farníci či vrchnost. Nejstarší vesnické kostely se stavěly již v raném středověku, období rozkvětu jejich výstavby však přišla v pozdních obdobích románského, gotického a barokního období. Významný vliv na jejich vývoj měla také reformace. V různých obdobích se vyskytovalo větší množství stavebních typů; k nejčastějším patřily jednolodní halové kostely doplněné apsidou, obdélníkovým či polygonálním kněžištěm, kvadrem nebo věží. Jako stavební materiál bylo použito dřevo nebo hrázděné zdivo, dále různé druhy kamenů (včetně polních) a cihly. Stavební podoba vesnických kostelů se mění v závislosti na stavebním slohu či místních podmínkách. Interiéry katolických vesnických kostelů vycházejí ze středověkého rozvržení, protestantské kostely bývají jednodušší. Hlavní oblastí rozšíření vesnických kostelů je německojazyčná část střední Evropy, vyskytují se však i v jiných částech Evropy (od Britských ostrovů po Pobaltí a od severní Itálie po Skandinávii).","url":"https://cs.wikipedia.org/wiki/Vesnick%C3%BD_kostel","thumbnail_url":"https://upload.wikimedia.org/wikipedia/commons/thumb/4/4a/Dorfkirche_Lichtenhain_07.jpg/150px-Dorfkirche_Lichtenhain_07.jpg"},{"id":"1730693","type":"good","language_code":"cs","title":"Listonos nosatý","summary":"Listonos nosatý (Vampyrum spectrum), podle starších synonym mj. upír řasonos, vampýr nosatý a vrápenec upír, je velký masožravý netopýr z čeledi listonosovití (Phyllostomidae) vyskytující se v Mexiku a ve Střední a Jižní Americe. Je jediným zástupcem rodu Vampyrum; jeho nejbližším žijícím příbuzným je listonos dlouhouchý (Chrotopterus auritus). Listonos nosatý je největší novosvětský druh netopýra a jde také o největšího masožravého netopýra na světě: rozpětí jeho křídel činí 0,7 až 1 m. Má robustní lebku a zuby, kořist – hlavně ptáky, může však konzumovat i hlodavce, hmyz a jiné netopýry – usmrcuje mocným kousnutím.\nNa rozdíl od většiny jiných netopýrů je monogamní. Kolonie tvoří dospělý samec, samice a jejich mláďata. Samec pro samici a potomky obstarává potravu, kterou jim přináší do úkrytu. Listonos nosatý může pobývat v dutinách stromů, někteří jedinci hřadují i v jeskyních. Kvůli ztrátě biotopů a nízké populační hustotě je na seznamu Mezinárodního svazu ochrany přírody (IUCN) zařazen mezi téměř ohrožené druhy.","url":"https://cs.wikipedia.org/wiki/Listonos_nosat%C3%BD","thumbnail_url":"https://upload.wikimedia.org/wikipedia/commons/thumb/f/f3/Spectral_bat_photo.jpg/150px-Spectral_bat_photo.jpg"},{"id":"1731171","type":"good","language_code":"cs","title":"Železniční trať Svatý Mořic – Tirano","summary":"Železniční trať Svatý Mořic – Tirano, známá také pod názvem Berninabahn neboli Berninská dráha, je železniční trať vedoucí ze Svatého Mořice (kanton Graubünden, východní Švýcarsko) do Tirana (provincie Sondrio, severní Itálie). Trať měří 60,688 km, prochází pohořím Bernina, ze kterého vychází i její zažitý název, a zajišťuje spojení švýcarského údolí Engadin s údolím Poschiavo a Itálií. Vrcholová stanice Ospizio Bernina, nacházející se v nadmořské výšce 2 253 metrů, je nejvýše položenou železniční stanicí v Graubündenu i na síti Rhétské dráhy. Jde zároveň o nejvýše položenou železniční trať překonávající Alpy bez použití vrcholového tunelu.\nVe stanici Pontresina se nachází železniční uzel, kde na ni navazuje další trať směrem do dolního Engadinu. Ve Svatém Mořici se pak stýká s neméně známou Albulskou dráhou, která vede přes stejnojmenné pohoří až do kantonálního hlavního města Churu. Tyto dvě dráhy jsou od roku 2008 společně zařazeny na seznam světového kulturního dědictví UNESCO pro svou mimořádnou technickou, architektonickou a ekologickou hodnotu. Trať postavila na počátku 20. století společnost Bernina-Bahngesellschaft (BB), v roce 1943 však byla převzata Rhétskou dráhou (RhB). Stejně jako ostatní tratě RhB je trať postavena na rozchodu 1 000 mm, avšak jako jediná z její sítě je stále provozována pod stejnosměrnou napájecí soustavou 1 000 V (ostatní tratě RhB používají střídavý systém). V celostátním jízdním řádu trati náleží číslo 960.","url":"https://cs.wikipedia.org/wiki/%C5%BDelezni%C4%8Dn%C3%AD_tra%C5%A5_Svat%C3%BD_Mo%C5%99ic_%E2%80%93_Tirano","thumbnail_url":"https://upload.wikimedia.org/wikipedia/commons/thumb/7/7c/RhB_ABe_4-4_III_mit_Bernina-Express_am_Lago_Bianco.jpg/150px-RhB_ABe_4-4_III_mit_Bernina-Express_am_Lago_Bianco.jpg"},{"id":"1732135","type":"good","language_code":"cs","title":"Střízlíkovec novozélandský","summary":"Střízlíkovec novozélandský (Gerygone igata; maorsky riroriro) je drobný hmyzožravý pěvec, který se endemitně vyskytuje na Novém Zélandu. Jedná se o geograficky nejrozšířenějšího endemitního novozélandského ptáka. Obývá širokou škálu biotopů od pobřežních pralesních oblastí přes druhotné lesy po subalpinské křoviny do nadmořské výšky 1500 m. Délka těla dosahuje 10 cm, váha se pohybuje kolem 6,5 g. Opeření je poměrně nevýrazné – svrchní partie jsou především tmavě šedé až olivově zelené, spodní části těla jsou světle šedé, někdy až krémově bílé či světle žluté. Nohy jsou černé, stejně jako krátký ostrý zobák. Duhovka je tmavě červená, u juvenilních jedinců hnědá. Pohlavní dimorfismus je nepatrný. Samce lze v terénu rozpoznat podle hlasitého zpěvu, kterým se projevují celoročně; samice o sobě dávají vědět pouze krátkým kontaktním voláním.\nRozmnožuje se na jaře a v létě (srpen až leden). Uzavřené hnízdo hruškovitého tvaru má pouze jeden malý otvor v jeho horní části. Hnízdo buď visí na větvi nebo je vetkáno do křoví či směti větví. Snůšku tvoří 3–4 (občas jen 2 a maximálně 5) bílých nebo lehce narůžovělých vajec s načervenalým kropením. Inkubuje pouze samice po dobu 20 dní od nakladení posledního vejce. Altriciální a nidikolní mláďata jsou krmena oběma rodiči po dobu cca 17 dní, načež dochází k prvnímu letu. Rodiče nadále krmí své potomky až do doby maximálně 5 týdnů od opuštění hnízda, načež dochází k úplnému osamostatnění mláďat. Většinou dochází ke dvěma snůškám, někdy až ke třem. Na Novém Zélandu jsou střízlíkovci novozélandští jedinými hostiteli kukačky nádherné. Kukačka je migrující druh a na Nový Zéland přilétává až v době po vyvedení prvních snůšek, takže parazituje především na druhých snůškách. Odhaduje se, že kukačky parazitují až na polovině druhých snůšek. U parazitovaných hnízd většinou dochází k úhynu všech ptáčat střízlíkovců.\nStřízlíkovci se živí hmyzožravě, do jejich jídelníčku patří různé druhy pavouků, housenek, much a brouků. Příležitostně pojídají i ovoce. Hnízda těchto drobných pěvců jsou snadnou kořistí pro introdukované druhy savců jakou jsou hranostaji, kočky nebo krysy obecné. Míra predace však není natolik závažná, aby ohrozila celkovou populaci druhu. Mezinárodní svaz ochrany přírody proto střízlíkovce hodnotí jako málo dotčený druh.","url":"https://cs.wikipedia.org/wiki/St%C5%99%C3%ADzl%C3%ADkovec_novoz%C3%A9landsk%C3%BD","thumbnail_url":"https://upload.wikimedia.org/wikipedia/commons/thumb/7/74/Grey_Gerygone_-_Pureora_Forest_Park%2C_New_Zealand.jpg/150px-Grey_Gerygone_-_Pureora_Forest_Park%2C_New_Zealand.jpg"},{"id":"1734381","type":"good","language_code":"cs","title":"Městské opevnění","summary":"Městské opevnění jsou označeny články o fortifikačních systémech (např. hradbách) následujících měst v České republice a na Slovensku:\n\nMěstské opevnění (Bardejov)\nMěstské opevnění (Beroun)\nMěstské opevnění (Brno)\nMěstské opevnění (Bělá pod Bezdězem)\nMěstské opevnění (Český Dub)\nMěstské opevnění (Hlučín)\nMěstské opevnění (Hradec Králové)\nMěstské opevnění (Hustopeče)\nMěstské opevnění (Kadaň)\nMěstské opevnění (Kouřim)\nMěstské opevnění (Litomyšl)\nMěstské opevnění (Litovel)\nMěstské opevnění (Loket)\nMěstské opevnění (Louny)\nMěstské opevnění (Moravské Budějovice)\nMěstské opevnění (Nové Město nad Metují)\nMěstské opevnění (Nymburk)\nMěstské opevnění (Ostrava)\nMěstské opevnění (Polička)\nMěstské opevnění (Prachatice)\nMěstské opevnění (Písek)\nMěstské opevnění (Slaný)\nMěstské opevnění (Slavonice)\nMěstské opevnění (Svitavy)\nMěstské opevnění (Třeboň)\nMěstské opevnění (Úštěk)\nMěstské opevnění (Vidnava)\nMěstské opevnění (Vodňany)\nMěstské opevnění (Vyškov)\nMěstské opevnění (Znojmo)možná hledáte takéFortifikační plány pevnosti Josefov\nFortifikační systém města Komárno","url":"https://cs.wikipedia.org/wiki/M%C4%9Bstsk%C3%A9_opevn%C4%9Bn%C3%AD","thumbnail_url":null},{"id":"1737910","type":"good","language_code":"cs","title":"Listonos bílý","summary":"Listonos bílý, též vampýr bílý (Ectophylla alba), je druh netopýra z čeledi listonosovití, který obývá lesy středoamerických oblastí Nikaraguy, Hondurasu, Panamy a Kostariky. Jedná se o jediného zástupce bílých listonosů (rodu Ectophylla). Jak již napovídá české i vědecké druhové jméno, listonos bílý se vyznačuje bíle zbarvenou srstí, což je mezi letouny poměrně vzácné (celkem je známo 6 druhů s bílou srstí z cirka 1300 popsaných letounů).  \nListonosi bílí žijí v malých koloniích o 5–6, maximálně 15 jedincích. Hřadují v tzv. stanech, přístřešcích ve tvaru obráceného lodního trupu, které si staví nahlodáním žilek kolem řapíků velkých listů helikónií, načež se list ohne směrem dolů a listonosi se zespodu listu přichytí. Takové hřadoviště střídavě obývají po několik týdnů, než list odumře a listonosi ho přestanou používat. Stanů má kolonie několik. Ve dne listonozi spí, v noci poletují lesem a shání potravu. Jedná se o frugivorního živočicha a krajního potravního specialistu, jelikož žere takřka výhradně plody středoamerického druhu fíkovníku Ficus colubrinae. Vyskytuje se v nadmořských výškách od 0 do 700 m n. m. \nJedná se o malý druh netopýra o váze 5–6 g a délkou těla včetně hlavy 37–47 mm. Membrány křídel jsou převážně černé, uropatagium (ocasní blána) je bledé. Uši, tragy (chrupavčité výběžky před ušními otvory), listová blána na nose, kůže pokrývající některé kosti končetin a rty jsou sytě žlutooranžové. Sytě žlutou pigmentaci způsobuje xanthofylové barvivo lutein. Porozumění fyziologickým procesům tvorby tohoto barviva v tělech listonosů by mohlo napomoci k porozumění a případně i léčbě makulární degenerace u lidí.","url":"https://cs.wikipedia.org/wiki/Listonos_b%C3%ADl%C3%BD","thumbnail_url":"https://upload.wikimedia.org/wikipedia/commons/thumb/5/53/Ectophylla_alba_in_hand.jpg/150px-Ectophylla_alba_in_hand.jpg"},{"id":"1738807","type":"good","language_code":"cs","title":"Jeřábek kanadský","summary":"Jeřábek kanadský (Bonasa umbellus) je středně velký druh tetřeva obývající lesnaté oblasti severu Spojených států amerických a střední a jižní části Kanady. Jedná se o jediného zástupce monotypického rodu Bonasa. Je to pták zavalitého tvaru s malou hlavou, zakulacenými křídly, silnýma nohama a dlouhým ocasem, který má při rozevření vějířovitý tvar. Jeřábci mají nenápadné, hnědě zbarvené opeření s bílým a tmavým kropením, které jim pomáhá dobře splynout s okolím. Opeření sahá až dolů až k zánártí, prsty jsou bez peří.\nJeřábci kanadští jsou proslulí svým unikátním tokem zahrnujícím tzv. bubnování. Během jara kohouti vábí samice na svá teritoria pomocí rychlého mávání křídel před tělem, čímž vytváří dočasné vakuum a následkem i zvuky připomínající bubny. Poté, co si samice vybere svého bubeníka, dojde ke krátké kopulaci. Stavbu hnízda, inkubaci i výchovu mláďat obstarává pouze samice. Snůšku tvoří nejčastěji 10–12 vajec, inkubační doba trvá 23–24 dní.  Prekociální a nidifugní kuřata do 24 h po narození opouští hnízdo a začínají si shánět potravu. Drží se v blízkosti matky až do věku 12–15 týdnů, kdy se kuřata osamostatňují.\nŽiví se převážně rostlinnou stravou, základ jídelníčku tvoří stromový materiál jako pupeny, jehnědy, kořínky, větvičky stromů, žaludy a další semena. V teplých měsících si zpestřuje menu bobulemi a hmyzem. Druh je místy velmi hojný i přesto, že je oblíbenou kořistí celé řady druhů dravých ptáků a šelem. Na jeho vejcích hodují i někteří hadi a vrány. Jedná se o vyhledávaného lovného ptáka severoamerických lovců. Vytváří dvě formy (červenou a šedou) a velkou řadu poddruhů.","url":"https://cs.wikipedia.org/wiki/Je%C5%99%C3%A1bek_kanadsk%C3%BD","thumbnail_url":"https://upload.wikimedia.org/wikipedia/commons/thumb/7/7c/Bonasa-umbellus-001edit1.jpg/150px-Bonasa-umbellus-001edit1.jpg"},{"id":"1740732","type":"good","language_code":"cs","title":"Gueréza límcová","summary":"Gueréza límcová, v české literatuře také gueréza bělovousá nebo gueréza královská (Colobus vellerosus), je druh opice z čeledi kočkodanovití (Cercopithecidae), podčeledi hulmanů (Colobinae) a rodu Colobus. Vyskytuje se v lesích západní Afriky od Pobřeží slonoviny až po západní Nigérii. Historicky byla považována za poddruh guerézy běloramenné (Colobus polykomos), k osamostatnění došlo teprve v 80. letech 20. století. Oba dva druhy se však mohou vzájemně křížit.\nGueréza límcová dosahuje velikosti přes 60 cm, přičemž obě pohlaví jsou zhruba stejně velká. Ocas je delší než tělo, opici pomáhá udržovat rovnováhu. Srst na celém těle dosahuje převážně černých odstínů, pouze obličej lemuje odstávající bohatý, čistě bílý, široký vous. Světlý je také huňatý ocas a stehna. Guerézy tvoří různorodé sociální skupiny, nejčastěji mnohosamcového-mnohosamicového charakteru. Živí se listy, plody a semeny, tuto potravu jim pomáhá trávit složený žaludek, který slouží jako fermentační komora. Březost trvá 5 až 6 měsíců, největší množství porodů spadá do období dešťů. \nGueréza límcová patří na seznam 25 nejohroženějších primátů světa a podle Mezinárodního svazu ochrany přírody (IUCN) jde o kriticky ohrožený druh. Populace této opice jsou extrémně fragmentovány vlivem lidských aktivit, hlavně lovu pro maso a luxusní kožešinu. Problematická je také ztráta přirozeného prostředí, přičemž tyto aktivity se nevyhýbají ani chráněným lokalitám, z nichž v mnohých případech tyto opice již vymizely. Podle IUCN k roku 2020 přežívá méně než 1 500 jedinců.","url":"https://cs.wikipedia.org/wiki/Guer%C3%A9za_l%C3%ADmcov%C3%A1","thumbnail_url":"https://upload.wikimedia.org/wikipedia/commons/thumb/f/f8/Descent_of_Man_Appleton_1875_Fig_076.jpg/150px-Descent_of_Man_Appleton_1875_Fig_076.jpg"},{"id":"1740844","type":"good","language_code":"cs","title":"Orbitální moment hybnosti","summary":"Orbitální moment hybnosti je fyzikální veličina, jež je jednou ze složek celkového momentu hybnosti daného fyzikálního systému. V závislosti na daném systému lze rozlišovat:\n\nOrbitální moment hybnosti (záření) – orbitální moment hybnosti různých druhů záření jako světlo, rádiové vlny, gravitační vlny, či akustické vlny\nOrbitální moment hybnosti (elektron) – orbitální moment hybnosti elektronů","url":"https://cs.wikipedia.org/wiki/Orbit%C3%A1ln%C3%AD_moment_hybnosti","thumbnail_url":null},{"id":"174280","type":"good","language_code":"cs","title":"Sedmiletá válka","summary":"Sedmiletá válka (1756–1763) byl rozsáhlý ozbrojený konflikt mezi ústředními evropskými mocnostmi 18. století – Velkou Británií, Pruskem, Portugalskem a některými německými státy jako předně Hannoverskem na straně jedné, Francií, Svatou říší římskou (Rakouskem a Saskem), Ruskem, Švédskem a Španělskem na straně druhé. Mezitím v Indii se Britové pokusili o dobytí Bengálska náležejícího k Mughalské říši, tou dobou podporované Francií. Celé střetnutí se ve své době vedlo na velké ploše, v Evropě, Americe, Asii, Africe i na oceánech, a je tudíž právem považováno za první celosvětový válečný konflikt. Někteří historici proto konflikt označují tzv. „Nultou světovou válkou“. Avšak v konečném důsledku byla oběť více než 500 000 vojáků a 320 000–570 000 civilistů zbytečná, jelikož hranice mocností v Evropě, o něž v počátcích tohoto sedmiletého zápolení především šlo, zůstaly ve stavu jako před válkou.\nVálce předcházel velký mezinárodně politický přesun, tzv. „zvrat aliancí“ (renversement des alliances) či „diplomatická revoluce“ (Versailleská smlouva) která ukončila 250 let trvající dědičné nepřátelství mezi Francií a Rakouskem, avšak zpřetrhala tradiční vztahy mezi Francií a Pruskem. Naproti tomu Prusko nabralo stejný politický kurz s dalším dědičným protivníkem Francie, Velkou Británií. Přesto zůstala země krále Fridricha II. na evropském bojišti ze všech stran obklopena nepřáteli a proti 4,5 milionům Prusů se postavilo okolo 90 milionů obyvatel Rakouska, části říše, Ruska, Francie a Švédska.Díky sedmileté válce zaujala Velká Británie postavení první průmyslové, obchodní a námořní velmoci, českým zemím však přinesla definitivní ztrátu Kladska a větší části Slezska, o něž Marie Terezie přišla v předchozích slezských válkách.","url":"https://cs.wikipedia.org/wiki/Sedmilet%C3%A1_v%C3%A1lka","thumbnail_url":"https://upload.wikimedia.org/wikipedia/commons/thumb/3/30/Seven_Years%27_War_Collage.jpg/150px-Seven_Years%27_War_Collage.jpg"},{"id":"1746431","type":"good","language_code":"cs","title":"Škeblice asijská","summary":"Škeblice asijská či škeble asijská (Sinanodonta woodiana) je velký druh sladkovodního mlže z čeledi velevrubovití, jehož domovinou jsou řeky východní Asie. Těžiště přirozeného výskytu se nachází v povodí řek Amur a Jang-c’-ťiang, kde škeblice představují dominantní druh mezi velkými mlži. Lastura je elipsovitého až skoro kulatého tvaru o délce až 25 cm. Barva povrchu lastury se liší podle lokace, nejčastěji bývá černošedá s odstíny hnědé, zelené či tmavě fialové barvy. Vnitřní části lastury jsou narůžovělé. Živí se řasami a bakteriemi, které přefiltrovává z vody. Škeblice jsou odděleného pohlaví. Rozmnožují se tak, že samec vypustí spermie do vodního sloupce a samice nasaje spermie do sebe. Vajíčka jsou oplozena v žaberních lupenech samice, odkud jsou po dozrání vypuštěna jako larvy (glochidia) do vody, kde se přichytí na hostitele (rybu), na němž parazitují po dobu cca 4–10 dní, než se vyvinou do juvenilního stadia škeble. Rozmnožují se již v druhém roce života, mohou se dožít až 15 let.  \nDruh se na přelomu 50. a 60. let 20. století rozšířil do řady zemí Evropy, střední Ameriky a jihovýchodní Asie, kde se stal úspěšným invazivním druhem. K rozšíření patrně došlo ve formě glochidií přichycených na importovaných chovných rybách z východní Asie. V Česku byla škeblice asijská poprvé zaznamenána v roce 1996, od té doby se rozšířila do mnoha českých a moravských povodí. V místech postižených invazí škeblic dochází ke konkurenci s původními druhy velkých mlžů, a to jak ve stadiu glochidií, tak v dospělém stadiu. V krajních případech může dojít k úplnému nahrazení místní populace škeblí tímto invazivním druhem. \nVzhledem k tomu, že se jedná o hostitelského generalistu s vysokou biotopovou tolerancí, rychlým růstem i rozmnožovacím cyklem, jedná se o nebezpečný invazní druh, který může potenciálně způsobit rozsáhlé hospodářské škody i poškození ekosystémů.","url":"https://cs.wikipedia.org/wiki/%C5%A0keblice_asijsk%C3%A1","thumbnail_url":"https://upload.wikimedia.org/wikipedia/commons/thumb/2/2f/Sinanodonta_woodiana1_A_MRKVICKA.JPG/150px-Sinanodonta_woodiana1_A_MRKVICKA.JPG"},{"id":"1750873","type":"good","language_code":"cs","title":"Kareta menší","summary":"Kareta menší (Lepidochelys kempii), také kareta atlantská nebo kareta Kempova, je druh mořské želvy z čeledi karetovitých. Vyskytuje se pouze v Mexickém zálivu a podél atlantského pobřeží Spojených států amerických až na sever k Newfoundlandu a Novému Skotsku. Kolem 97 % karet hnízdí pouze na jedné lokalitě, a sice podél dlouhé písčité pláže Rancho Nuevo v mexickém státě Tamaulipas. Ještě v roce 1947 zde bylo napočítáno kolem 120–180 tisíc hnízd. Následkem sběru karetích vajec a mláďat za účelem lidské konzumace však populace drasticky poklesla a v roce 1985 bylo napočítáno pouze 702 hnízd, což představuje více než 99% populační pokles během několika desetiletí.\nKaretu menší se podařilo zachránit před vyhynutím řadou ochranných opatření, k nimž patří hlavně změny legislativy (zákaz sběru vajec, ochrana dospělých želv a jejich prostředí, změny v technikách komerčního rybolovu) a managementem hnízdišť, který spočívá hlavně v přemisťování snůšek do oplocených částí pláže, kde jsou chráněny před pytláctvím a predací. Díky těmto krokům se druh pomalu zotavuje. Mezi lety 1988–2003 populace karet stoupala o cca 15 % za rok a k roku 2016 se odhadovala na 22 tisíc dospělých jedinců. I tak se jedná o nejohroženější mořskou želvu a jednoho z nejohroženějších obratlovců. Pytláctví již karety tolik neohrožuje a k jejím novodobým hrozbám patří hlavně tralování, predace a znečištění moří.\nDélka krunýře želvy dosahuje pouhých 60–70 cm, což z ní činí nejmenšího zástupce mořských želv. Zatímco juvenilní jedinci jsou převážně tmavě šedí, dospělci jsou na horní straně těla světle šedí až šedo-olivově zelení a na spodní straně žlutě krémoví. \nKarety žijí samotářsky, avšak každý rok se dospělci sejdou u svého natálního hnízdiště, kde se ve vodě spáří. Měsíc nato samice přichází na břeh, kde v písku vykope jámu a naklade vejce. Snůšku tvoří cca 110 vajec. Po 45–55 dnech inkubace se vyklubou mláďata, která prvních několik let stráví na moři, volně unášena proudem v úkrytu plovoucích společenstev mořských čas či chaluh, jako jsou hroznovice. Po několika letech se začnou stahovat k pobřeží, kde stráví dalších několik let. Kolem věku 12 let pohlavně dospívají a započnou každoroční migraci mezi krmišti a hnízdišti. Dožívají se kolem 30 let, mohou se patrně dožít až 50 let. Živí se hlavně kraby, avšak mohou spořádat různé typy měkkýšů, korýšů, ryb, chaluh, mořských řas, sumek či ostrorepy.","url":"https://cs.wikipedia.org/wiki/Kareta_men%C5%A1%C3%AD","thumbnail_url":"https://upload.wikimedia.org/wikipedia/commons/thumb/e/ec/Kemp%27s_Ridley_sea_turtle_nesting_%28cropped%29.JPG/150px-Kemp%27s_Ridley_sea_turtle_nesting_%28cropped%29.JPG"},{"id":"175223","type":"good","language_code":"cs","title":"Kostel svatého Bartoloměje","summary":"Kostelů zasvěcených svatému Bartoloměji je více:","url":"https://cs.wikipedia.org/wiki/Kostel_svat%C3%A9ho_Bartolom%C4%9Bje","thumbnail_url":null},{"id":"175618","type":"good","language_code":"cs","title":"Pamela Anderson","summary":"Pamela Denise Anderson (* 1. července 1967, Ladysmith, Britská Kolumbie, Kanada), přechýleně Andersonová, je kanadská i americká herečka, modelka a producentka žijící ve Spojených státech amerických. V devadesátých letech 20. století byla považována za sexuální symbol.\nVe svých 22 letech navštívila sportovní utkání oděná do trička s reklamním nápisem. Na stadionu ji místní filmař zachytil a záznam viděl i představitel společnosti propagované na tričku a nabídl Pamele kontrakt. Následně se její fotografie objevily v časopise Playboy a poté začala hrát v epizodních rolích amerických televizních seriálů. V jednom takovém ji zahlédl i David Hasselhoff, producent seriálu Pobřežní hlídka, a nabídl Pamele spolupráci. Tím začalo její čtyřleté účinkování v tomto seriálu.\nRoku 1994 si po čtyřdenní známosti vzala za manžela hudebníka Tommyho Lee. Páru se narodili dva synové, a sice Brandon Thomas a Dylan Jagger. Po rozpadu manželství byl jejím partnerem další hudebník Kid Rock, jehož si posléze i vzala. Svazek ale po půl roce ukončili rozvodem. Poté byl jejím manželem pokerový hráč Rick Salomon, ale ani tento vztah nevydržel. Rozešli se po dvou měsících. Do svazku s Rickem Salomonem vstoupila Pamela ještě jednou, ale již po půl roce se opět rozváděli. Popáté se provdala na počátku roku 2020 za Jona Peterse, se kterým se nakonec rozvedla po dvanácti dnech od sňatku. V závěru téhož roku se vdala pošesté, a to za Dana Hayhursta, s nímž se krátce po ročním výročí svatby rozvedla.\nAndersonová se také věnuje boji za práva zvířat, a to prostřednictvím agentury PETA. Pro dosažení vytčených cílů v této oblasti se neváhala ve výloze obchodu vysvléknout nebo napsat dopis britské královně. Vedle Pobřežní hlídky vystupovala kupříkladu ve filmech Barb Wire, Scooby-Doo, Borat: Nakoukání do amerycké kultůry na obědnávku slavnoj kazašskoj národu nebo ve filmovém snímku Pobřežní hlídka či v seriálu V.I.P.","url":"https://cs.wikipedia.org/wiki/Pamela_Anderson","thumbnail_url":"https://upload.wikimedia.org/wikipedia/commons/thumb/0/0d/AV0A6273_Pamela_Anderson.jpg/150px-AV0A6273_Pamela_Anderson.jpg"},{"id":"1763868","type":"good","language_code":"cs","title":"Wang Chu-ning","summary":"Wang Chu-ning (čínsky pchin-jinem Wáng Hùníng, znaky 王沪宁; * 6. října 1955 Šanghaj) je vrcholný čínský politik, bývalý akademik a přední politický teoretik Komunistické strany Číny. Od roku 2017 je členem stálého výboru politbyra ústředního výboru Komunistické strany Číny, nejužšího stranického vedení, od jara 2023 je předsedou celostátního výboru Čínského lidového politického poradního shromáždění. Předtím v letech 2017–2022 zastával post výkonného tajemníka sekretariátu Ústředního výboru Komunistické strany Číny. Zároveň také předsedal Ústřední komisi pro řízení výstavby duchovní civilizace, orgánu zodpovědného za koordinaci stranické politiky v oblasti ideologie a kultury. V letech 2002–2020 také působil jako ředitel Politického výzkumného úřadu ústředního výboru KS Číny.\nWang Chu-ning je považován za „šedou eminenci“ čínské komunistické strany, a je mu připisováno autorství oficiálních stranických ideologií tří nejvyšších vůdců Číny od devadesátých let: Ťiang Ce-minovy teorie Tří zastoupení, Chu Ťin-tchaova Vědeckého pojetí rozvoje a Si Ťin-pchingova myšlení o socialismu s čínskými rysy pro novou éru, stejně jako dalších Si Ťin-pchingových charakteristických politických konceptů, včetně „čínského snu“, protikorupční kampaně, Nové hedvábné stezky a asertivnější zahraniční politiky.Jako akademik působil na Univerzitě Fu-tan v Šanghaji, kde stál v čele katedry mezinárodní politiky a posléze byl děkan právnické fakulty.","url":"https://cs.wikipedia.org/wiki/Wang_Chu-ning","thumbnail_url":"https://upload.wikimedia.org/wikipedia/commons/thumb/5/56/%E7%8E%8B%E6%B2%AA%E5%AE%81_Wang_Huning_20221023.jpg/150px-%E7%8E%8B%E6%B2%AA%E5%AE%81_Wang_Huning_20221023.jpg"},{"id":"1788363","type":"good","language_code":"cs","title":"Papoušek širokozobý","summary":"Papoušek širokozobý (Lophopsittacus mauritianus) je velký vyhynulý papoušek z čeledi alexandrovití (Psittaculidae). Byl endemitem na ostrově Mauricius, jenž je součástí Maskarénského souostroví východně od Madagaskaru v Indickém oceánu. Není jasné, kterému dalšímu druhu byl nejblíže příbuzný, ačkoli s ostatními maskarénskými papoušky je řazen v rámci tribu Psittaculini. V některých ohledech se podobal papouškovi rodrigueskému (Necropsittacus rodricanus), oba druhy mohly být tedy hypoteticky blízce příbuzné.\nHlava papouška širokozobého byla v poměru k tělu velká, na přední části hlavy vynikal výrazný hřeben. Pták měl velmi velký zobák, velikostně srovnatelný se zobákem ary hyacintového, jenž mu umožňoval louskat i tvrdá semena. Subfosilní pozůstatky navíc naznačují, že tento druh vykazoval větší pohlavní dimorfismus co se týče celkových rozměrů a velikosti hlavy než kterýkoli dnes žijící papoušek. Přesné zbarvení peří zůstává hádankou, ale dobové popisy naznačují, že papoušek hýřil vícero barvami, včetně modré hlavy a možná červeného těla a zobáku. Papoušek širokozobý na rozdíl od mnoha jiných ostrovních ptáků zřejmě uměl létat, ačkoli příliš zdatným letcem nebyl.\nPrvní zmínky o papoušcích širokozobých sahají do roku 1598, kdy jsou v holandských lodních denících označováni jako „indičtí krkavci“. Zachovalo se pouze několik stručných dobových popisů a tři vyobrazení ptáka. Papoušek širokozobý se dočkal vědeckého popisu na základě subfosilní čelisti teprve v roce 1866, ačkoli tento popis nebyl zprvu spojován se starými  záznamy, a to až do znovuobjevení podrobného náčrtu z roku 1601. Papoušek širokozobý vyhynul v 17. století v důsledku kombinace odlesňování, predace zavlečenými invazními druhy a pravděpodobně i lovu.","url":"https://cs.wikipedia.org/wiki/Papou%C5%A1ek_%C5%A1irokozob%C3%BD","thumbnail_url":"https://upload.wikimedia.org/wikipedia/commons/thumb/8/8f/Gelderland1601-1603_Lophopsittacus_mauritianus.jpg/150px-Gelderland1601-1603_Lophopsittacus_mauritianus.jpg"},{"id":"179208","type":"good","language_code":"cs","title":"Indianapolis Colts","summary":"Indianapolis Colts je profesionální klub amerického fotbalu se sídlem v Indianapolisu v USA. Od roku 2002 je členem South Division (Jižní divize) American Football Conference (AFC, Americké fotbalové konference) National Football League (NFL, Národní fotbalové ligy). Klub byl oficiálně založen v Baltimoru v roce 1953, ale jeho původ můžeme vystopovat až k týmu Dayton Triangles, zakládajícímu členu NFL, který byl vytvořen již v roce 1913. Po sérii změn se ujal název Baltimore Colts, který nahradil tým stejného jména, který skončil v roce 1950. Colts, hrající na baltimorském Memorial Stadium, se stali prvním týmem NFL, který představil roztleskávačky (cheerleaders). Klub se pak v roce 1984 přestěhoval do Indianapolisu; nejprve hrál v Hoosier Dome, který byl roku 1994 přejmenován na RCA Dome, a následně se v roce 2008 přestěhoval do Lucas Oil Stadium.\nBěhem působení v Baltimoru vyhráli Colts čtyři tituly NFL: tři šampionáty v letech 1958, 1959 a 1968 (v tomto roce následně podlehli v Super Bowlu New York Jets), a Super Bowl v roce 1970. Po přestěhování do Indianapolisu zvítězili v Super Bowlu XLI nad Chicagem Bears a prohráli v Super Bowlu XLIV s New Orleans Saints.\nNejvětší úspěchy Colts od přesunu do Indianapolisu v roce 1984 se pojili s quarterbackem Peytonem Manningem, který dostal tým do playoff devětkrát za sebou, čímž vyrovnal rekord NFL. Po Manningově odchodu v roce 2012 přebírá roli lídra týmu quarterback Andrew Luck draftovaný ze Stanfordovy univerzity.","url":"https://cs.wikipedia.org/wiki/Indianapolis_Colts","thumbnail_url":"https://upload.wikimedia.org/wikipedia/commons/thumb/0/00/Indianapolis_Colts_logo.svg/150px-Indianapolis_Colts_logo.svg.png"},{"id":"181053","type":"good","language_code":"cs","title":"Ramesse VI.","summary":"Ramesse VI.  byl pátým egyptským faraonem 20. dynastie. Vládl přibližně osm let a dva měsíce kolem poloviny 12. století př. n. l. Byl synem Ramesse III. a královny Isety Ta-Hemdžert. Jako princ byl znám pod jménem Ramesse Amunherchepšef; a držel tituly královského písaře a generála kavalérie. Po jeho smrti převzal vládu jeho syn Ramesse VII., kterého měl s královnou Nubchesbed.\nRamesse VI. odrazil útok neznámých nájezdníků v Horním Egyptě. Za jeho vlády však pokračoval politický a ekonomický úpadek Egypta. Ztratil kontrolu nad posledními egyptskými pevnostmi v Kanaánu. Přestože pokračovala egyptská okupace v Núbii, ztráta asijských území značně narušila ekonomiku Egypta a zvýšila ceny základních komodit.\nI přes ekonomické problémy pokračoval Ramesse VI. ve velkých stavebních projektech. Jeho fascinace vlastní osobou se projevovala okázalým vztyčováním svých soch. Tato posedlost šla tak daleko, že si přivlastňoval sochy a památky svých předků, ze kterých odstraňoval původní kartuše a nahrazoval je kartušemi se svým jménem. Egyptolog Amin Amer ho charakterizuje jako „krále, který si přál stát se velkým faraonem ve věku nepokojů a úpadku“. Jeho moc v Horním Egyptě postupně slábla, čehož dokázala využít vlivná rodina Ramessesnachtů, jejíž členové ovládli nejvyšší egyptské funkce.\nZemřel pravděpodobně ve čtyřiceti letech v devátém roce své vlády. Jeho hrobka KV9 leží v Údolí králů. Hrobku nicméně vyloupili vykradači hrobů a tělo zohavili. Faraonovy ostatky byly později přesunuty do hrobky Amenhotepa II., kde je roku 1898 objevil Victor Loret.","url":"https://cs.wikipedia.org/wiki/Ramesse_VI.","thumbnail_url":"https://upload.wikimedia.org/wikipedia/commons/thumb/e/e7/Fara%C3%B3n_Rams%C3%A9s_VI%2C_sarc%C3%B3fago_hacia_el_a%C3%B1o_1136_a._C.%2C_procedente_del_Valle_de_los_Reyes%2C_Tebas%2C_Egipto.jpg/150px-Fara%C3%B3n_Rams%C3%A9s_VI%2C_sarc%C3%B3fago_hacia_el_a%C3%B1o_1136_a._C.%2C_procedente_del_Valle_de_los_Reyes%2C_Tebas%2C_Egipto.jpg"},{"id":"1821573","type":"good","language_code":"cs","title":"Tuleň pacifický","summary":"Tuleň pacifický (Phoca largha) je mořská šelma z čeledi tuleňovitých obývající severní Tichomoří mezi Beringovým a Žlutým mořem. S blízce příbuzným tuleněm obecným se řadí do rodu Phoca. Jedná se o středně velkého tuleně s převážně šedým až stříbrným osrstěním pokrytým tmavými, poměrně pravidelně rozmístěnými skvrnami. Mláďata se rodí v bílém lanugu, adultní osrstění získávají v době odstavení kolem 4–6 týdnů po narození. Životní cyklus druhu úzce souvisí s ledovou pokrývkou. Od zimy do jara se tuleni vyskytují na ledových krách, kde rodí a vychovávají mláďata, línají a odpočívají; s příchodem teplejšího počasí, kdy zalednění ustoupí, se tuleni stahují na pobřeží. Vyskytují se většinou ve vodách do hloubky 200m. \nVeškerou potravu tuleni získávají z moře. Hlavní složku jejich potravy tvoří ryby, pochutnají si však i na hlavonožcích a korýších. Populace se počítá ve stovkách tisíců jedinců a Mezinárodní svaz ochrany přírody druh hodnotí jako málo dotčený, byť jej v budoucnu mohou ohrozit doprovodné jevy globálního oteplování, jako nedostatek potravy nebo ústup zalednění, na kterém jsou životně závislí jak dospělci, tak novorozeňata.","url":"https://cs.wikipedia.org/wiki/Tule%C5%88_pacifick%C3%BD","thumbnail_url":"https://upload.wikimedia.org/wikipedia/commons/thumb/7/77/Spotted_seal_mother_and_pup_in_the_Bering_Sea.jpg/150px-Spotted_seal_mother_and_pup_in_the_Bering_Sea.jpg"},{"id":"1834722","type":"good","language_code":"cs","title":"Bramall Hall","summary":"Bramall Hall je převážně tudorovské panské sídlo v Bramhallu v metropolitní oblasti anglického Manchesteru. Budova je dřevěná a její nejstarší části pocházejí ze 14. století, přístavby jsou z 16. a 19. století. Dům funguje jako muzeum a jeho 70 akrový (asi 30 hektarů velký) park zvaný Bramhall Park je přístupný veřejnosti.\nPanství Bramall se poprvé zmiňuje v soupisu Domesday Book z roku 1086, kdy jej vlastnil rod Masseyů. Od konce 14. století jej vlastnili Davenportové, kteří postavili současný dům a seděli zde přibližně 500 let. V roce 1877 prodali panství o rozloze téměř 2000 akrů společnosti Manchester Freeholders' Company, která byla založena za účelem využití potenciálu panství pro výstavbu obytných domů. Sídlo a zbytek parku o rozloze více než 50 akrů pak firma prodala rodině úspěšných průmyslníků Nevillů. V roce 1925 dům koupil John Henry Davies a v roce 1935 jej získala městská rada Hazel Grove a Bramhallu. Po reorganizaci místní samosprávy v roce 1974 je nyní Bramall Hall ve vlastnictví Metropolitní rady města Stockportu, která ji popisuje jako „nejprestižnější a historicky nejvýznamnější budovu v památkové zóně.“","url":"https://cs.wikipedia.org/wiki/Bramall_Hall","thumbnail_url":"https://upload.wikimedia.org/wikipedia/commons/thumb/8/8b/Bramall_Hall_from_west%2C_2011.jpg/150px-Bramall_Hall_from_west%2C_2011.jpg"},{"id":"1837453","type":"good","language_code":"cs","title":"Kulohlavec","summary":"Kulohlavec (Globicephala) je rod kytovců z čeledi delfínovití (Delphinidae), který zahrnuje dva recentní druhy, a sice kulohlavce černého (G. melas) a Sieboldova (G. macrorhynchus). Tito mořští savci jsou rozšířeni ve většině oceánů od Grónska po Nový Zéland, přičemž kulohlavec černý se vyskytuje ve studených vodách obou polokoulí a kulohlavec Sieboldův preferuje teplé vody mírného, subtropického a tropického pásu. V místech, kde se areál výskytu obou druhů překrývá, druhy nelze na moři spolehlivě odlišit. Jednoznačné rozpoznání druhů je možné až po analýze lebky. Jedná se o jedny z největších zástupců delfínovitých kytovců, velikostně je přesahuje pouze kosatka dravá.\nZáklad jejich jídelníčku tvoří desetiramenatci, nepohrdnou však ani středně velkými rybami. Měkkým tělům desetiramenatců je uzpůsoben kulohlavčí chrup, který zahrnuje jen malý počet tupých zubů, sloužících k uchopení kořisti spíše než jejímu trhání. Kulohlavci jsou vysoce sociální tvorové, kteří žijí ve stádech založených na matrilineární příbuznosti. Kulohlavci jsou jedněmi z nejčastějších druhů, u kterých dochází k masivním uvíznutím na mělčině: ta mohou mít celou řadu příčin, jako je nemoc, rozbouřené moře nebo geomagnetické anomálie. Kulohlavci černí jsou loveni na Faerských ostrovech a v Grónsku, kulohlavci Sieboldovi jsou občas loveni v Japonsku. Celkové počty obou druhů se odhadují ve stovkách tisíců a jejich stavy jsou patrně stabilní, pročež jsou oba druhy hodnoceny jako málo dotčené.","url":"https://cs.wikipedia.org/wiki/Kulohlavec","thumbnail_url":"https://upload.wikimedia.org/wikipedia/commons/thumb/e/e2/Pilot_whale.jpg/150px-Pilot_whale.jpg"},{"id":"1837476","type":"good","language_code":"cs","title":"Pokřovník ostrovní","summary":"Pokřovník ostrovní (Traversia lyalli) je vyhynulý druh pěvce z čeledi pokřovníkovití (Acanthisittidae). Ačkoli nalezené kosterní pozůstatky ukazují, že historicky šlo o hojný druh na obou hlavních ostrovech Nového Zélandu, v době objevu Evropany žil pouze na malém Stephensově ostrově, jenž se nachází v Cookově průlivu. Pokřovník ostrovní byl asi 10 cm velký pták s hnědým opeřením, jenž byl mezi pěvci výjimečný tím, že byl pravděpodobně zcela nelétavý. Podle dostupných indicií šlo o noční druh, ale jeho chování a ekologie zůstávají pro vědce hádankou.\nPokřovník ostrovní byl objeven, vědecky popsán i rychle vyhuben v 90. letech 19. století. Tehdy byl na Stephensově ostrově vybudován maják, jenž zde byl uveden do provozu na konci ledna 1894. Vědecký popis pokřovníka je spjat s osobou strážce majáku Davida Lyalla, jehož kočka mu začala přinášet mrtvolky tohoto vědě dosud neznámého ptáka. První vzorky se rychle dostaly k významným ornitologům té doby, Novozélanďanovi Walterovi Bullerovi a Britovi Lionelu Rothschildovi, přičemž Rothschild svého vědeckého kolegu v popisu nového druhu poněkud nekavalírsky předběhl. Pták byl oficiálně popsán v prosinci roku 1894.\nOhledně vyhynutí pokřovníka panuje řada domněnek a spekulací. Často se uvádí, že za jeho zánik může pouze ona jediná kočka správce majáku; toto tvrzení je ale nepravdivé, protože na Stephensově ostrově roku 1895 prosperovala již celá populace zdivočelých koček, jež se výrazně podepsala na stavech tamějšího ptactva. Datum vyhynutí pokřovníka se tradičně klade již do roku 1895, nicméně s některými vzorky ptáka se obchodovalo i po tomto roce, takže nelze vyloučit ani o něco delší přežívání druhu. Jediné dochované pozůstatky představuje 15 jedinců a některé kosterní zbytky.","url":"https://cs.wikipedia.org/wiki/Pok%C5%99ovn%C3%ADk_ostrovn%C3%AD","thumbnail_url":"https://upload.wikimedia.org/wikipedia/commons/thumb/5/59/XenicusInsularisKeulemans.jpg/150px-XenicusInsularisKeulemans.jpg"},{"id":"183754","type":"good","language_code":"cs","title":"Marián Hossa","summary":"Marián Hossa (* 12. ledna 1979, Stará Ľubovňa) je bývalý slovenský reprezentant v ledním hokeji. Od sezony 2009/2010 působil v NHL v klubu Chicago Blackhawks na pozici pravého křídla. V minulosti působil v klubech: Dukla Trenčín ve slovenské Tipsport extralize, Portland Winter Hawks v soutěži Western Hockey League, Ottawa Senators, Atlanta Thrashers, Pittsburgh Penguins, Detroit Red Wings v National Hockey League a v týmu Mora IK ve švédské Elitserien. Kariéru přerušil z důvodu kožní vyrážky, která mu znemožňovala hraní ve výstroji.\nJe považován za jednoho z nejlepších útočníků NHL a zároveň za jednoho z nejrychlejších bruslařů této soutěže. Mezi aktivními hokejisty je v NHL co do počtu bodů hned po Jaromíru Jágrovi nejlepší. Reprezentoval Slovensko na několika mezinárodních soutěžích, včetně tří olympiád (Salt Lake City 2002, Turín 2006 a ve Vancouveru 2010) avšak nezískal žádnou medaili. Ve finále NHL byl pětkrát (s týmy Pittsburgh Penguins, Detroit Red Wings a 3x s Chicago Blackhawks). V letech 2010, 2013 a 2015 získal s Chicagem Blackhawks Stanley Cup. Je čtyřnásobným vítězem ankety \"Zlatý puk\" (2006, 2007, 2008 a 2010). Čtyřikrát (2001, 2003, 2007 a 2008) byl nominován na All-Star Games. Ženatý, otec dcery (* 2010).","url":"https://cs.wikipedia.org/wiki/Mari%C3%A1n_Hossa","thumbnail_url":"https://upload.wikimedia.org/wikipedia/commons/thumb/9/97/Mari%C3%A1n_Hossa_1_%28aug._2013%29.jpg/150px-Mari%C3%A1n_Hossa_1_%28aug._2013%29.jpg"},{"id":"1844583","type":"good","language_code":"cs","title":"Arcidiecéze Pamplona a Tudela","summary":"Arcidiecéze Pamplona a Tudela je římskokatolická metropolitní arcidiecéze ve Španělsku, jejíž sídlo je v Pamploně, kde se nachází katedrála P. Marie, a v Tudele, kde je také P. Marie. Obě diecéze jsou sjednoceny aeque principaliter, takže jejich arcibiskup má titul arcibiskup pamplonský a biskup tudelský. Současným arcibiskupem je od roku 2007 Mons. Francisco Pérez González.","url":"https://cs.wikipedia.org/wiki/Arcidiec%C3%A9ze_Pamplona_a_Tudela","thumbnail_url":"https://upload.wikimedia.org/wikipedia/commons/thumb/e/e4/Escudo_de_la_Archidi%C3%B3cesis_de_Pamplona-Tudela.svg/150px-Escudo_de_la_Archidi%C3%B3cesis_de_Pamplona-Tudela.svg.png"},{"id":"1845768","type":"good","language_code":"cs","title":"Ordinariát pro věřící východního ritu v Rakousku","summary":"Ordinariát pro věřící východního ritu v Rakousku je ordinariát katolické církve nacházející se v Rakousku,  má svou jurisdikci nad všemi věřícími východního ritu v Rakousku, z nichž největší část je byzantského ritu. Je bezprostředně podřízen Sv. Stolci a spravuje jej Dikasterium pro východní církve. Ordinářem je obvykle vídeňský arcibiskup, nyní kardinál Christoph Schönborn.\n\n","url":"https://cs.wikipedia.org/wiki/Ordinari%C3%A1t_pro_v%C4%9B%C5%99%C3%ADc%C3%AD_v%C3%BDchodn%C3%ADho_ritu_v_Rakousku","thumbnail_url":null},{"id":"186337","type":"good","language_code":"cs","title":"Železniční trať Ústí nad Labem – Chomutov","summary":"Železniční trať Ústí nad Labem – Chomutov je dvoukolejná, elektrizovaná železniční trať, součást celostátní dráhy. Její součástí je Mostecký a Ervěnický koridor v úseku Most–Chomutov. Trať byla postavena s přestávkami mezi lety 1856–1870 společností Ústecko-teplická dráha pro dopravu uhlí z Mostecké pánve a osobní dopravu napříč českou stranou Podkrušnohoří. Později byla i zdvoukolejněna a zkapacitněna pro zvýšení objemu dopravy. Pro odlehčení provozu na přetížené hlavní trati mezi Ústím nad Labem a Teplicemi vznikla v letech 1872–1874 další jednokolejná trať z Trmic do Bíliny, vedená údolím řeky Bíliny. Koncem 19. století šlo o jednu z nejvytíženějších tratí v celém Rakousku-Uhersku.Od počátku šedesátých let 20. století probíhala elektrizace trati – v první etapě byl roku 1963 otevřen úsek Ústí nad Labem – Most – Třebušice. Chomutova elektrizace dosáhla až roku 1989. Mezitím byly vybudovány také četné přeložky, při kterých trať ustoupila povrchové těžbě uhlí.\nV současnosti (2017) je trať zatížena silnou osobní dopravou, obsluhující velká města na trase. Kromě osobních vlaků jsou v provozu také rychlíky linky Praha – Ústí nad Labem – Cheb. Spolu s nimi spojnici využívá množství nákladních vlaků, přepravujících zejména hnědé uhlí, vytěžené v okolí, a ropné produkty z rafinerie Unipetrol RPA v Záluží u Litvínova.\nV jízdním řádu pro cestující je trať označena číslem 130. Od 14. prosince 2014 byl k této trati připojen ještě navazující úsek Chomutov – Klášterec nad Ohří, do té doby uváděný v jízdním řádu jako úsek trati 140.","url":"https://cs.wikipedia.org/wiki/%C5%BDelezni%C4%8Dn%C3%AD_tra%C5%A5_%C3%9Ast%C3%AD_nad_Labem_%E2%80%93_Chomutov","thumbnail_url":"https://upload.wikimedia.org/wikipedia/commons/thumb/9/96/%C5%BDelezni%C4%8Dn%C3%AD_tra%C5%A5_u_Mostu.JPG/150px-%C5%BDelezni%C4%8Dn%C3%AD_tra%C5%A5_u_Mostu.JPG"},{"id":"187184","type":"good","language_code":"cs","title":"Juri","summary":"Juri (japonsky 百合, v překladu „lilie“), známý také pod anglickou konstrukcí girls' love (japonsky ガールズラブ, gáruzu rabu; v překladu „dívčí láska“) nebo pod zkratkou GL, je žánr japonských médií zaměřených na intimní vztah mezi ženskými postavami. Ačkoli jsou díla tohoto žánru obvykle spojována s lesbismem, zobrazují také emocionální a duchovní vztahy mezi ženami, jež nemusí mít nutně romantickou ani sexuální povahu. Termín vešel ve známost ve spojení s anime a mangou, je však používán také pro označení videoher, lehkých románů a ostatní literatury.\nNáměty charakteristické pro žánr juri mají původ v japonské lesbické fikci z počátku 20. století, zejména pak ve tvorbě spisovatelky Nobuky Jošijové a v literatuře žánru Class S. Manga zobrazující ženskou homoerotiku začala v 70. letech figurovat v tvorbě umělkyň ze Skupiny 24letých, například Rjóko Jamagišiové a Rijoko Ikedové. Žánr vstoupil do širokého povědomí v průběhu 90. let. V roce 2003 vznikl první časopis zaměřený na juri tematiku, Juri šimai. O dva roky později následoval časopis Comic juri hime, který se zasloužil o standardizaci termínu juri jakožto jednoho z vydavatelských žánrů a o vytvoření s ním související fanouškovské kultury.\nPůvodně byla díla žánru juri určena pouze pro ženy, ve 21. století však došlo k postupné změně. V současnosti není žánr juri zacílen na specifickou demografickou skupinu; tím se liší od svého protějšku jaoi, zaměřeného na ženské publikum, a bara, zaměřeného na mužské homosexuální publikum. Například časopis Comic juri hime S, jenž byl sesterským časopisem Comic juri hime, se zaměřoval právě na mužské publikum.","url":"https://cs.wikipedia.org/wiki/Juri","thumbnail_url":"https://upload.wikimedia.org/wikipedia/commons/thumb/4/49/CroesusXIncarna.jpg/150px-CroesusXIncarna.jpg"},{"id":"187531","type":"good","language_code":"cs","title":"Plejády","summary":"Plejády (nazývané také Kuřátka, Sedm sester, v Messierově katalogu označené M 45) jsou mladá otevřená hvězdokupa v souhvězdí Býka. Tato hvězdokupa, která je od Země vzdálená jen asi 440 světelných let,\nobsahuje několik hvězd viditelných pouhým okem. V městských oblastech je takto možné zahlédnout pět až sedm hvězd, ale pod průzračnou oblohou bez světelného znečištění dvanáct i více hvězd. Hvězdokupa je obklopena slabou reflexní mlhovinou, která je nejlépe vidět na fotografiích s dlouhou expozicí pořízených velkými dalekohledy.Nejvýraznější členové Plejád jsou velmi jasní modří obři a bílé hvězdy hlavní posloupnosti. Hvězdokupa však obsahuje stovky dalších hvězd, z nichž většina je příliš slabých na to, aby byly viditelné pouhým okem. Plejády jsou velmi mladá hvězdokupa. Její stáří se odhaduje na 112±5 milionů let, ale odhadem za 250 milionů let se pravděpodobně rozplyne a její hvězdy se budou napříč galaxií pohybovat nezávisle.Díky jejich velké jasnosti a zdánlivé blízkosti jejích hvězd jsou Plejády známé od starověku. Zmínil se o nich Homér a také Klaudios Ptolemaios a další klasičtí autoři.\nJakmile bylo zjištěno, že hvězdy jsou nebeská tělesa podobná Slunci, objevily se domněnky, že by hvězdy mohly být nějakým způsobem navzájem provázány. Později se výzkumem vlastního pohybu hvězd a určením jejich vzdálenosti podařilo ověřit, že Plejády jsou skutečně gravitačně svázány a že mají společný původ.","url":"https://cs.wikipedia.org/wiki/Plej%C3%A1dy","thumbnail_url":"https://upload.wikimedia.org/wikipedia/commons/thumb/4/4e/Pleiades_large.jpg/150px-Pleiades_large.jpg"},{"id":"18902","type":"good","language_code":"cs","title":"Karl Marx","summary":"Karl Heinrich Marx, dříve uváděn také jako Karel Marx (5. května 1818 Trevír – 14. března 1883 Londýn) byl německý filosof, politický publicista, kritik klasické ekonomie, teoretik dělnického hnutí, socialismu a komunismu. Mezi jeho nejznámější díla patří Ekonomicko-filosofické rukopisy, Komunistický manifest a nedokončený Kapitál.\nSpolečně s Friedrichem Engelsem rozpracoval vlastní materialistické pojetí dějin, založené na ekonomických zákonitostech. Ve společnosti je podle nich přítomen konflikt mezi ovládanými a vládnoucími, který bude odstraněn zrušením soukromého vlastnictví výrobních prostředků a nastolením beztřídní, komunistické společnosti.\nJeho filosofický i politický vliv byl obrovský a z jeho myšlenek vyšla celá řada směrů v levé části politického spektra, a to jak oficiální ideologie socialistických států (marxismus-leninismus), tak nejrůznější variace neortodoxního marxismu, například frankfurtská škola.","url":"https://cs.wikipedia.org/wiki/Karl_Marx","thumbnail_url":"https://upload.wikimedia.org/wikipedia/commons/thumb/d/d4/Karl_Marx_001.jpg/150px-Karl_Marx_001.jpg"},{"id":"189624","type":"good","language_code":"cs","title":"Bitva u Waterloo","summary":"Bitva u Waterloo (současníky nazývaná bitvou u Belle Alliance či Napoleonem pojmenovaná bitvou u Mont-Saint-Jean) se odehrála v odpoledních a podvečerních hodinách neděle 18. června 1815 asi 20 km jižně od belgické metropole Bruselu. Francouzská armáda císaře Napoleona I. zde utrpěla drtivou porážku od části vojsk Sedmé koalice evropských panovníků, reprezentované sbory anglo-batavské armády polního maršála vévody z Wellingtonu a pruským vojskem pod velením polního maršála Blüchera. Pro francouzského panovníka se bitva stala jedním z jeho posledních vystoupení v roli vojevůdce, stratéga a hlavy státu, pro Evropu znamenala ukončení napoleonských válek. Přestože se spojencům podařilo dosáhnout generálního vítězství, průběh tažení hrál spíš v jejich neprospěch. 16. června utrpěli porážky v bitvách u Ligny a Quartre-Bras a byli nuceni se odděleně stahovat k belgické metropoli. Britský maršál však druhého dne ústup zastavil a zaujal výhodné postavení na svahu v krajině kolem Waterloo, kde přes noc vyčkal na útok nepřítele. Po promarněném dopoledni pak Napoleon podnikl opakované útoky na střed jeho pozic, avšak francouzští vojáci byli za oboustranně vysokých ztrát pravidelně obraceni na ústup. Kolem 16:00 hodin se k Britům začaly připojovat první pruské jednotky, které s přibývajícím množstvím, po necelých čtyřech hodinách tlaku na protivníkovo pravé křídlo, obrátily francouzské vojsko na útěk. I když Napoleon ve svých memoárech přičítal vinu za debakl neschopnosti svých maršálů, byla spíš souhrou desítek selhání jak císaře samotného, tak jeho podřízených, ale stejnou měrou i okolností a schopnostmi jeho protivníků.\nVzhledem ke své definitivnosti pro Napoleona a jeho sto dní trvající císařství se městečko Waterloo, v jehož blízkosti se bitva odehrála, stalo celosvětovým synonymem pro velkou porážku nebo konečný akt zásadního významu s negativními důsledky či jakékoliv fatální selhání.","url":"https://cs.wikipedia.org/wiki/Bitva_u_Waterloo","thumbnail_url":"https://upload.wikimedia.org/wikipedia/commons/thumb/b/bb/Andrieux_-_La_bataille_de_Waterloo.jpg/150px-Andrieux_-_La_bataille_de_Waterloo.jpg"},{"id":"189655","type":"good","language_code":"cs","title":"Komořany","summary":"Název Komořany má více sídel:\n\nKomořany (okres Vyškov) – obec v okrese Vyškov\nKomořany (Most) – městská část Mostu\nKomořany (Praha) – katastrální území Prahy\nKomořany (zámek) – zámek v Praze 4-Komořanech","url":"https://cs.wikipedia.org/wiki/Komo%C5%99any","thumbnail_url":null},{"id":"191371","type":"good","language_code":"cs","title":"Averroes","summary":"Ibn Rušd, latinsky Averroes, (arabsky ابن رشد‎, celým jménem arabsky اأبو الوليد محمد ابن احمد ابن رشد‎, Abú-l-Valíd Muhammad ibn Ahmad ibn Rušd; 14. dubna 1126 Córdoba – 12. prosince 1198 Marrákeš) byl arabský polyhistor žijící v Andalusii, který se mimo jiné zabýval filozofií, teologií, medicínou, astronomií, fyzikou, psychologií, matematikou, jurisprudencí, logikou a lingvistikou. Je autorem více než 100 knih a pojednání. Jeho práce zahrnují mnoho komentářů k dílu řeckého filozofa Aristotela, jehož výkladu Averroes zasvětil celý svůj život.\nIbn Rušd pocházel z význačné imámské a právnické rodiny. Po studiích v roce 1153 odešel do Marrákeše, kde se roku 1169 seznámil s almohadským chalífou Abú Jakúbem Júsufem, který se stal jeho ochráncem a podporovatelem. Od roku 1169 Averroes působil jako kádí (soudce) v Seville a Córdobě, kde byl v roce 1182 jmenován hlavním soudcem. Téhož roku se stal chalífovým dvorním lékařem. V roce 1195 kvůli svým svobodomyslným názorům upadl ve vladařovu nemilost a byl vyhoštěn do nedaleké Luceny. Do Marrákeše se vrátil o dva roky později, ale brzy nato zemřel.\nVe své filozofii rozlišoval tři druhy argumentů (rétorické, dialektické a důkazní) a tři druhy lidí, které je používají. Značně kritizoval dialektickou skupinu, kterou podle něj představovali teologové, a snažil se dokázat, že filozofie a náboženství se harmonicky doplňují. Víru a rozum pokládal jen za dvě různé metody k dosažení jedné boží pravdy. Usiloval rovněž o vysvětlení boží povahy a podporoval teorii o věčnosti světa. V politické filozofii navazoval na Platóna – za dokonalou vládu považoval aristokracii řídící se podle šaríi a božského řádu. Postuloval, aby se na správě státu podílely i ženy.\nV astronomii kritizoval ptolemaiovský systém, ve fyzice zase vytvořil takzvaný atomistický aristotelismus. Rozum jako takový dle něj nepomíjí, nikoliv však jednotlivá lidská duše, která má pouze účast na jednom individuálním spekulativním intelektu (monopsychismus). V medicíně Averroes spojil aristotelismus s galénovským lékařstvím a dokázal vysvětlit řadu chorob. Zabýval se také farmakologií, neurologií a zvířaty.\nAverroes zásadně ovlivnil středověkou židovskou filozofii a křesťanskou scholastiku. Jeho komentáře k Aristotelovi, které byly přeloženy do latiny a dostaly se do západní Evropy, oživily Aristotelovo dědictví a zpřístupnily je evropským vzdělancům. Značně se o Averroa opíral například Tomáš Akvinský. Jeho učení inspirovalo široký okruh přívrženců, takzvaných latinských averroistů, mezi něž patřil kupříkladu Siger z Brabantu nebo Boethius z Dácie. Roku 1277 byl averroismus katolickou církví zakázán, přesto evropskou vzdělanost Averroovo dílo ovlivňovalo až do 16. století.\n\n","url":"https://cs.wikipedia.org/wiki/Averroes","thumbnail_url":"https://upload.wikimedia.org/wikipedia/commons/thumb/a/a2/Statue_of_Averroes_in_C%C3%B3rdoba%2C_Spain.jpg/150px-Statue_of_Averroes_in_C%C3%B3rdoba%2C_Spain.jpg"},{"id":"191487","type":"good","language_code":"cs","title":"Vakovlk tasmánský","summary":"Vakovlk tasmánský (Thylacinus cynocephalus) byl masožravý vačnatec, který žil původně na území Austrálie, Tasmánie a Nové Guineje. Je znám také pod názvy tasmánský tygr (kvůli pruhům na hřbetu a zádi), tasmánský vlk nebo zkráceně pouze vakovlk. Předpokládá se, že vyhynul ve 20. století. Byl posledním žijícím druhem čeledi vakovlkovitých, jejíž někteří zástupci byli nalezeni ve fosilním záznamu již v období raného miocénu.\nDo doby, než se v Austrálii na konci 18. století začali usazovat Evropané, již na pevnině téměř nebo úplně vyhynul, ale spolu s několika dalšími endemickými druhy (např. ďáblem medvědovitým) přežil v Tasmánii. Jeho konečné vyhynutí je většinou připisováno intenzivnímu lovu, ale mohlo být také důsledkem nemocí, rozšíření psů nebo zásahu lidí do životního prostředí. Ačkoli je oficiálně považován za vyhynulého, občas se objevují nepotvrzené zprávy o jeho zahlédnutí.\nStejně jako tygři a vlci severní polokoule, po kterých získal svá dvě lidová označení, byl vakovlk predátorem na vrcholu potravního řetězce. Jako vačnatec nebyl blízce příbuzný těmto placentálním savcům, ale kvůli konvergentní evoluci se u něj vyvinuly jisté podobné znaky. Za jeho nejbližšího žijícího příbuzného je považován ďábel medvědovitý nebo mravencojed žíhaný. Byl jedním ze dvou druhů vačnatců, u nichž se vak vyskytoval u obou pohlaví (druhým je stále žijící vačice vydří). U samců vak sloužil jako ochranný obal pro vnější pohlavní orgány.","url":"https://cs.wikipedia.org/wiki/Vakovlk_tasm%C3%A1nsk%C3%BD","thumbnail_url":"https://upload.wikimedia.org/wikipedia/commons/thumb/d/d5/Thylacinus.jpg/150px-Thylacinus.jpg"},{"id":"194970","type":"good","language_code":"cs","title":"Edin Džeko","summary":"Edin Džeko (* 17. března 1986 Sarajevo, Jugoslávie, dnešní Bosna a Hercegovina) je bosenský fotbalový útočník působící v italském fotbalovém klubu Inter Milán. Během kariéry se etabloval mezi nejlepšími světovými útočníky. Je považován za jednoho z nejlepších fotbalistů Bosny a Hercegoviny v dějinách.Profesionálním fotbalistou se stal v bosenském klubu Željezničar, odkud odešel do českého FK Teplice. Po sezóně 2006/07 stanul jako druhý nejlepší střelec v české lize a v důsledku toho přestoupil do Wolfsburgu. Ve své druhé sezóně v německé Bundeslize slavil zisk mistrovského titulu, když se stal součástí obávaného útoku po boku brazilského útočníka Grafiteho. V následující sezóně mu za 22 gólů náleželo první místo v žebříčku ligových střelců. V době dalšího přestupu byl historicky nejlepším střelcem v klubové historii. Roku 2011 zamířil do Anglie k Manchesteru City a v sezóně 2011/12 pomohl vyhrát anglickou Premier League, když v dramatickém závěrečném kole přispěl gólem k výhře 3:2, zaručující klubu titul po 44 letech, a ještě navíc na úkor městského rivala. Mistrovský titul oslavil i v sezóně 2013/14. V roce 2015 spojil klubovou kariéru s AS Řím, hrajícím italskou ligovou soutěž Serii A. Jejím nejlepším střelcem se stal v sezóně 2016/17, kdy vstřelil 29 gólů. V další sezóně se spoluhráči dosáhl semifinále Ligy mistrů UEFA, což byl nejlepší výsledek římského klubu v Evropě po více než 30 letech. AS Řím opustil jakožto třetí nejlepší střelec klubové historie. V roce 2021 posílil Inter Milán, jiný italský klub. S ním opanoval italský pohár a italský superpohár.\nÚčastnil se Mistrovství světa 2014 v Brazílii, kde jeho rodná země vystupovala poprvé. Po světovém šampionátu převzal kapitánskou pásku. Je historicky nejlepším střelcem bosenské fotbalové reprezentace a jejím prvním hráčem se 100 a více starty. Třikrát získal ocenění Idol Nacije (v překladu Idol národa), což je cena udělovaná fotbalistovi roku v Bosně a Hercegovině. Získal ji za roky 2009, 2010 a sezónu 2011/12.","url":"https://cs.wikipedia.org/wiki/Edin_D%C5%BEeko","thumbnail_url":"https://upload.wikimedia.org/wikipedia/commons/thumb/2/2c/20150331_2026_AUT_BIH_2177_Edin_D%C5%BEeko_%28cropped%29.jpg/150px-20150331_2026_AUT_BIH_2177_Edin_D%C5%BEeko_%28cropped%29.jpg"},{"id":"198567","type":"good","language_code":"cs","title":"Realismus","summary":"Realismus (z latinského realis = věcný, skutečný, od res = věc) označuje různé směry, názory a postoje, které různým způsobem zdůrazňují „věcnost“, respekt člověka vůči skutečnosti, úsilí o správné poznání věcí samých:\n\nve filosofiirealismus a nominalismus – ve středověku filosofie zastávající tezi, že obecniny jsou skutečné (spor o univerzálie)\nmorální realismus znamená přesvědčení, že mravní hodnoty nejsou jen lidskou konstrukcí, nýbrž že se zakládají na (správném) poznáníve fyzicerealismus (fyzika) – znamená realismus přesvědčení, že naměřené hodnoty nevznikly teprve měřením, nýbrž platily už před nímv politiceznamená realismus důraz na správné hodnocení vlastních možností, snahu o realistickou, případně pragmatickou politiku\n\nMasarykův realismus – odmítnutí českého provincialismu a snahu vyrovnat se vyspělým evropským národům\nMezinárodní vztahy#Velké debaty – státocentrický pohled na mezinárodní systém, zdůrazňuje význam distribuce moci a anarchické podstaty mezinárodního společenství\nEurorealismus – označení pro kritický přístup k evropské integraci – euroskepticismusv uměnírealismus (umění) – obecný znak uměleckého díla je měrou zobrazení „kriticky přezkoumatelné“ reality dílem bez zaujmutí subjektivního hodnotícího stanoviska\nrealismus (výtvarné umění) – snaha o věrné a detailní zachycení předmětu tak, jak jej divák vidí\nfotorealismus byl malířský směr, napodobující fotografické zobrazení skutečnosti\nrealismus (literatura) – umělecký směr 19. století, který se snaží o věcné, střízlivé zobrazení člověka a společnosti, kde osobnost umělce ustupuje do pozadí\nmagický realismus přitom využívá nečekaných, „magických“ souvislostí ve skutečnosti samé\nkritický realismus\nsocialistický realismus byl program propagandistického umění ve službách socialistických a komunistických států","url":"https://cs.wikipedia.org/wiki/Realismus","thumbnail_url":null},{"id":"20078","type":"good","language_code":"cs","title":"Eritrea","summary":"Eritrea (tigrajsky ኤርትራ, Ertra), plným názvem Stát Eritrea (tigrajsky ሃግሬ ኤርትራ, Hagara Ertra), je stát na pobřeží Rudého moře v oblasti Afrického rohu ve východní Africe. Na západě sousedí se Súdánem, na jihu s Etiopií a na východě s Džibutskem. K roku 2009 měla 5 073 000 obyvatel. Hlavním městem je Asmara. Úřední jazyk Eritrea oficiálně nemá, v praxi se užívají tigrajština, arabština a angličtina. Dalším jazykem, kterým mluví více než 50 % obyvatel, je italština.\nPočátky Eritreje spadají do období kolem roku 1000 př. n. l., kdy se na jejím území usadily semitské národy. Zhruba od 3. století př. n. l. se v oblasti Eritreje rozkládala aksumská říše, jejíž vládci přijali po roce 325 křesťanství. Úpadek obchodu a muslimská expanze zavinily izolaci Aksúmu od okolního světa a rozklad vlády na pobřeží. To později částečně osídlili Arabové, s nimiž se zde rozšířil islám. Aksumská a později etiopská moc nebyla v Eritreji příliš silná. Od 16. století zde drželi pobřežní města Osmané, po nich Egypťané, Britové a nakonec Italové, kteří zde roku 1890 oficiálně vyhlásili kolonii Eritreu. Za italské vlády došlo k rozvoji infrastruktury a k modernizaci společnosti. Po druhé světové válce připadla Eritrea Etiopii, proti jejíž nadvládě vedlo několik eritrejských ozbrojených skupin od 60. let válku. Ta byla úspěšně završena roku 1993, kdy Eritrea získala nezávislost. V Eritreji nyní panuje diktátorský režim vedený Lidovou stranou za demokracii a spravedlnost, v jejímž čele stojí prezident Isaias Afwerki. Silnou pozici má v zemi armáda.\nJedná se o jednu z nejchudších zemí světa. Většinu podniků a firem vlastní armáda, špičky vlády nebo podnikatelé s nimi spojení. Ve srovnání s vyspělým světem je zde nemodernizované zemědělství závislé na dešťových srážkách, průmysl upadá a jediný ziskovější sektor představují banky. Vzhledem k několika nedávným vojenským srážkám převládá silná militarizace společnosti, v armádě a v národní službě pracuje na 600 000 nedobrovolných rekrutů. Sociální služby ani demokratické instituce zde nefungují, neexistuje faktické oddělení jednotlivých složek státní moci. Silně upadá školství, rovněž militarizované. Polovina obyvatelstva žije pod hranicí chudoby. V poslední době udržuje Eritrea lepší vztahy zejména se Súdánem, Íránem a Čínou. Zhruba polovina obyvatelstva jsou křesťané, téměř stejný podíl mají muslimové, jen malá část obyvatelstva praktikuje tradiční domorodá náboženství, mnohé muslimské či křesťanské menšiny jsou potírány. V zemi se vyskytuje devět etnik, nejvýznamnější z nich jsou Tigrajové a Tigrejové.","url":"https://cs.wikipedia.org/wiki/Eritrea","thumbnail_url":"https://upload.wikimedia.org/wikipedia/commons/thumb/2/29/Flag_of_Eritrea.svg/150px-Flag_of_Eritrea.svg.png"},{"id":"20090","type":"good","language_code":"cs","title":"Indonésie","summary":"Indonésie, plným názvem Indonéská republika, je stát v jihovýchodní Asii a Oceánii tvořený 17 508 ostrovy. S více než čtvrt miliardou obyvatel jde o čtvrtý nejlidnatější stát světa a rovněž o stát s největším počtem obyvatel hlásících se k islámu. Státním zřízením země je republika s voleným prezidentem a parlamentem. Hlavním městem Indonésie je Jakarta. Na pevnině hraničí Indonésie s Papuou Novou Guineou, Východním Timorem a Malajsií. Na moři sousedí se Singapurem, Filipínami, Austrálií, Palau, Thajskem a indickým územím Andamany a Nikobary.\nIndonéské souostroví bylo významným obchodním centrem nejméně od 7. století, kdy království Šrívidžaja obchodovalo s Čínou a Indií. Místní vládci postupně začali přebírat indickou kulturu, náboženské a politické modely a hinduistická a buddhistická království vzkvétala. Indonéská historie byla ovlivněna snahami cizích mocností ovládnout její přírodní bohatství. Muslimští obchodníci přinesli islám a evropští kolonialisté spolu v době zámořských objevů bojovali o ovládnutí obchodu s kořením na Molukách. Po třech a půl stoletích holandské nadvlády získala Indonésie po druhé světové válce nezávislost. Turbulentní moderní historie země byla ovlivněna přírodními katastrofami, korupcí, separatismem, demokratizací a obdobími prudkých ekonomických změn.\nObyvatelstvo souostroví patří k mnoha etnickým, jazykovým a náboženským skupinám. V Indonésii došlo k vývoji sdílené identity definované společným jazykem, etnickou a náboženskou pluralitou uvnitř většinově muslimské společnosti, umožněnou historickou zkušeností s kolonialismem a bojem proti němu. Indonéské národní motto, „Bhinneka Tunggal Ika“ („Jednota v rozdílnosti“, doslova „Mnoho, ale jeden“) vyjadřuje rozdílnost, která zemi charakterizuje. Navzdory obrovské populaci a hustému zalidnění se v zemi nacházejí obrovské oblasti divočiny s druhou největší biodiverzitou na světě. Indonésie má velké přírodní bohatství, ale přesto je zde chudoba rozšířeným problémem. Navzdory problémům s chudobou je Indonésie 19. největší ekonomikou světa, a je proto jednou ze zemí skupiny G20. Je také členem Sdružení národů jihovýchodní Asie a Asijsko-pacifického hospodářského společenství.","url":"https://cs.wikipedia.org/wiki/Indon%C3%A9sie","thumbnail_url":"https://upload.wikimedia.org/wikipedia/commons/thumb/9/9f/Flag_of_Indonesia.svg/150px-Flag_of_Indonesia.svg.png"},{"id":"201641","type":"good","language_code":"cs","title":"Washingtonská deklarace","summary":"Washingtonská deklarace (původním názvem anglicky Declaration of Independence of the Czechoslovak Nation by its Provisional Government, v překladu např. Prohlášení nezávislosti československého národa jeho prozatímní vládou) byla deklarace zahraničního odboje Čechů a Slováků vyhlašující svrchovanou a nezávislou Československou republiku. Deklarace odmítá možnost autonomie v rámci Rakouska, odvolává se na historická práva Čechů a práva na sebeurčení pro Slováky a závěrem nastiňuje podobu budoucího Československa. Obsah a struktura deklarace jsou ovlivněny americkou Deklarací nezávislosti, francouzskou Deklarací práv člověka a občana a myšlenkami wilsonismu.\nDokument vytvořil Tomáš Garrigue Masaryk a jeho spolupracovníci ve Spojených státech. Vznikl jako přímá reakce na návrh císaře Karla I. na federalizaci Rakouska-Uherska. Jeho definitivní podoba byla doručena Ministerstvu zahraničních věcí Spojených států dne 18. října 1918 ve Washingtonu D.C. A k tomuto dni je také datován, ačkoli jako místo vydání uvádí Paříž (sídlo Prozatímní vlády československé). V tisku byl publikován následující den, 19. října 1918.","url":"https://cs.wikipedia.org/wiki/Washingtonsk%C3%A1_deklarace","thumbnail_url":"https://upload.wikimedia.org/wikipedia/commons/thumb/3/3c/Tom%C3%A1%C5%A1_Garrigue_Masaryk%2C_Bain_News_Service_%28Library_of_Congress%2C_Bain_Collection%29_crop.jpg/150px-Tom%C3%A1%C5%A1_Garrigue_Masaryk%2C_Bain_News_Service_%28Library_of_Congress%2C_Bain_Collection%29_crop.jpg"},{"id":"203904","type":"good","language_code":"cs","title":"Tom Waits","summary":"Thomas Alan Waits (* 7. prosince 1949 Pomona, Kalifornie, USA) je americký písničkář, šansoniér, autor písní a herec. O jeho hlase americký kritik Daniel Durchholz napsal: \n\nNa charakteristickém hlase a hudbě, která kombinuje šanson, blues, jazz a experimentální prvky, které někdy hraničící skoro až s industriální hudbou, si Waits vybudoval pověst výrazné hudební osobnosti.\nWaits většinou skládá temné balady, které se nejčastěji zabývají bizarními lidskými osudy a charaktery. Waitsova hudba se stala kultovní, a to nejen ve Spojených státech, ovlivnil také celou řadu autorů. Coververze jeho písní mají ve svém repertoáru například: Bruce Springsteen („Jersey Girl“), Rod Stewart („Downtown Train“), nebo The Eagles („Ol' '55“).\nAčkoli se jeho desky setkávají ve Spojených státech se smíšenou odezvou, většinou se stanou zlatými v jiných zemích. Mnohokrát byl navržen na cenu Grammy, nominace v získání ale proměnil jen u dvou alb. V roce 2011 byl uveden do Rock and Roll Hall of Fame. V žebříčku 100 nejlepších zpěváků všech dob časopisu Rolling Stone se umístil na 82. místě.","url":"https://cs.wikipedia.org/wiki/Tom_Waits","thumbnail_url":"https://upload.wikimedia.org/wikipedia/commons/thumb/0/0c/Tom_Waits_%281974%E2%80%9375_Asylum_publicity_photo_-_headshot%29.jpg/150px-Tom_Waits_%281974%E2%80%9375_Asylum_publicity_photo_-_headshot%29.jpg"},{"id":"204368","type":"good","language_code":"cs","title":"Průduch","summary":"Průduch (odborně též stoma z řec. στόμα–ústa, množ. č. stomata) je struktura vyskytující se především na listech většiny vyšších rostlin, která slouží ke kontrolované výměně plynů (především CO2 a O2) mezi rostlinou a okolím a také k odevzdávání vody do ovzduší. Průduchy se tak zařazují z hlediska funkce mezi tzv. provětrávací pletiva.\nPrůduch dosahuje rozměrů v setinách milimetru. Skládá se především ze dvou specializovaných pokožkových buněk, označovaných jako svěrací buňky, mezi nimiž je tzv. průduchová štěrbina. Někdy se kolem svěracích buněk tvoří ještě buňky vedlejší, které se účastní otevírání průduchů. Stavba i počet průduchů jsou u rostlin různé, závislé na přizpůsobení abiotickým faktorům prostředí (hlavně vlhkost půdy a ovzduší).\nMechanismus otevírání a zavírání průduchů je založen na regulovaném příjmu a výdeji vody. Pokud svěrací buňky nasávají vodu, mění se jejich tvar a průduch se otevírá. V opačném případě se průduchová štěrbina uzavírá. V příjmu vody hrají roli především kationty draslíku, které podle potřeby zvyšují a snižují koncentraci uvnitř svěracích buněk. Z vnějších faktorů může uzavření průduchů způsobit hlavně vadnutí rostliny (nedostatek vody) a vysoká teplota; nízká koncentrace oxidu uhličitého v pletivech naopak svěrací buňky otevírá. Rostliny žijící v suchém prostředí si vyvinuly množství adaptací, jak nepřízním takového podnebí odolat.","url":"https://cs.wikipedia.org/wiki/Pr%C5%AFduch","thumbnail_url":"https://upload.wikimedia.org/wikipedia/commons/thumb/8/85/Tomato_leaf_stomate_cropped_and_scaled.jpg/150px-Tomato_leaf_stomate_cropped_and_scaled.jpg"},{"id":"205140","type":"good","language_code":"cs","title":"Pocoucov","summary":"Pocoucov (německy Pocoucow, původně nejspíš Podsoudcov) je vesnice asi půldruhého kilometru severně od města Třebíče. Nedaleko Pocoucova protéká Okřešický potok, v jeho blízkosti se poté nachází také soustava rybníků. Nadmořská výška vesnice se pohybuje okolo 450 m n. m.\nVe vesnici se nachází autobusová zastávka, kaplička sv. Petra a Pavla a dříve též obchod se smíšeným zbožím.\nPocoucov patřil mezi nejstarší statky třebíčského kláštera a první písemná zmínka o něm pochází již z roku 1101. Místní částí města Třebíč se stal v roce 1980 a dříve patřil také k vesnici Trnava. Ve vesnici žije 181 obyvatel.\n\n","url":"https://cs.wikipedia.org/wiki/Pocoucov","thumbnail_url":"https://upload.wikimedia.org/wikipedia/commons/thumb/3/35/Trebic_pocoucov_global.jpg/150px-Trebic_pocoucov_global.jpg"},{"id":"20534","type":"good","language_code":"cs","title":"Endoplazmatické retikulum","summary":"Endoplazmatické retikulum (ER) je soustava vzájemně propojených miniaturních membránových cisteren a kanálků, která se nachází v cytoplazmě drtivé většiny eukaryotních buněk. Napojuje se na buněčné jádro a obvykle i na Golgiho aparát.\nEndoplazmatické retikulum zvětšuje vnitřní povrch buňky, což má velký význam pro metabolické procesy. Rozlišujeme\n\ndrsné (nebo hrubé) ER, na jehož vnějším povrchu jsou přisedlé ribozomy, a\nhladké ER bez přisedlých ribozomů.Drsná část endoplazmatického retikula se specializuje na syntézu některých bílkovin a procesy s tím související, jako je skládání těchto proteinů a jejich oligomerizace či navěšování jistých cukerných zbytků na tyto bílkoviny. V drsném ER také probíhá rozklad špatně sbalených či poškozených bílkovin – mechanismus za to zodpovědný se označuje jako ER-asociovaná degradace proteinů.V hladkém endoplazmatickém retikulu se odehrávají zcela odlišné procesy – odstraňování toxických (odpadních) látek, některé části metabolismu lipidů a metabolismu hemu. Dále se mohou z hladkého ER regulovaně uvolňovat vápenaté ionty.","url":"https://cs.wikipedia.org/wiki/Endoplazmatick%C3%A9_retikulum","thumbnail_url":"https://upload.wikimedia.org/wikipedia/commons/thumb/8/80/Endomembrane_system_diagram_cs.svg/150px-Endomembrane_system_diagram_cs.svg.png"},{"id":"206567","type":"good","language_code":"cs","title":"Grand Prix San Marina 1994","summary":"Grand Prix San Marina 1994 byl závod Formule 1, který se uskutečnil 1. května 1994 na Autodromo Enzo e Dino Ferrari v Imole v Itálii. Šlo o třetí závod sezóny 1994 a první závod sezóny, který se uskutečnil v Evropě. Závodní víkend byl poznamenán smrtí rakouského jezdce Rolanda Ratzenbergera, trojnásobného mistra světa Ayrtona Senny a několika dalšími vážnými nehodami a zraněními. Britský komentátor Murray Walker popsal závod jako „nejčernější den závodů Formule 1, jaký pamatuje“.Závod nakonec vyhrál Michael Schumacher, Nicola Larini získal první body své kariéry druhým místem. Třetí skončil Mika Häkkinen. Senna se dočkal státního pohřbu v domovské Brazílii, kde přibližně 500 000 lidí lemovalo ulice, kterými projížděla rakev s jeho tělem. Italští žalobci obvinili šest lidí z neúmyslného zabití v souvislosti s jeho smrtí, ale všichni byli později osvobozeni. Případ se vlekl více než 11 let v důsledku odvolání a obnovy řízení po původním osvobozujícím rozsudku.\nNásledky závodu vedly ke zdůraznění prvku bezpečnosti ve sportu. Dalšími důsledky závodu bylo obnovení jezdecké asociace a úpravy mnoha tratí a designu vozů. Byla přijata řada technických pravidel, které měly vozy Formule 1 zpomalit a nově vybudované okruhy jako Bahrain International Circuit obsahují velké únikové zóny, které mají zpomalit vůz předtím, než narazí do zdi. Zařízení zvané HANS, které chrání hlavu a krk v případě nehody, se od roku 2003 stalo povinným.","url":"https://cs.wikipedia.org/wiki/Grand_Prix_San_Marina_1994","thumbnail_url":"https://upload.wikimedia.org/wikipedia/commons/thumb/4/4b/Imola_1981.jpg/150px-Imola_1981.jpg"},{"id":"20986","type":"good","language_code":"cs","title":"Voyager 2","summary":"Voyager 2 (označovaný někdy jako VGR 77–3 či Mariner Jupiter/Saturn B nebo 10271; IPA: [ˈvɒɪədʒə tuː]) je vesmírná sonda vypuštěná v roce 1977, určená pro průzkum vnějších planet sluneční soustavy, která jako první a jediná sonda prolétla kolem planet Uran a Neptun. Voyager 2 byl původně konstruován v rámci programu Mariner jako Mariner 12, stejně jako identická sesterská sonda Mariner 11, známá pod názvem Voyager 1. Voyager 2 se stal první a doposud jedinou sondou, která zkoumala 4 planety – Jupiter, Saturn, Uran, Neptun při jediné cestě, a to díky příznivému uspořádání planet, které nastává jednou za 175 let, a současně i jedinou sondou, která prováděla výzkum Uranu a Neptunu.","url":"https://cs.wikipedia.org/wiki/Voyager_2","thumbnail_url":"https://upload.wikimedia.org/wikipedia/commons/thumb/d/d2/Voyager.jpg/150px-Voyager.jpg"},{"id":"21026","type":"good","language_code":"cs","title":"Spytihněv I.","summary":"Spytihněv I. (latinsky Spytignewo či Spytigneu; kolem roku 875 – 905/915?) byl český kníže z rodu Přemyslovců vládnoucí v letech 894–915. Narodil se jako syn knížete Bořivoje a jeho ženy Ludmily kolem roku 875. Po smrti svého otce nenastoupil na knížecí stolec, poněvadž ještě nebyl plnoletý. Vlády se chopil v roce 894 po smrti moravského knížete Svatopluka I. Roku 895 se Spytihněv s jakýmsi „Witizlou“ odpoutal od Velkomoravské říše a začal se orientovat na Bavorsko. Za Spytihněvovy vlády byla založena síť hradišť ve středních Čechách, která zahrnovala hradiště Tetín, Starou Boleslav a další, s nimiž se pojilo budování prvních kostelů v Čechách. Zemřel zřejmě v roce 915 (nebo 905) bez potomků, jeho nástupcem se stal jeho bratr Vratislav. Byl pohřben v kostele Panny Marie na Pražském hradě se svou manželkou, o které toho není moc známo. Podle legendy Crescente fide byl prvním českým křesťanským knížetem.","url":"https://cs.wikipedia.org/wiki/Spytihn%C4%9Bv_I.","thumbnail_url":"https://upload.wikimedia.org/wikipedia/commons/6/69/Spitygniew_I.jpg"},{"id":"211218","type":"good","language_code":"cs","title":"Melantrich","summary":"Melantrich bylo české nakladatelství a vydavatelství, působící od roku 1898, nejprve pod názvem Tiskařské družstvo Národně sociální strany. Název Melantrich neslo od roku 1910. V období první republiky se Melantrich stal nejvýznamnějším polygrafickým podnikem v Československu. Byla zde vydávána jak řada novin a časopisů, tak i množství knižních publikací, včetně děl nejvýznamnějších autorů české i světové beletrie, naučná literatura, sebrané spisy významných osobností, soudobá poezie, životopisné knihy i knihy historické. Melantrich fungoval i v období nacistické okupace. Po komunistickém převratu nezanikl, ale jeho činnost byla výrazně okleštěna. Po roce 1989 se pouze obtížně adaptoval na podmínky tržního hospodářství a v roce 1999 zanikl.","url":"https://cs.wikipedia.org/wiki/Melantrich","thumbnail_url":"https://upload.wikimedia.org/wikipedia/commons/thumb/6/6d/V%C3%A1clavsk%C3%A9_n%C3%A1m%C4%9Bst%C3%AD_36%2C_Melantrich.jpg/150px-V%C3%A1clavsk%C3%A9_n%C3%A1m%C4%9Bst%C3%AD_36%2C_Melantrich.jpg"},{"id":"21144","type":"good","language_code":"cs","title":"Mitochondrie","summary":"Mitochondrie je membránově obalená organela, kterou lze nalézt ve většině eukaryotických (např. lidských) buněk. Dosahuje obvykle rozměrů v řádu i několika mikrometrů a v buňce se jich může vyskytovat několik stovek, ale i sto tisíc. Obvykle se považují za struktury klobásovitého tvaru, nicméně v řadě případů vytváří spíše bohatě se větvící síť vláken po celé buňce. Funkce mitochondrií se do jisté míry dá přirovnat k buněčné elektrárně, jelikož v nich díky procesům buněčného dýchání vzniká energeticky bohatý adenosintrifosfát (ATP) používaný jako „palivo“ pro průběh jiných reakcí v celé buňce. Mitochondrie je uzavřena dvěma membránami. Vnější membrána je značně pórovitá a skutečnou bariéru pro malé molekuly představuje spíše vnitřní membrána. Na vnitřní membráně a uvnitř ní se také odehrávají ty nejdůležitější metabolické pochody. Konkrétně v mitochondriích probíhá Krebsův cyklus, dýchací řetězec, ale také beta-oxidace mastných kyselin. Navíc se mitochondrie podílejí na dalších procesech, jako je buněčná diferenciace, buněčná smrt i kontrola buněčného cyklu a růstu. Na druhou stranu mohou mít poruchy jejich funkce za následek různá mitochondriální onemocnění, která obvykle souvisí s neschopností správně provádět metabolické mitochondriální pochody.\nNěkteré vlastnosti mitochondrií je činí unikátními z evolučního hlediska. V mnohých ohledech totiž připomínají bakterie; dnes je známo, že se ve skutečnosti opravdu před asi dvěma miliardami let vyvinuly z bakteriálních předků. Přesný scénář však není s určitostí znám. Tehdy mimo jiné byla teplota moří přibližně 50 °C. To také odpovídá zjištění, že mitochondrie i nyní uvnitř buněk fungují při 50 °C, na což jsou evolučně optimalizovány i dané enzymy. Uvnitř mitochondrie se nachází stále zachovalá mitochondriální DNA, která se v mnohém podobá té bakteriální. Spolu s plastidy, jež mají podobný původ, se řadí mezi semiautonomní buněčné organely. V některých případech dochází ke značné redukci mitochondrií, tak u některých jednobuněčných organismů vznikly hydrogenozomy a mitozomy.","url":"https://cs.wikipedia.org/wiki/Mitochondrie","thumbnail_url":"https://upload.wikimedia.org/wikipedia/commons/thumb/e/e4/Mitochondria%2C_mammalian_lung_-_TEM_%282%29.jpg/150px-Mitochondria%2C_mammalian_lung_-_TEM_%282%29.jpg"},{"id":"212256","type":"good","language_code":"cs","title":"Jiří Melantrich z Aventina","summary":"Jiří Melantrich (Rožďalovský) z Aventina (též z Aventýna, původně Jiří Černý Rožďalovický; asi 1511, Rožďalovice – 19. listopadu 1580, Praha) byl významný český renesanční tiskař a nakladatel.\nZe své tiskárny postupně vybudoval velký tiskařský a nakladatelský podnik evropského významu. Základem jeho ediční činnosti se stala bible, kterou vydal zřejmě čtyřikrát či pětkrát (tzv. Bible Melantrichova zvaná též Melantriška). Třikrát vydal Nový zákon a také širokou paletu další náboženské a mravoličné literatury (mj. od Erasma Rotterdamského) určené jak katolickým, tak luterským či utrakvistickým zákazníkům. Věnoval se i tisku humanistické literatury a latinských básnických sbírek. Počinem přesahujícím svým významem hranici Čech byla spolupráce s proslaveným italským lékařem a botanikem Pietrem Andreou Mattiolim, především pak české a německé vydání jeho Herbáře. Věnoval se však i tisku různých příruček a slovníků, sněmovních akt či jiné právnické literatury, ale také laciných zábavných knížek lidového čtení.\nJiří Melantrich byl též členem městské rady Starého Města pražského. Roku 1557 mu byl udělen šlechtický titul a erb. Po celý život vystupoval jako humanisticky vzdělaný utrakvista ovlivněný luterstvím a tolerantní ke katolictví.\nPo roce 1576 začal spolupracovat se svým zetěm Danielem Adamem z Veleslavína, který pak tiskařský podnik po Melantrichově smrti převzal a dále provozoval.","url":"https://cs.wikipedia.org/wiki/Ji%C5%99%C3%AD_Melantrich_z_Aventina","thumbnail_url":"https://upload.wikimedia.org/wikipedia/commons/thumb/8/80/Melantrich47.jpg/150px-Melantrich47.jpg"},{"id":"21283","type":"good","language_code":"cs","title":"Ždírec","summary":"Název Ždírec má více obcí:\n\n1) Ždírec (okres Plzeň-jih) – obec v okrese Plzeň-jih\n2) Ždírec (okres Jihlava) – obec v okrese Jihlava\n3) Ždírec (okres Havlíčkův Brod) – obec v okrese Havlíčkův Brod\n4) Ždírec (okres Česká Lípa) – obec v okrese Česká Lípa\nŽdírec (Levínská Olešnice) – osada u obce Stará Paka z větší části náleží k obci Žďár u Staré Paky v okrese SemilySlovo Ždírec se také objevuje v názvech obcí:\n\n6) Ždírec nad Doubravou – město v okrese Havlíčkův Brod","url":"https://cs.wikipedia.org/wiki/%C5%BDd%C3%ADrec","thumbnail_url":null},{"id":"216873","type":"good","language_code":"cs","title":"Mamilárie","summary":"Mamilárie (Mammillaria), též cecuně, je rod stonkových sukulentních rostlin z čeledi kaktusovité (Cactaceae). Je druhově nejbohatším rodem čeledi. Přesný počet uznávaných druhů se liší podle použité klasifikace. Z moderní klasifikace Pilbeam uznává 181 druhů,\nHunt rozlišuje 145 druhů, starší taxonomické klasifikace a praktičtí kaktusáři rozlišují okolo 300 druhů.\nCentrem výskytu rodu Mammillaria je Mexiko a jižní státy USA. Rod několika málo druhy zasahuje do ostrovů Karibské oblasti a dále až po sever Jižní Ameriky do Kolumbie a Venezuely.\nMamilárie jsou poměrně malé, při zemi rostoucí rostliny s oválným stonkem. Rostou jednotlivě nebo v trsech. Mamilárie jsou základním rodem pro kaktusáře a jsou i základem nabídky kaktusů v obchodech pro širokou veřejnost. Pěstují se poměrně snadno. Sběr rostlin v hlavní domovině v Mexiku je jako u všech kaktusů zakázán. Několik druhů je zapsáno do seznamu CITES.","url":"https://cs.wikipedia.org/wiki/Mamil%C3%A1rie","thumbnail_url":"https://upload.wikimedia.org/wikipedia/commons/thumb/e/e4/Mammilaria_gemil_1.jpg/150px-Mammilaria_gemil_1.jpg"},{"id":"216960","type":"good","language_code":"cs","title":"Škoda 1200/1201","summary":"Škoda 1200 byl osobní a lehký užitkový automobil střední třídy, vyráběný národním podnikem Automobilové závody (AZNP). Vůz klasické koncepce a s páteřovým rámem konstrukčně navazoval na starší typ Škoda 1101/1102, přezdívaný Tudor a vyráběný od druhé poloviny 40. let. Škoda 1200 už měla oproti němu zcela novou celokovovou karosérii, jako první ze sériových vozů značky. V září 1949 vznikl první prototyp automobilu a sériová produkce byla zahájena roku 1952. V roce 1956 ho nahradil modernizovaný typ Škoda 1201 se silnějším motorem, vyráběný do roku 1961. Oba typy byly známé pod lidovým označením Sedan.\nKarosářské varianty zahrnovaly čtyřdveřový sedan, kombi, dodávku, sanitu a pick-up. Uvažované byly také verze roadster, pohotovostní a terénní, které se však do sériové výroby nedostaly. Celková produkce všech verzí, vyrobených v hlavním závodě Mladá Boleslav a pobočných závodech Kvasiny a Vrchlabí, překročila 67 000 vozů v 66 výrobních sériích. Většina z nich byla exportována, především do tzv. kapitalistických zemí. Nástupcem užitkových verzí se následně stala Škoda 1202, produkovaná v závodě Vrchlabí.","url":"https://cs.wikipedia.org/wiki/%C5%A0koda_1200/1201","thumbnail_url":"https://upload.wikimedia.org/wikipedia/commons/thumb/4/4e/1955_Skoda_1200_%282568618690%29.jpg/150px-1955_Skoda_1200_%282568618690%29.jpg"},{"id":"216966","type":"good","language_code":"cs","title":"Škoda 1202","summary":"Škoda 1202, také známá pod lidovým označením Stejšn, byl osobní nebo lehký užitkový automobil klasické koncepce, vyvinutý a vyráběný ve vrchlabském závodě AZNP. Jednalo se o modernizaci předcházejícího typu Škoda 1201, od kterého se lišila především novou karoserií. Vůz vznikl jako dočasná náhrada trambusového užitkového vozu (pozdější Škoda 1203), jehož vývoj se opožďoval a přerušoval. Nejčastěji vyráběnými variantami byly kombi (STW) a sanitka, mezi další patřila dodávka, pick-up a pohřební vůz. Všechny varianty (kromě pick-upu) měly do značné míry unifikovanou karoserii, což přispělo k racionalizaci produkce. Během let 1961–1973 bylo vyrobeno kolem 60 000 vozidel všech verzí vozů ve 40 výrobních sériích.Značný počet vozů byl exportován ve formě podvozků určených pro konečnou montáž v zahraničí, především v Turecku. Tam bylo vyvezeno asi 10 tisíc podvozků, na místě dohotovovaných do podoby pick-upů. Výroba v Turecku dokonce pokračovala i po jejím skončení v Československu, vozy vznikaly montáží z dovezených dílů a osazovaly se novými jednoduchými karoseriemi. Škoda 1202 se stala posledním z řady osobních automobilů značky s páteřovým rámem a samostatnou karoserií, konstrukčně odvozených od předválečného typu Škoda Popular. Nahradil ji typ Škoda 1203 se samonosnou trambusovou karoserií.","url":"https://cs.wikipedia.org/wiki/%C5%A0koda_1202","thumbnail_url":"https://upload.wikimedia.org/wikipedia/commons/thumb/a/af/Brno%2C_Mahenova%2C_%C5%A0koda_1202_%2802%29.jpg/150px-Brno%2C_Mahenova%2C_%C5%A0koda_1202_%2802%29.jpg"},{"id":"217954","type":"good","language_code":"cs","title":"Hynek Krušina I. z Lichtenburka","summary":"Hynek Krušina I. z Lichtenburka (asi 1260 – okolo 1315) byl český šlechtic z rodu Lichtenburků a zakladatel jedné z jeho větví – Krušinů.\nNarodil se jako syn Jindřicha z Lichtenburka a Domaslavy ze Strakonic přibližně v roce 1260. Mezi lety 1284 a 1286 se oženil s neznámou dcerou Záviše z Falkenštejna, který v té době fakticky vládl v Čechách místo nezletilého dědice trůnu Václava II. a jehož Lichtenburkové aktivně podporovali. Hynek byl tehdy zároveň jmenován do funkce purkrabího na hradě Tetíně. Na jaře 1287 napadal a raboval statky pražského biskupa Tobiáše z Bechyně. Téhož roku se se svým otcem přidal do skupiny Závišových odpůrců. O dva roky později Závišova vláda v Čechách padla. V roce 1294 Hynek v pramenech vystupuje jako purkrabí na hradě Lokti. Když roku 1296 zemřel Jindřich z Lichtenburka, Krušina si lichtenburské panství se svými příbuznými rozdělil. Až do té doby byl totiž s ostatními Lichtenburky  v majetkovém nedílu. Z rozsáhlých lichtenburských statků v dolním Poohří, ale především na Čáslavsku a Havlíčkobrodsku s centrem v Brodě (dnešní Havlíčkův Brod), kde se těžilo stříbro, Hynek získal polovinu Brodu s jeho doly.\nKoncem 13. století se Hynek zcela vytrácí z pramenů a znovu se v nich objevuje až v roce 1305, kdy se neúspěšně pokusil získat sepekovské panství. V roce 1307 se po vymření Přemyslovců smrtí krále Václava III. spolu se svým strýcem a přítelem Oldřichem z Lichtenburka stal horlivým přívržencem kandidatury Jindřicha Korutanského na český trůn. Dne 24. července 1307 se s Oldřichem podílel na vraždě Dobeše z Bechyně, vůdce prohabsbursky orientovaných šlechticů. Jindřicha Korutanského Hynek podporoval až do roku 1310, kdy se přidal ke stoupencům kandidatury Jana Lucemburského na český trůn. Aktivně se poté podílel na pádu Jindřicha Korutanského a nástupu Jana Lucemburského na český trůn. Po roce 1312 se opět vytrácí z pramenů a kolem roku 1315 pravděpodobně zemřel. Zanechal po sobě syny Jana Krušinu I. a Hynka Krušinu II. z Lichtenburka.\nHynek Krušina byl zřejmě velmi impulzivní, drsný a chtivý velmož, jemuž však chyběla inteligence a schopnost v oblasti hospodářského podnikání. Jeho přízvisko Krušina patrně označovalo toho, kdo bezhlavě drtí vše kolem sebe.","url":"https://cs.wikipedia.org/wiki/Hynek_Kru%C5%A1ina_I._z_Lichtenburka","thumbnail_url":"https://upload.wikimedia.org/wikipedia/commons/thumb/4/43/Hynek_krusina_I.jpg/150px-Hynek_krusina_I.jpg"},{"id":"219021","type":"good","language_code":"cs","title":"MiG-21","summary":"Mikojan-Gurevič MiG-21 (V kódu NATO \"Fishbed\") je sovětská nadzvuková víceúčelová stíhačka používaná od začátku 60. let dodnes. Byla používána letectvy více než 30 zemí a v několika z nich je stále ve službě. Bylo jich vyrobeno přes 10 000 ks, což z ní činí nejvíce a nejdéle vyráběný nadzvukový letoun. Zúčastnila se mnoha ozbrojených konfliktů, mimo jiné v arabsko-izraelských válkách či válce ve Vietnamu.\nSériová výroba byla zahájena roku 1959, ale zavedením do výroby vývoj letounu neskončil. Další změny konstrukce byly mj. ověřeny na stroji Je-66.\nLetouny MiG-21 byly zařazeny do výzbroje armád více než padesáti států, v letech 1961–2005 byly i ve výzbroji Československé lidové armády a poté Armády České republiky. Licenčně se vyráběly v průběhu let 1963-1972 ve firmě Aero Vodochody.","url":"https://cs.wikipedia.org/wiki/MiG-21","thumbnail_url":"https://upload.wikimedia.org/wikipedia/commons/thumb/5/57/Czechoslovak_Air_Force_Mikoyan-Gurevich_MiG-21R_Lofting-5.jpg/150px-Czechoslovak_Air_Force_Mikoyan-Gurevich_MiG-21R_Lofting-5.jpg"},{"id":"220136","type":"good","language_code":"cs","title":"Lou Reed","summary":"Lewis Allan „Lou“ Reed (2. března 1942, Brooklyn – 27. října 2013, Southampton) byl americký rockový zpěvák, kytarista, multiinstrumentalista, hudební skladatel, producent, fotograf a příležitostný herec. Nejvíce je znám jako zakládající člen a hlavní textař skupiny The Velvet Underground, později také pro svoji sólovou kariéru, která trvala několik desetiletí. I když Velvet Underground nezaznamenali komerční úspěch v době své existence, skupina je dodnes označována jako jedna z nejvlivnějších skupin vůbec. V žebříčku 100 největších umělců všech dob časopisu Rolling Stone se skupina umístila na 19. místě. Reed spoluvytvářel základy rocku, do kterého pomohl vnést intelektuálnější myšlenky. Reedovy texty byly často o tématech, která byla tabu, jako sadomasochismus („Venus in Furs“), transvestitismus („Sister Ray“), prostituce („There She Goes Again“) nebo narkomanie („I'm Waiting for the Man“, „White Light/White Heat“, „Heroin“).\nPo svém odchodu ze skupiny se v roce 1971 vydal na sólovou dráhu, v následujícím roce vydal skladbu „Walk on the Wild Side“, která se stala hitem. Umístila se na šestnácté příčce v žebříčku Billboard 200 a na desáté příčce v UK Singles Chart. Na B-straně singlu vyšla skladba „Perfect Day“. Reed byl frustrovananý ze špatné kritiky jeho alb a v roce 1975 vydal experimentální Metal Machine Music, dvojalbum sestrojené pomocí smyček a zpětné vazby. Album by mohlo kandidovat na cenu „nejhorší LP všech dob“. V žebříčku 100 nejlepších kytaristů všech dob časopisu Rolling Stone se v roce 2003 umístil na 52. příčce, ve stejném žebříčku z roku 2011 na 81. příčce. V žebříčku 100 nejlepších zpěváků všech dob od téhož časopisu se umístil na 62. místě. Reed prožil téměř celý život v New Yorku a jeho hudba je New Yorkem a jeho podsvětím do značné míry inspirována. V roce 2015 byl Lou Reed uveden in memoriam do Rock and Roll Hall of Fame.","url":"https://cs.wikipedia.org/wiki/Lou_Reed","thumbnail_url":"https://upload.wikimedia.org/wikipedia/commons/thumb/5/55/Lou_reed.jpg/150px-Lou_reed.jpg"},{"id":"222080","type":"good","language_code":"cs","title":"Ilan Ramon","summary":"Ilan Ramon (hebrejsky: אילן רמון; rodným jménem Ilan Wolferman; 20. června 1954, Ramat Gan, Izrael – 1. února 2003, nad Texasem, Spojené státy) byl bojový pilot Izraelského vojenského letectva, první izraelský kosmonaut a izraelský národní hrdina. Ramon byl členem posádky raketoplánu Columbia při vědecké misi STS-107, kde působil jako specialista pro užitečné zatížení. Ve vesmíru strávil 15 dní, 22 hodin a 20 minut, během kterých uskutečnil řadu vědeckých experimentů. Při návratu na Zemi však raketoplán havaroval a nikdo z posádky nepřežil.\nPřed svou vesmírnou misí byl Ramon bojovým pilotem izraelského letectva a dosáhl hodnosti plukovníka. Během více než dvacetileté kariéry bojoval v jomkipurské i první libanonské válce. V roce 1981 se zúčastnil operace Opera, při níž byl zničen irácký jaderný reaktor Osirak poblíž Bagdádu. Během své kariéry u letectva létal na řadě různých strojů a nalétal přes 4000 letových hodin. Od roku 1990 zastával velitelské funkce; zprvu velitele eskadry, později velitele Operačního oddělení pro vývoj a nákup zbraní.\nIlan Ramon se jako jediný neamerický občan stal nositelem civilního ocenění Congressional Space Medal of Honor udíleného americkým Kongresem; toto vyznamenání získal in memoriam. Izraelský list The Jerusalem Post o něm napsal: „Syn ženy, jež přežila holokaust, a otce, který bojoval za nezávislost, ukázal, že navzdory tragédiím si Židé našli místo ve světě a mohou být úspěšní.“","url":"https://cs.wikipedia.org/wiki/Ilan_Ramon","thumbnail_url":"https://upload.wikimedia.org/wikipedia/commons/thumb/4/48/Ilan_Ramon%2C_NASA_photo_portrait_in_orange_suit.jpg/150px-Ilan_Ramon%2C_NASA_photo_portrait_in_orange_suit.jpg"},{"id":"222848","type":"good","language_code":"cs","title":"Ezer Weizman","summary":"Ezer Weizman (hebrejsky: ;‎ 15. června 1924 – 24. dubna 2005) byl v pořadí sedmý prezident Státu Izrael v letech 1993 až 2000. Za druhé světové války létal jako bojový pilot britského Královského letectva. Po skončení války studoval ve Spojeném království na škole pro velitele a příslušníky britského Královského letectva (Royal Air Force Command and Staff College). V kariéře letce pokračoval i v Izraeli, kde v roce 1958 v hodnosti generálmajora dosáhl nejvyšší vojenské pozice u vzdušných sil – velitele Izraelského vojenského letectva. Ze své funkce velitele operací Generálního štábu se v roce 1967 velkou měrou podílel na vítězství Izraelských obranných sil (IOS) v šestidenní válce.\nByl poslancem izraelského parlamentu (Knesetu) a ke konci 70. let působil ve funkci ministra obrany. Mimo to zastával několik dalších ministerských funkcí; ministra dopravy, vědy a technologie a ministra pro arabské záležitosti. Přestože byl část života díky svým politickým a vojenským názorům řazen mezi tzv. jestřáby (zastánce tvrdého postupu vůči nepřátelským Arabům), stal se nakonec významným zastáncem mírového řešení izraelsko-palestinského konfliktu a mimořádným způsobem se zasadil o přijetí egyptsko-izraelské mírové smlouvy z roku 1979. Tento posun je dobře patrný i ze členství v jednotlivých organizacích a stranách; ke konci 40. let byl členem radikální pravicové organizace Irgun, v 70. letech pak členem pravicové strany Cherut (potažmo Gachal; dnešní Likud), v polovině 80. let členem vlastní středolevé strany Jachad, až nakonec koncem 80. a počátkem 90. let členem levicové strany Ma'arach (dnešní Strana práce).","url":"https://cs.wikipedia.org/wiki/Ezer_Weizman","thumbnail_url":"https://upload.wikimedia.org/wikipedia/commons/thumb/f/f4/Ezer_Weizman_9.jpg/150px-Ezer_Weizman_9.jpg"},{"id":"22286","type":"good","language_code":"cs","title":"Buffy, přemožitelka upírů","summary":"Buffy, přemožitelka upírů (v anglickém originále Buffy the Vampire Slayer) je americký fantastický dramatický televizní seriál vytvořený scenáristou, režisérem a producentem Jossem Whedonem v produkční společnosti Mutant Enemy. V letech 1997–2003 bylo v sedmi řadách odvysíláno celkem 144 epizod, přičemž prvních pět sezón mělo premiéru na stanici The WB, zbylé dvě na kanálu UPN. Samotný seriál vychází z příběhu celovečerního filmu Buffy, zabíječka upírů z roku 1992, jehož scénář byl také Whedonovým dílem.\nDěj seriálu se odehrává ve fiktivním městě Sunnydale v americké Kalifornii, kam se přistěhuje středoškolačka Buffy Summersová (Sarah Michelle Gellar). Jejím osudem a posláním, stejně jako tomu bylo u dlouhé řady dívek před ní, je být přemožitelkou, bojovnicí s nadlidskou silou, jež se střetává se stvořeními zla, jako jsou upíři, démoni, duchové a další. Buffy si na Sunnydaleské střední škole najde přátele, kteří jí v této práci pomáhají; jejím rádcem a mentorem se stane školní knihovník. Seriál postupně sleduje Buffyino dospívání, absolvování střední školy a přechod na univerzitu a posléze i do každodenního pracovního procesu. Mezitím se ale musí sama vyrovnávat se svým předurčeným osudem a s mnohými nepřáteli z řad nadpřirozených stvoření.\nSeriál Buffy, přemožitelka upírů se dočkal mezi diváky i kritiky velkého ohlasu. Mimo jiné získal dvě ceny Emmy a řadu dalších ocenění, bývá řazen mezi kultovní díla a často se objevuje v různých seznamech nejlepších seriálů všech dob. Samotná postava Buffy Summersové byla například také zařazena na třetí místo v žebříčku největších popkulturních postav let 1990–2010. Seriál je ale i v centru zájmu akademiků, kteří o něm napsali desítky vědeckých prací.\nDíky úspěchu seriálu byla kromě jeho DVD edice vydána celá řada odvozených děl, jako jsou romány, komiksy, videohry a další, které rozvíjí jeho příběh a jeho prostředí. V letech 1999–2004 byl také vysílán odvozený televizní seriál Angel. Buffy se rovněž dočkala oficiálního přímého pokračování – kanonických komiksových sériích, které byly v návaznosti na televizní pořad označeny jako osmá, devátá, desátá, jedenáctá a dvanáctá řada, kterou byl příběh ukončen.","url":"https://cs.wikipedia.org/wiki/Buffy,_p%C5%99emo%C5%BEitelka_up%C3%ADr%C5%AF","thumbnail_url":"https://upload.wikimedia.org/wikipedia/commons/thumb/d/d9/Buffy_the_vampire_slayer.svg/150px-Buffy_the_vampire_slayer.svg.png"},{"id":"22416","type":"good","language_code":"cs","title":"Renesance","summary":"Renesance (též renezance) je evropský umělecký sloh, který se rozšířil z Itálie a trval přibližně od 14. do 16. století. Výrazu se užívá také pro tuto historickou epochu jako celek. Renesance navazuje na středověk a završuje ho, současně se však vůči vrcholně středověkým fenoménům, zejména vůči scholastice a gotickému slohu, vymezuje. Ekonomický rozvoj západní a jižní Evropy umožnil v tomto období rozkvět umění, především malířství, sochařství a architektury. Renesance a s ní související humanismus však ovlivnily také dobovou filosofii, hudbu, přírodní vědy a četné další oblasti.Výraz „znovuzrození“ („rinascenza“) byl poprvé užit pro období rozkvětu hospodářství, umění a vědy italským historikem Giorgiem Vasarim v roce 1550. Výraz „renesance“ („renaissance“) je pak francouzský překlad užitý francouzským historikem Julesem Micheletem a dále rozšířený švýcarským historikem umění Jacobem Burckhardtem v 19. století. Burckhardt považoval renesanci za přelom v lidských dějinách, konec středověku a počátek moderní doby s její vědeckostí a důrazem na samostatnost individua. Burckhardtova vlivná koncepce byla od té doby vyvrácena navazujícími historiky a kritiky, v obecném povědomí však přežívá představa renesance jako návratu k antické vzdělanosti a odklonu od „středověkého tmářství“ a náboženského myšlení. Náboženství však hrálo v renesančním období stejně významnou roli jako ve středověku, přičemž začal být kladen větší důraz na osobní prožitek (především v rámci hnutí nové zbožnosti) a později také na snahy o proměnu církevního života. Reformace a protireformace v 16. století probíhaly souběžně s poslední fází renesance, kdy Evropu zasáhly náboženské války.V myšlenkové oblasti se renesanční myšlení pokoušelo vymezit především vůči scholastice vrcholného středověku a převládajícím univerzitním disciplínám jako lékařství nebo právo. Důraz měl být namísto toho kladen na rozvíjení ducha a lidského individua pomocí humanitních věd jako filologie, gramatika, etika, rétorika či poetika. Středověké komentáře ke klasickým dílům byly odsunuty stranou ve prospěch přímého zkoumání původních děl, často nově objevených nebo získaných. Heslo „ad fontes“ („k pramenům“) velelo nejen k obrácení se k originálům antických prací, ale též k návratu k církevním otcům a ke středověkým filosofickým směrům před nástupem scholastiky. Aristotelskou filosofii, která dominovala ve středověku, vystřídalo na místě hlavního inspiračního zdroje Platónovo myšlení a novoplatonismus, s čímž se pojil významnější dualismus ducha a těla (s důrazem na nadřazenost ducha) a rozšíření hermetismu, astrologie a alchymie.K nejvlivnějším spisovatelům řazeným k renesanci patřili na jejím počátku italští autoři Giovanni Boccaccio a Francesco Petrarca, později pak Niccolò Machiavelli nebo Ludovico Ariosto. Ve Francii působil básník Pierre de Ronsard a prozaik François Rabelais, k velkým jménům nizozemského renesančního myšlení se přiřadil humanista Erasmus Rotterdamský. Dalšími význačnými badateli a mysliteli byli Leonardo da Vinci, Marsilio Ficino, anatom Andreas Vesalius, na sklonku renesance pak Francis Bacon a astronomové jako Mikuláš Koperník nebo Galileo Galilei. Do výtvarného umění vnesla renesance nové podněty jako olejomalba, portrétní malba či krajinomalba. V Itálii ji reprezentuje Giotto, Michelangelo, Leonardo da Vinci, Tizian, Rafael Santi a četní další, v Nizozemsku pak například Jan van Eyck a v Německu Albrecht Dürer. Sochařství, v renesanci obohacené o tvorbu samostatně stojících soch, ovlivnil kromě Michelangela také Donatello. Renesanční architektura, v níž se nejsilněji projevil odpor ke „germánské“ gotice a inspirace klasickou řeckou a římskou antikou, je spojována se jmény Filippo Brunelleschi, Leon Battista Alberti či Andrea Palladio.\nVe 20. století se výraz renesance začal užívat i pro jiná dějinná období, která se vyznačovala ekonomickým a kulturním rozkvětem – po zavedení spojení karolinská renesance (8. a 9. století, chápaná jako výsledek „řady malých renesancí“ po roce 680) vstoupila do historiografie také renesance 12. století, renesance 10. století a další. Jacques Le Goff hovoří o 10. až 14. století jako období víceméně kontinuálního rozvoje západní Evropy, kdy zapouští kořeny „hlubší a delší renesance“. Dále je výraz užíván ve spojení s národními procesy v tomto období, například anglická renesance, italská renesance a další, a v přeneseném významu pro jakýkoliv kulturní či jiný rozkvět (například harlemská renesance v černošské literatuře 20. století).","url":"https://cs.wikipedia.org/wiki/Renesance","thumbnail_url":"https://upload.wikimedia.org/wikipedia/commons/thumb/d/d2/Florence_duomo_fc01.jpg/150px-Florence_duomo_fc01.jpg"},{"id":"22560","type":"good","language_code":"cs","title":"Umberto Eco","summary":"Umberto Eco (, 5. ledna 1932 Alessandria – 19. února 2016 Milán) byl italský sémiolog, medievista, estetik, filosof a spisovatel, jeden z nejvýznamnějších představitelů postmoderny 60. let 20. století. Během své akademické kariéry napsal řadu esejů o sémiotice, středověké estetice, lingvistice a filosofii. Roku 1971, kdy se stal profesorem, byl jedním z inspirátorů prvního kurzu nového sémiologického oboru sdružujícího studium umění, hudby a zábavy, který se vyučuje na Boloňské univerzitě. V osmdesátých letech propagoval na téže univerzitě zřízení studijního programu „Komunikační vědy“. V roce 1988 založil Katedru komunikace na Univerzitě v San Marinu a Mezinárodní centrum pro sémiotická a kognitivní studia, od roku 2008 byl emeritním profesorem a prezidentem Scuola Superiore di Studi Umanistici při univerzitě v Boloni. Členem italské akademie věd v oboru etiky, historie a filosofie se stal v roce 2010.V souvislosti se svou akademickou specializací se Eco zapojil do činnosti volného avantgardního uskupení Gruppo 63 (Skupina 63), jež sdružovalo spisovatele, básníky, kritiky a teoretiky, kteří se chtěli kriticky vyrovnat s italským neorealismem padesátých let. Zapojen do těchto literárních diskusí, v nichž chtěl svou pozici učinit co nejvíce srozumitelnou, začal v šedesátých letech publikovat své prozaické experimenty a parodie. Poté, co ve svém spise Opera aperta (Otevřené dílo) definoval svůj ideál literárního textu přístupného co nejširšímu spektru čtenářů, napsal svůj nejslavnější román Jméno růže. Kniha se stala mezinárodním bestsellerem, byla přeložena do více než 40 jazyků a na celém světě se jí prodalo přes 50 milionů výtisků. Dočkala se také filmové a seriálové adaptace. Následovaly romány: Foucaultovo kyvadlo, Ostrov včerejšího dne, Baudolino, Tajemný plamen královny Loany, Pražský hřbitov a Nulté číslo, které již přes dobrou prodejnost takovéhoto úspěchu nedosáhly.\nEco přednášel na univerzitách v Itálii, Velké Británii, Francii, USA, Kanadě, Argentině a Brazílii. Byly mu uděleny významné řády a četná ocenění, např. Řád zásluh o Italskou republiku, Italská medaile za zásluhy o kultury a umění, francouzský Řád umění a literatury, německý řád Pour le Mérite za zásluhy ve vědě a umění, španělská Cena knížete z Asturie, francouzský Řád čestné legie, Záslužný řád Spolkové republiky Německo a 41 čestných doktorátů.","url":"https://cs.wikipedia.org/wiki/Umberto_Eco","thumbnail_url":"https://upload.wikimedia.org/wikipedia/commons/thumb/2/23/Italiaanse_schrijver_Umberto_Eco_%2C_kop%2C_Bestanddeelnr_932-9758.jpg/150px-Italiaanse_schrijver_Umberto_Eco_%2C_kop%2C_Bestanddeelnr_932-9758.jpg"},{"id":"226650","type":"good","language_code":"cs","title":"Eliška Junková","summary":"Eliška Junková-Khásová, narozená jako Alžběta Pospíšilová (16. listopadu 1900, Olomouc – 5. ledna 1994, Praha), byla česká automobilová závodnice. Závodila na vozech Bugatti, a to nejprve jako spolujezdkyně svého manžela Čeňka Junka a posléze sama. Ve 20. letech 20. století byla nejrychlejší ženou světa a jako jediná žena v historii Grand Prix se dokázala vyrovnat nejlepším jezdcům této soutěže. Jejím největším úspěchem bylo páté místo z její samostatné éry v závodě Targa Florio, kterého dosáhla v roce 1928. Vedle toho vyhrála i několik dalších závodů (Lochotín – Třemošná či závod do vrchu Klausenpassu). Mezinárodní závod Zbraslav – Jíloviště vyhrála v roce 1926 v absolutní klasifikaci a stala se tak první ženou na světě, které se to povedlo. Svou závodnickou kariéru ukončila roku 1928 v reakci na smrt manžela a dále se věnovala organizační práci v motoristickém sportu (podílela se například na přípravách výstavby brněnského Masarykova okruhu). V 60. letech 20. století psala motoristické sloupky do časopisu Za volantem a v roce 1972 vydala v nakladatelství Olympia knihu Má vzpomínka je Bugatti. Za své úspěchy získala ocenění Zasloužilá mistryně sportu. V roce 2019 jí prezident Miloš Zeman in memoriam udělil medaili za zásluhy.","url":"https://cs.wikipedia.org/wiki/Eli%C5%A1ka_Junkov%C3%A1","thumbnail_url":"https://upload.wikimedia.org/wikipedia/commons/thumb/3/38/Ella_Junkov%C3%A1.jpg/150px-Ella_Junkov%C3%A1.jpg"},{"id":"228104","type":"good","language_code":"cs","title":"Saturn IB","summary":"Saturn IB (Saturn 1B) byla americká nosná raketa řady Saturn používaná v letech 1965–1975. Její konstrukce vycházela ze starší verze Saturn I. Od ní se odlišovala silnějšími motory prvního stupně, novým systémem řízení letu a přepracovaným druhým stupněm. Právě druhý stupeň byl největší inovací, neboť byl osazen pouze jedním velkým motorem, namísto šesti malých, jako jeho předchůdce. Na nízkou oběžnou dráhu dokázala dopravit náklad o hmotnosti více než 15 tun a byla tak schopna vynést velitelský i servisní modul kosmické lodi Apollo, nebo samotný lunární modul.\nVývoj rakety probíhal ve vývojovém centru NASA Marshall Space Flight Center (dříve Army Ballistic Missile Agency) v Huntsville v Alabamě pod vedením hlavního konstruktéra Wernhera von Brauna. Práce na Saturnu IB začaly prakticky souběžně se Saturnem I, protože oba vycházely z konceptu Saturnu C-1, navrženého roku 1959. Pro verzi IB se čekalo pouze na vývoj nového motoru pro druhý stupeň.\nHlavním úkolem rakety byly testovací lety na nízkou oběžnou dráhu s kosmickou lodí Apollo nebo lunárním modulem. Později sloužila pro vynášení kosmických lodí s posádkou programů Apollo, Skylab a Sojuz-Apollo. Celkem startovala devětkrát a všechny starty byly úspěšné. Jediný závažný incident byl požár lodi Apollo 1, který však nebyl způsoben raketou samotnou. Stejně jako jeho předchůdce, i Saturn IB znamenal velký technologický pokrok. Zatímco Saturn I poskytl cenné zkušenosti s použitím svazků motorů a kapalného vodíku, Saturn IB znamenal pokrok na poli silných vodíkových motorů. Druhý stupeň Saturnu IB byl později použit jako třetí stupeň Saturnu V.","url":"https://cs.wikipedia.org/wiki/Saturn_IB","thumbnail_url":"https://upload.wikimedia.org/wikipedia/commons/thumb/9/9f/Saturn_IB_-_AS-202.jpg/150px-Saturn_IB_-_AS-202.jpg"},{"id":"228223","type":"good","language_code":"cs","title":"Bitva u Badru","summary":"Bitva u Badru (arabsky غزوة بدر) se odehrála 17. března roku 624 (17. ramadánu roku 2 islámského kalendáře) v oblasti Hidžázu na západě dnešní Saúdské Arábie a znamenala zlomový obrat v boji mezi ranou muslimskou obcí vedenou prorokem Mohamedem a protivníky z řad pohanských Kurajšovců, kteří ovládali Mekku. V islámské tradici byla bitva vykládána jako drtivé vítězství, za něž muslimové vděčí boží prozřetelnosti; sekulární prameny pak vítězství připisují Mohamedovu vojevůdcovskému umění. Ačkoliv je bitva u Badru jednou z několika bitev zmíněných v posvátné knize islámu – koránu – prakticky všechny současné znalosti o této bitvě pochází z tradičních islámských pramenů: dvou hadísů a jiných Mohamedových životopisů, napsaných desítky let po jeho smrti.\nBitvě u Badru předcházelo na přelomu let 623 a 624 několik menších šarvátek mezi medínskými muslimy a Kurajšovci z Mekky kvůli stupňujícím se nájezdům proti mekkánským karavanám. Bitva u Badru však představovala první velké regulérní střetnutí mezi oběma silami. Postupujíce proti silné obranné pozici, dokázali Mohamedovi disciplinovaní bojovníci rozbít kurajšovské linie a zabít několik významných kurajšovských vůdců, včetně Mohamedova úhlavního nepřítele Abú Džahla, a mnoho dalších zajmout, např. Mohamedova strýce al-Abbáse. Pro muslimy mělo toto vítězství obrovský význam, neboť znamenalo, že Mekka, jež byla jedním z nejbohatších a nejmocnějších pohanských měst v Arábii, může být poražena. Muslimské vítězství také značně posílilo Mohamedovu pozici jak vůči vnitřní opozici, tak i navenek vůči ostatním arabským kmenům, jimž bitva u Badru signalizovala vzestup nové arabské moci; kočovné kmeny začaly uzavírat s Medínou spojenectví a některé i přijímat islám. Bitvou u Badru byl zahájen mohutný muslimský postup, známý souhrnně jako islámská expanze.","url":"https://cs.wikipedia.org/wiki/Bitva_u_Badru","thumbnail_url":"https://upload.wikimedia.org/wikipedia/commons/thumb/c/cc/Battle_of_Badr2.jpg/150px-Battle_of_Badr2.jpg"},{"id":"228353","type":"good","language_code":"cs","title":"Zlatý brouk","summary":"Zlatý brouk nebo také Zlatý skarabeus (v anglickém originále The Gold-Bug) je dobrodružná povídka amerického spisovatele a literárního teoretika Edgara Allana Poea z roku 1843. Dochází v ní k řadě zdánlivě nevysvětlitelných náhod hraničících až s magií, pro které se ovšem najde logické a racionální vysvětlení.\nPříběh se odehrává na Sullivanově ostrově v Jižní Karolíně v USA. Nalezený záhadný zlatý skarabeus poskytne podnět k pátrání po ukrytém pirátském pokladu, k jeho nalezení je potřeba rozluštit tajnou šifru.","url":"https://cs.wikipedia.org/wiki/Zlat%C3%BD_brouk","thumbnail_url":"https://upload.wikimedia.org/wikipedia/commons/thumb/b/bf/The_Gold_Bug_Herpin.JPG/150px-The_Gold_Bug_Herpin.JPG"},{"id":"228401","type":"good","language_code":"cs","title":"Esejci","summary":"Esejci (někdy také eséni či esséni) byli členové asketického apokalyptického mesianistického hnutí antického judaismu, které vzniklo v polovině 2. stol. př. n. l. a zaniklo roku 68 zničením jejich sídliště v Kumránu. O hnutí se zmiňují již starověcí autoři, v současné době byl zájem o ně probuzen nálezem svitků od Mrtvého moře a archeologickým průzkumem Kumránu.\nNázev „esejci“ (řec. essaioi) zřejmě nepochází od esejců samotných, ale byli tak pojmenováni jinými. Výraz je odvozen zřejmě od aramejského chasajja („lékaři“) nebo hesi´im (\"zbožní\"). Jelikož počáteční ch nebo h bylo vyslovováno hluboko v krku a řečtina pro ně neměla ekvivalent, bylo vynecháno. Esejci samotní se zřejmě označovali jako Jachad, což znamená „spolek“, „unie“, „společenství“.","url":"https://cs.wikipedia.org/wiki/Esejci","thumbnail_url":"https://upload.wikimedia.org/wikipedia/commons/thumb/3/30/Palestine_2_001._Qumran.jpg/150px-Palestine_2_001._Qumran.jpg"},{"id":"22944","type":"good","language_code":"cs","title":"Národní park České Švýcarsko","summary":"Národní park České Švýcarsko je jeden ze čtyř národních parků v České republice. Byl vyhlášen v roce 2000, hlavním předmětem ochrany jsou unikátní pískovcové útvary a na ně vázaný biotop. Mohutné skalní věže, brány, stěny, rokle, města a bludiště vznikly v důsledku erozí křídových mořských sedimentů, které byly vyzdviženy na povrch v období čtvrtohor v důsledku alpinského vrásnění. Nejznámějším skalním útvarem je Pravčická brána, která se stala symbolem parku. Má status národní přírodní památky a jedná se o největší pískovcovou skalní bránu v Evropě. Vedle ní byl postaven zámeček Sokolí hnízdo.\nČeské Švýcarsko se nachází v okrese Děčín mezi obcemi Hřensko, Chřibská a vesnicí Brtníky. Zaujímá oblast při státní hranici s Německem, která ho odděluje od národního parku Saské Švýcarsko. Rozloha parku činí 79,23 km². Oblast náleží ke geomorfologickému celku Děčínské vrchoviny, která je součástí Krušnohorské hornatiny. Z jižní a západní strany park obepíná chráněná krajinná oblast Labské pískovce, z východní strany k němu přiléhá chráněná krajinná oblast Lužické hory. V parku se nachází jediná vesnice, a to Mezná patřící k obci Hřensko, dále zřícenina vodního mlýna a několika skalních hrádků (např. Falkenštejn, Šaunštejn).\nLesy pokrývají 97 % území. Původně dominantní buk lesní byl vytlačen dnes silně převažujícím smrkem ztepilým. Bylinné patro zde není příliš druhově rozmanité, zato v patru mechovém se vyskytují stovky druhů mechů a lišejníků. Kdysi známou rostlinou parku byl blánatec kentský, už se však v parku nevyskytuje, stejně jako řada živočichů typu los evropský či kočka divoká. V Českém Švýcarsku hnízdí desítky druhů ptáků, za všechny lze jmenovat čápa černého nebo sokola stěhovavého, jehož zdejší populace je největší ve střední Evropě.","url":"https://cs.wikipedia.org/wiki/N%C3%A1rodn%C3%AD_park_%C4%8Cesk%C3%A9_%C5%A0v%C3%BDcarsko","thumbnail_url":"https://upload.wikimedia.org/wikipedia/commons/thumb/2/20/Prav%C4%8Dick%C3%A1_br%C3%A1na_%282%29.jpg/150px-Prav%C4%8Dick%C3%A1_br%C3%A1na_%282%29.jpg"},{"id":"232287","type":"good","language_code":"cs","title":"Bitva u Slavkova","summary":"Bitva u Slavkova, zvaná též bitvou tří císařů nebo zřídka bitvou u Brna, v zahraničí známá také jako bitva u Austerlitz (německý název Slavkova), bylo jedno z hlavních střetnutí napoleonských válek a jedna z nejslavnějších bitev, které se kdy odehrály na českém území.\nProběhla 2. prosincegreg. (20. listopadujul.) roku 1805 (nebo též 11. frimairu roku XIV.franc.) na Moravě v prostoru jihovýchodně od Brna a západně od Slavkova u Brna. Francouzská armáda v čele s císařem Napoleonem zde drtivě porazila vojsko III. koalice, kterou zastupovali vojáci Ruského impéria v čele s carem Alexandrem I. a generálem M. I. Kutuzovem a oddíly Rakouského císařství pod vrchním velením císaře Františka I. Bitva u Slavkova patří spolu s bitvou u Gaugamél, bitvou u Kann a bitvou u Leuthenu mezi mistrovská díla taktiky. Samotné Napoleonovo vítězství nejenže rozbilo svazek III. koalice, ale mělo také vliv na uspořádání státních celků v celé tehdejší střední Evropě, zejména pak v římskoněmecké říši.\nPřestože francouzský císař řídil úvodní fáze bitvy z návrší Žuráň (286 m n. m., dnes v katastru obce Podolí v okrese Brno-venkov) a František I. s carem Alexandrem měli svůj hlavní stan zřízený v Křenovicích, nazval francouzský císař bitvu podle Slavkova, vzdáleného od centra bojiště zhruba 9 km. Údajně proto, že na slavkovském zámku den před bitvou nocovali oba spojenečtí panovníci, ale snad i na počest zámku samotného, jelikož na Napoleona, který se zde ubytoval 3. prosince, učinil velký dojem.\nVzpomínkové akce spojené s rekonstrukcí bitvy probíhají od 80. let 20. století vždy o víkendu kalendářně nejblíže 2. prosinci. Střediskem vzpomínkových aktivit je památník Mohyla míru na Prackém kopci zhruba uprostřed někdejšího bojiště.","url":"https://cs.wikipedia.org/wiki/Bitva_u_Slavkova","thumbnail_url":"https://upload.wikimedia.org/wikipedia/commons/thumb/b/ba/La_bataille_d%27Austerlitz._2_decembre_1805_%28Fran%C3%A7ois_G%C3%A9rard%29.jpg/150px-La_bataille_d%27Austerlitz._2_decembre_1805_%28Fran%C3%A7ois_G%C3%A9rard%29.jpg"},{"id":"233113","type":"good","language_code":"cs","title":"Právnická fakulta Masarykovy univerzity","summary":"Právnická fakulta Masarykovy univerzity (PrF MU) je jedna z deseti fakult Masarykovy univerzity. Založena byla spolu s celou univerzitou v Brně roku 1919. V meziválečném období se proslavila školou normativní teorie práva, v roce 1950 byla zrušena a obnovena roku 1969. Sídlí v klasicizující budově na Veveří, nabízí vysokoškolské právní vzdělání na bakalářské (Bc.), magisterské (Mgr. a JUDr.) i doktorské (Ph.D.) úrovni.\nČeská periodika publikující srovnávací žebříčky ji ve srovnání všech čtyř českých veřejných právnických fakult pravidelně hodnotí jako nejlepší z nich. Brněnskou právnickou fakultu také dlouhodobě vyhodnocuje prestižní žebříček Times Higher Education World University Rankings, publikovaný organizací Times Higher Education (THE) jako nejlepší v České republice a jednu z nejlepších v regionu střední a východní Evropy. V roce 2022 daný žebříček zařadil fakultu v kategorii právo celosvětově na 88. místo.","url":"https://cs.wikipedia.org/wiki/Pr%C3%A1vnick%C3%A1_fakulta_Masarykovy_univerzity","thumbnail_url":"https://upload.wikimedia.org/wikipedia/commons/thumb/a/af/Brno-Veve%C5%99%C3%AD_-_Faculty_of_Law%2C_Masaryk_University_%2802%29.jpg/150px-Brno-Veve%C5%99%C3%AD_-_Faculty_of_Law%2C_Masaryk_University_%2802%29.jpg"},{"id":"234506","type":"good","language_code":"cs","title":"Levi Eškol","summary":"Levi Eškol (hebrejsky: , rodným jménem Levi Školnik, hebrejsky: לֵוִי שׁקוֹלנִיק, rusky: Леви (Лев) Школьник; 25. října 1895, Oratov – 26. února 1969, Jeruzalém) byl v pořadí třetí izraelský premiér. Tuto funkci zastával od roku 1963 až do své smrti v roce 1969. Během své politické kariéry dále zastával posty ministra financí, obrany, zemědělství a bydlení. Byl členem levicové strany Mapaj, kterou přetransformoval na Ma'arach. Stal se prvním izraelským premiérem, který zemřel během svého funkčního období.","url":"https://cs.wikipedia.org/wiki/Levi_E%C5%A1kol","thumbnail_url":"https://upload.wikimedia.org/wikipedia/commons/thumb/4/4a/Portrait_of_prime_minister_Levy_Eshkol._August_1963._D699-070.jpg/150px-Portrait_of_prime_minister_Levy_Eshkol._August_1963._D699-070.jpg"},{"id":"235764","type":"good","language_code":"cs","title":"Americká hypoteční krize 2007","summary":"Americká krize trhu s hypotékami, která v červenci a srpnu 2007 vyústila ve finanční propad burzovních trhů v USA, byla způsobena rizikovými hypotečními úvěry. Kvůli propojenosti trhů se tato krize rychle přelila do celého světa a nakonec přerostla ve světovou finanční krizi.\nKvůli systému financování hypotečních úvěrů ve Spojených státech vznikla finanční propast, jejímž důsledkem byl kolaps největších amerických obchodníků s hypotékami a půjčkami, jako třeba New Century Financial Corporation. Celá tato situace měla na svědomí historickou depreciaci amerického dolaru a propad světových burz, což vyhnalo cenu komodit, zejména ropy, prudce vzhůru. Vznikla i uranová bublina 2007.\nČasové vymezení této krize je prakticky nemožné, neboť přesný počátek lze vymezit jen na základě poznatků, kdy krize pronikla na veřejnost. Její konec nelze pevně vymezit, protože tato krize se změnila v krizi likvidity. Obecně lze za počátek hypoteční krize považovat 29. červenec 2006, kdy Federální rezervní systém navzdory znepokojivým signálům zvedl základní úrokovou sazbu. Za změnu této krize na krizi likvidity lze považovat 14. srpen, kdy došlo k bankovnímu runu na Northern Rock, což byla banka, jejíž problémy neměly souvislost s hypotečními úvěry.","url":"https://cs.wikipedia.org/wiki/Americk%C3%A1_hypote%C4%8Dn%C3%AD_krize_2007","thumbnail_url":"https://upload.wikimedia.org/wikipedia/commons/thumb/b/b9/Streetart_Soho.jpeg/150px-Streetart_Soho.jpeg"},{"id":"235926","type":"good","language_code":"cs","title":"Seznam prvních dam Spojených států amerických","summary":"První dáma Spojených států amerických (anglicky: First Lady of the United States, zkráceně FLOTUS) je neoficiální označení manželky prezidenta Spojených států amerických, která společně s jejich dětmi tvoří první rodinu USA. Pokud prezident nemá manželku, pak roli první dámy plní žena z rodinného kruhu prezidenta. Doposud jediným svobodným prezidentem USA byl James Buchanan (1857–1861); roli první dámy plnila jeho neteř Harriet Laneová.\nV roce 1789 po volbě prvního amerického prezidenta George Washingtona se Kongres Spojených států amerických usnesl pro oficiální titulování prezidenta a jeho manželky na „Mr. President and Mrs. Washington“ (pan prezident a paní Washingtonová). Toho způsobu se poté využívalo i v revoluční Francii, pokládalo se to za vzorové a dodnes zůstává platným oslovením prezidenta a jeho chotě.\nV prvních desetiletích 19. století byl kladen důraz na „lidové“ společenské způsoby, proto vzniklo oslovení „Mrs. President“ (paní prezidentová) či „Presidentess“ (prezidentka).\nV sedmdesátých letech 19. století se užívalo oslovení „First Lady of the Land“ (první dáma země), první prezidentovou manželkou, která tak byla titulována, se stala Lucy Webb Hayesová, manželka prezidenta Rutherforda B. Hayese. V následujících letech se toto oslovení dostalo i do konverzačních slovníků a začalo se všeobecně prosazovat. V angličtině psaní velkými písmeny titulu propůjčuje „úřední“ charakter. Do první třetiny 20. století byly titulem „First Ladies“ v USA oslovovány všechny slavné a významné ženy, mezi něž samozřejmě patřila i prezidentova manželka. Časem se tento titul omezil pouze pro prezidentovu manželku, neboť narůstal význam instituce první dámy až do současné významné pomocné instituce prezidentského úřadu.Roli první dámy zastávaly dvě ženy narozené mimo území Spojených států. První byla Louisa Adamsová, která úlohu plnila mezi lety 1825–1829. Druhou se v roce 2017 stala Melania Trumpová narozená ve slovinském Novem mestě, tehdejší součásti Socialistické federativní republiky Jugoslávie.","url":"https://cs.wikipedia.org/wiki/Seznam_prvn%C3%ADch_dam_Spojen%C3%BDch_st%C3%A1t%C5%AF_americk%C3%BDch","thumbnail_url":"https://upload.wikimedia.org/wikipedia/commons/thumb/0/0b/Jill_Biden_portrait_%28cropped%29.jpg/150px-Jill_Biden_portrait_%28cropped%29.jpg"},{"id":"239710","type":"good","language_code":"cs","title":"Mil Mi-4","summary":"Mil Mi-4 (rusky Миль Ми-4, v kódovém označení NATO Hound, ohař) je víceúčelový užitkový vrtulník střední hmotnostní kategorie s čtyřlistým nosným rotorem a třílistým tlačným vyrovnávacím rotorem. Prototyp vrtulníku Mi-4 byl v Sovětském svazu vyvíjen na příkaz Josifa Vissarionoviče Stalina od roku 1951. K příkazu sestavit vrtulník střední hmotnostní kategorie jej vedly především úspěchy amerických vrtulníků Sikorsky H-19. Milova konstrukční kancelář dostala na splnění úkolu pouhý rok, a tak již 3. června 1952 vzlétl první prototyp V-12. V prosinci téhož roku započala sériová výroba. Vrtulníky jsou vybaveny čtrnáctiválcovým dvouhvězdicovým motorem Švecov AŠ-82V. Komunistická strana Sovětského svazu povolila v roce 1955 exportovat vrtulníky také do zahraničí. V Sovětském svazu bylo vyrobeno do roku 1966 celkem 3 309 kusů, ale další výroba pokračovala v Čínské lidové republice. Zde bylo mezi lety 1963 až 1979 postaveno dalších 545 licenčních kusů pod označením Harbin Z-5. Čínští konstruktéři následně vyšli z vrtulníku Z-5 a postavili několik kusů vlastních strojů Harbin Z-6, jež se ale neprosadily.Mezi největší zahraniční odběratele vrtulníků Mi-4 patřila Čínská lidová republika, Indie a také Československo. První vrtulníky doletěly do Československa v roce 1956. Stroje se staly základem leteckého parku Československé lidové armády, kde sloužilo celkově kolem 160 kusů. Další vrtulníky létaly v malém počtu u Leteckého oddílu Ministerstva vnitra a státního podniku Slov-Air. S příchodem modernějších vrtulníků Mil Mi-8 začaly být stroje Mi-4 vyřazovány a k poslednímu letu československého vrtulníku Mi-4 došlo v dubnu 1986. Řada vrtulníků Mi-4 sloužila v různých zemích světa. Oblíbené byly především v zemích Varšavské smlouvy a později také v afrických zemích. Během let se účastnily řady mezinárodních konfliktů, mimo jiné například šestidenní války, okupace Maďarska, invaze vojsk Varšavské smlouvy do Československa, sovětské války v Afghánistánu nebo etiopsko-somálské války. V 80. letech byla většina vrtulníků na světě u konce své životnosti a byly ze služeb armády vyřazovány. Jedinou výjimku tvořily albánské vzdušné síly, kde vrtulníky Mi-4 sloužily až do roku 2004. Od tohoto roku nejsou již nikde na světě v aktivní službě.","url":"https://cs.wikipedia.org/wiki/Mil_Mi-4","thumbnail_url":"https://upload.wikimedia.org/wikipedia/commons/thumb/8/8a/Mi-4-JH01.jpg/150px-Mi-4-JH01.jpg"},{"id":"240799","type":"good","language_code":"cs","title":"Piercing","summary":"Piercing (odvozeno z anglického slova pierce neboli „propíchnout“) je propíchnutí určité části těla (kůže) a vložení šperku do vzniklého tunelu. Jeho artefakty se objevují na nálezech starých cca 5000 let, kdy mu býval přisuzován rituální a náboženský význam. Signalizoval však často i sociální postavení nositele. V některých kulturách – například ve starověkém Řecku – však nošení piercingu považovali za věc nevhodnou. Ve dvacátém století byl piercing spojován s hnutím hippies, ale rozmohl se až mezi členy punku. K jeho rozšíření do většinové společnosti přispěly hudební skupiny, které piercing používaly jako jeden ze způsobů vymezení se oproti ostatním kapelám, a sympatizanti těchto hudebních uskupení chtěli vypadat jako jejich idoly.\nPiercing lze umisťovat na různé části těla, například na uši, obličej, jazyk, ale také do prsní bradavky, pupíku či genitálií, a to jak u mužů, tak také u žen. Na všechna tato místa se vkládají šperky nejčastěji vyrobené z titanu, a to proto, že tento kov nezpůsobuje nežádoucí reakce organismu. Do jazyka se však vkládají i šperky z bioplastu, neboť plast v porovnání s ozdobami z kovu tolik nepoškozuje zubní sklovinu.","url":"https://cs.wikipedia.org/wiki/Piercing","thumbnail_url":"https://upload.wikimedia.org/wikipedia/commons/thumb/0/0f/Portrait_of_dark_haired_girl_with_beautiful_eyes_and_several_piercings.jpg/150px-Portrait_of_dark_haired_girl_with_beautiful_eyes_and_several_piercings.jpg"},{"id":"244489","type":"good","language_code":"cs","title":"Chile","summary":"Chile, plným názvem Chilská republika (španělsky República de Chile), je přímořský stát ležící v jihozápadní části Jižní Ameriky při pobřeží Tichého oceánu. Na severu sousedí s Peru a Bolívií, takřka celé své východní hranice sdílí s Argentinou. Podle odhadů v roce 2020 mělo 19 116 209 obyvatel, z nichž velká část žije především ve střední části země. Hlavním městem je Santiago de Chile a úředním jazykem je španělština. Země je mimo jiné unikátní svým geografickým profilem – ačkoliv měří v průměru 144 kilometrů na šířku, celkově dosahuje od nejsevernějšího do nejjižnější bodu 4 329 kilometrů. Kromě hlavní části země patří pod chilskou správu i několik ostrovních území v Tichém oceánu, především Velikonoční ostrov. Geograficky se Chile dělí na čtyři části – Andy na východě, úzké pobřeží spolu s Pobřežním pohořím na západě a uprostřed mezi oběma horskými pásy vklíněnou nížinu.\nPřed příchodem Evropanů žily v zemi původní indiánské kmeny, například Mapučové, zvaní též Araukáni. Na severu se prosazovali rovněž Inkové. Od 16. století započala španělská kolonizace, v roce 1818 byla na Španělsku vyhlášena nezávislost. Přes dílčí vnitropolitické i zahraničněpolitické problémy se Chile s omezenými úspěchy v 19. a v první polovině 20. století rozvíjelo. V roce 1970 se ujal vlády socialista Salvador Allende, jehož pokusům o znárodnění hospodářství zabránila během puče roku 1973 armáda. Ta nastolila autoritářský režim pod vedením Augusta Pinocheta, který v zemi vládl až do roku 1990, kdy bylo v zemi obnoveno demokratické zřízení.\nChilská ekonomika se dynamicky rozvíjí a je jednou z nejúspěšnějších v rámci Jižní Ameriky. Země je prakticky samostatná co se týče zemědělské produkce, také je zároveň jedním z největších světových vývozců mědi. Naopak některé suroviny nezbytné pro energetiku i průmysl, zejména ropa a zemní plyn, se musí dovážet. Špatný stav infrastruktury řeší vláda spoluprací s privátním sektorem. Státním zřízením je Chile prezidentskou republikou, od března 2022 zastává post prezidenta Gabriel Boric ze levicové koalice stran Apruebo Dignidad. V rámci zahraničních vztahů nadále přetrvávají problémy s Peru a Bolívií, obecně je Chile široce zapojeno do mezinárodního společenství a účastní se široké škály mezinárodních sdružení regionálního i globálního charakteru.","url":"https://cs.wikipedia.org/wiki/Chile","thumbnail_url":"https://upload.wikimedia.org/wikipedia/commons/thumb/7/78/Flag_of_Chile.svg/150px-Flag_of_Chile.svg.png"},{"id":"245135","type":"good","language_code":"cs","title":"Atmosféra Marsu","summary":"Atmosféra Marsu je plynný obal nacházející se okolo planety Mars. Je velmi řídká, není schopná zadržovat tepelnou výměnu mezi povrchem a okolním prostorem, což má za následek velké tepelné rozdíly během dne a noci.\nTlak na povrchu se pohybuje mezi 600 a 1 000 Pa (s extrémy 30 Pa na vrcholku Olympus Mons až 1 155 Pa v oblasti Hellas Planitia). Je to přibližně 100- až 150krát méně než na povrchu Země; odpovídá to tlaku zhruba ve výšce 30 km nad zemským povrchem (průměrný tlak na povrchu Země je 101,3 kPa). Podobně jako na Zemi ale dochází k sezónním změnám v atmosféře, jak se planeta k Slunci přibližuje a oddaluje od něj. V zimě 25–30 % atmosférického oxidu uhličitého desublimuje na pólech, zatímco v létě opět sublimuje a vrací se do atmosféry.\nMars postupně v čase svou atmosféru ztrácí, což je způsobováno interakcí svrchních vrstev atmosféry se slunečním větrem a kosmickým zářením. Tyto interakce způsobují srážky molekul plynů tvořících atmosféru s vysoce energetickými částicemi. Během srážky dojde k rozštěpení molekuly a jednotlivé atomy (např. vodíku) mohou být pak odtlačeny dalšími dopadajícími částicemi z gravitačního působení planety do okolního vesmíru.","url":"https://cs.wikipedia.org/wiki/Atmosf%C3%A9ra_Marsu","thumbnail_url":"https://upload.wikimedia.org/wikipedia/commons/thumb/7/7d/Mars_atmosphere.jpg/150px-Mars_atmosphere.jpg"},{"id":"24530","type":"good","language_code":"cs","title":"Československo-polský spor o Těšínsko","summary":"Československo-polský spor o Těšínsko byl jeden z československo-polských pohraničních sporů a vedl se mezi těmito státy od roku 1918 do roku 1958. Vrcholil v letech 1918 až 1920 a v roce 1938. S konečnou platností byl ukončen až československo-polskou smlouvou z roku 1958.\nPo zániku Rakouska-Uherska vznikl mezi nově vzniklým Československem a Polskem spor o území Těšínska. Po krátkém vojenském konfliktu a po Polskem odmítnutém plebiscitu rozhodla 28. července 1920 konference velvyslanců ve Spa o rozdělení sporného území mezi oba státy. V roce 1938 (3. října) Polsko východní část československé části Těšínska vojensky obsadilo a anektovalo. Polská anexe byla provázena tvrdou polonizací a odsunem českého obyvatelstva, trvala však krátce – po vojenské porážce Polska obsadilo anektované území Německo a zahájilo represe vůči Čechům i Polákům. Po druhé světové válce se hranice vrátily do stavu před polským obsazením. Spor byl ukončen uzavřením smlouvy o vzájemných hranicích v roce 1958.","url":"https://cs.wikipedia.org/wiki/%C4%8Ceskoslovensko-polsk%C3%BD_spor_o_T%C4%9B%C5%A1%C3%ADnsko","thumbnail_url":"https://upload.wikimedia.org/wikipedia/commons/thumb/5/5b/Map_of_plebiscite_area.jpg/150px-Map_of_plebiscite_area.jpg"},{"id":"24537","type":"good","language_code":"cs","title":"Boleslav I.","summary":"Boleslav I., zvaný Ukrutný (asi 915 Praha? – 15. července 967/972), byl pátý český kníže z rodu Přemyslovců. Narodil se zřejmě roku 915 jako syn českého knížete Vratislava I. a jeho manželky Drahomíry ze Stodor. Jeho starším bratrem byl svatý Václav. Během Václavovy vlády držel Starou Boleslav. Dne 28. září roku 935, případně 929, Boleslav svého bratra Václava zavraždil a stal se po něm českým knížetem.\nBrzy po nástupu na trůn se dostal do sporu s římským králem Otou I., kterému odmítl odvádět tribut a vedl s ním čtrnáctiletou saskou válku. Po roce 950 se však stal Otovým spojencem, čeští vojáci bojovali i ve vítězné bitvě na Lechu proti Maďarům. Roku 965 provdal svou dceru Doubravku Přemyslovnu za polského knížete Měška.\nBoleslav se výrazně podílel na ekonomickém růstu Čech. Podařilo se mu dobýt Slezsko, severní Moravu a Krakovsko, které ležely podél obchodní stezky do Kyjeva. Za jeho vlády byly v Čechách raženy první mince (denáry) a vznikla hradská soustava, která prostřednictvím kastelánů umožňovala Boleslavovi vládu po celé zemi. Boleslav I. založil mj. Žatec, Plzeň a Kouřim. Usiloval o založení pražského biskupství, ke kterému však došlo až po jeho smrti. Novodobí historikové považují Boleslava za jednoho z nejvýznamnějších přemyslovských panovníků. Zemřel 15. července roku 972 (nebo 967). Jeho nástupcem se stal jeho syn Boleslav II.","url":"https://cs.wikipedia.org/wiki/Boleslav_I.","thumbnail_url":"https://upload.wikimedia.org/wikipedia/commons/3/3c/Boleslav-I-Bohemian.jpg"},{"id":"246190","type":"good","language_code":"cs","title":"Perutýn ohnivý","summary":"Perutýn ohnivý (Pterois volitans) je jedovatá dravá ryba z čeledi ropušnicovitých (Scorpaenidae) žijící v Indickém, Tichém a nejnověji i v Atlantském oceánu, a to převážně v mělkých vodách a na korálových útesech. Pro člověka není jeho jed obvykle smrtelně jedovatý, ale zasažení bývá značně bolestivé s dlouhotrvající rekonvalescencí. Perutýn využívá jed pouze k sebeobraně, a pokud není ohrožen, sám neútočí.\nJedná se o samotářskou rybu, která žije v menších společenstvích jenom v mládí nebo v době rozmnožování. V dospělosti se jedná o silně teritoriální rybu, která brání svoje území, jak před cizími, tak i před jedinci stejného druhu. Případné narušitele zahání svým vzhledem nebo jedem, kterým disponuje. Samečci perutýna jsou mnohem agresivnější než samice.V současnosti není perutýn ohnivý evidován jako ohrožený druh. Jedná se o hojný druh, nicméně s úbytkem a poškozováním korálových útesů se zmenšuje i oblast jeho přirozeného výskytu a současně klesá množství ryb, které může lovit, což vlivem jeho závislosti na hojnosti potravy na malém území může mít nepříznivý dopad na jeho populaci. Nicméně v Atlantiku, jímž se šíří od konce 20. století, je považován za nebezpečný invazní druh.","url":"https://cs.wikipedia.org/wiki/Perut%C3%BDn_ohniv%C3%BD","thumbnail_url":"https://upload.wikimedia.org/wikipedia/commons/thumb/3/30/Lionfish_in_coral_reef_2004-11-17.jpeg/150px-Lionfish_in_coral_reef_2004-11-17.jpeg"},{"id":"24722","type":"good","language_code":"cs","title":"Vlaštovka obecná","summary":"Vlaštovka obecná (Hirundo rustica) je nejrozšířenějším druhem vlaštovky. Hnízdí v severní Africe, Evropě, Asii a Severní Americe, na zimu většinově táhne do subsaharské Afriky, jižní a jihovýchodní Asie, Austrálie a Jižní Ameriky. Jedná se o nápadného ptáka velikosti vrabce. Pro vlaštovku obecnou je typický dlouhý, hluboce vykrojený tmavý ocas opatřený řadou bílých skvrn. Svrchní strana těla je modročerná a spodina bílá až béžovobílá s tmavým pruhem na hrudi a sytě červeným čelem a hrdlem. Létá rychle a obratně většinou nízko nad zemí či vodní hladinou, a v letu téměř výhradně chytá také potravu, kterou tvoří dvoukřídlí, brouci a další hmyz. Hnízdí v jednotlivých párech nebo koloniích, přičemž staví typické otevřené hnízdo z hliněných hrudek v budovách, průjezdech či pod mosty. Snůška čítá 4–5 bílých, tmavě skvrnitých vajec. Živí se hmyzem. \nSlované, Germáni a řada dalších kultur vnímali vlaštovku po celá staletí i díky jejímu zvyku lovit obtížný hmyz a přílet vlaštovky na hnízdiště byl již od pradávna spojován s příchodem jara. Zmíněné kultury tolerovaly a podporovaly hnízdění vlaštovek ve staveních, k němuž docházelo prokazatelně již ve starověku. Preferovanými místy k hnízdění jsou pro vlaštovky tradičně chlévy, kravíny, vepříny a další místa s chovy hospodářských zvířat, v jejichž blízkosti vždy nacházely dostatek potravy. Právě úbytek takových chovů spolu s dalšími doprovodnými efekty intenzifikace zemědělství bývá označován za hlavní zdroj poklesu četnosti tohoto ptáka, k němuž v části areálu dochází už od druhé poloviny 20. století. Areál rozšíření a globální populace druhu jsou nicméně natolik rozsáhlé, že je vlaštovka obecná Mezinárodním svazem ochrany přírody považována za málo dotčený druh.","url":"https://cs.wikipedia.org/wiki/Vla%C5%A1tovka_obecn%C3%A1","thumbnail_url":"https://upload.wikimedia.org/wikipedia/commons/thumb/f/f3/Barn_Swallow_by_Stefan_Berndtsson.jpg/150px-Barn_Swallow_by_Stefan_Berndtsson.jpg"},{"id":"247234","type":"good","language_code":"cs","title":"Jicchak Šamir","summary":"Jicchak Šamir (hebrejsky: , rodným jménem Jicchak Jizernicki, hebrejsky: יצחק יזרניצקי;‎ 15. října 1915 – 30. června 2012) byl izraelský politik, vůdce předstátní organizace Lechi a agent Mosadu. Dvakrát zastával funkci premiéra, poprvé jakožto v pořadí osmý izraelský premiér v letech 1983 až 1984 a podruhé coby v pořadí desátý premiér v letech 1986 až 1992.\nV době před založením státu vedl radikální organizaci Lechi, jejímž cílem bylo násilně vyhnat britskou správu z Palestiny, umožnit neomezenou imigraci Židů a vytvoření židovského státu. Za svou protibritskou činnost byl dvakrát vězněn, podruhé navíc internován v zajateckých táborech v Africe. V 50. a 60. letech působil jako agent zpravodajské služby Mosad. V politice se začal angažovat v roce 1970 a od roku 1973 byl více než 20 let poslancem Knesetu za pravicovou stranu Likud (dříve Cherut). Než se stal izraelským premiérem, byl tři roky předsedou izraelského parlamentu a šest let ministrem zahraničních věcí.\nPředsedou vlády se stal po rezignaci Menachema Begina v roce 1983. Po volbách v roce 1984 došlo k volebnímu patu, po němž byl nucen vytvořit se svým protivníkem Šimonem Peresem z Ma'arachu vládu národní jednoty s netradičním rotačním principem na postu premiéra (první dva roky byl premiérem Peres a Šamir ministrem zahraničních věcí a poté si role vyměnili). V době jeho působení v čele státu vypukla první intifáda. Poté, co v roce 1990 vládní Strana práce vyslovila nedůvěru vládě, sestavil Šamir čistě pravicovou vládu s podporou náboženských stran, se kterou vládl až do volební porážky ve volbách v roce 1992. Téhož roku odstoupil z vedení strany a v roce 1996, kdy mu vypršel poslanecký mandát, odešel z politiky.\nŠamir byl tvrdým zastáncem politické linie Velkého Izraele, přesto však se Izrael za jeho funkčního období zúčastnil mírové konference v Madridu, která byla počátečním impulsem pro sérii jednání, které za vlády Jicchaka Rabina vedly k podpisu Mírových smluv z Osla. Mezi podstatné události Šamirovy vlády patří válka v Zálivu, při které byl Izrael ostřelován iráckými raketami typu Scud (Izrael po nátlaku Spojených států nereagoval, aby nerozbil mezinárodní koalici, jejímiž členy byly i arabské státy). Izrael rovněž významně ovlivnily dvě velké imigrační vlny, a to dokončení přestěhování takřka celé populace etiopských Židů a příchod statisíců Židů ze zemí bývalého Sovětského svazu.","url":"https://cs.wikipedia.org/wiki/Jicchak_%C5%A0amir","thumbnail_url":"https://upload.wikimedia.org/wikipedia/commons/thumb/d/d7/Yitzhak_Shamir_%281980%29.jpg/150px-Yitzhak_Shamir_%281980%29.jpg"},{"id":"24755","type":"good","language_code":"cs","title":"Vratislav I.","summary":"Vratislav I. (latinsky Wratislaus; 875/888? – 13. února 921) byl třetí český kníže z rodu Přemyslovců vládnoucí zřejmě v letech 915 až 921.\nNarodil se patrně roku 888 (nebo možná už roku 875) jako druhorozený syn tehdejšímu knížecímu páru Bořivojovi I. a svaté Ludmile. Už kolem roku 906 byl zasnouben se Stodorankou Drahomírou. Na knížecí stolec však usedl až po smrti svého bratra Spytihněva snad v roce 915. Tentýž rok nechal svého syna Václava postřihnout biskupem Notarem. Během své vlády proslul založením Svatojiřské baziliky na Pražském hradě a pokračoval i v budování sítě hradišť ve středních Čechách. Vratislav zemřel 13. února roku 921. Podle kroniky Činy Hunů a Uhrů se tak stalo kvůli maďarskému vpádu do střední Evropy. Byl pohřben v bazilice sv. Jiří, kde se nachází tumba s Vratislavovými ostatky. Svatováclavské legendy Vratislava popisují jako slavného vládce.\nVratislav zplodil nejspíše sedm potomků, mezi nimiž byla budoucí knížata Václav a Boleslav.","url":"https://cs.wikipedia.org/wiki/Vratislav_I.","thumbnail_url":"https://upload.wikimedia.org/wikipedia/commons/8/8f/Wratys%C5%82aw_I.jpg"},{"id":"249372","type":"good","language_code":"cs","title":"Sébastien Le Prestre de Vauban","summary":"Sébastien Le Prestre markýz de Vauban (15. května 1633 – 30. března 1707) byl celého půlstoletí jedním z nejuznávanějších pevnostních stavitelů a představitelů tzv. francouzské inženýrské školy. Svůj život zasvětil službě králi Slunce Ludvíku XIV., který jej za jeho zásluhy jmenoval francouzským maršálem. Vaubanův význam v dějinách pevnostního stavitelství i vojenství je nesmírný a jeho osoba se řadí mezi nejvýznamnější postavy světové vojenské historie. Obecně se uvádí, že během své kariéry podél francouzských hranic vystavěl třicet tři nových pevností a na tři stovky jich zmodernizoval. Při této činnosti využil veškeré dosavadní znalosti v oboru budování fortifikací, které se díky jeho iniciativně blížily k systematicky promyšlené vědě o vojenském stavitelství. Stejně jako pevnostní výstavbu zdokonalil i dříve těžkopádné obléhací techniky, které zjednodušil natolik, že otázka pádu fortifikačního systému se začala počítat ne v řádu týdnů a měsíců, ale dní. Od vstupu do armády až do výslužby se zúčastnil celkem 48 obléhání, 140 bitev a šarvátek a byl osmkrát raněn. Avšak navzdory tomu, že významnou část života věrně sloužil francouzskému panovníkovi a požíval královy přízně, byl kritikem poměrů za jeho vlády. Na sklonku života v knize Projet d'une dixme royale (O králově desátku) navrhl obecnou desetiprocentní daň, jež by zahrnovala i šlechtu a církev, čímž upadl v nemilost jak královského dvora, tak i francouzské šlechty a duchovenstva.","url":"https://cs.wikipedia.org/wiki/S%C3%A9bastien_Le_Prestre_de_Vauban","thumbnail_url":"https://upload.wikimedia.org/wikipedia/commons/thumb/b/b5/Sebastien_le_Prestre_de_Vauban.png/150px-Sebastien_le_Prestre_de_Vauban.png"},{"id":"252142","type":"good","language_code":"cs","title":"SMS Panther","summary":"SMS Panther byl pátý ze šesti dělových člunů třídy Iltis německého císařského námořnictva. Tyto lodě byly určeny pro službu v německých zámořských koloniích a k prosazování zájmů Německa v rámci tzv. politiky dělových člunů. Panther byl spuštěn na vodu 1. dubna 1901 a operoval zejména v latinskoamerických a afrických vodách. Jako jediný ze své třídy přečkal I. světovou válku. Sešrotován byl roku 1931.\nPanther byl mimo jiné hlavním aktérem mezinárodního incidentu, známého jako „skok Panthera do Agadiru“ během druhé marocké krize v létě 1911. 1. července tohoto roku zakotvil v marockém přístavu Agadir. Příjezd německého dělového člunu vyvolal rozruch a jméno Panther zaplnilo titulní stránky světového tisku. Francie, podporovaná Velkou Británií, spatřovala v přítomnosti německých válečných lodí u marockého pobřeží ohrožení svých zájmů a němečtí diplomaté využili situace k nátlaku na prosazení zájmů Německa. 20. července dělový člun Agadir opustil, diplomatická jednání však pokračovala. Německo uznalo francouzský nárok na Maroko výměnou za část Francouzského Konga. Celá krize přispěla k eskalaci mezinárodního napětí, které nakonec vedlo k vypuknutí I. světové války.","url":"https://cs.wikipedia.org/wiki/SMS_Panther","thumbnail_url":"https://upload.wikimedia.org/wikipedia/commons/thumb/4/41/SMS_Panther.gif/150px-SMS_Panther.gif"},{"id":"25342","type":"good","language_code":"cs","title":"Adenosintrifosfát","summary":"Adenosintrifosfát (ATP, zkratka z angl. adenosine triphosphate) je důležitý nukleotid (resp. nukleosidtrifosfát), který se skládá z adenosinu a trojice fosfátů navázané na 5' uhlíku. Je zcela zásadní pro funkci všech známých buněk. Jeho význam spočívá v tom, že při rozkladu ATP na ADP a Pi dochází k uvolnění značného množství energie. Tato energie se využívá téměř ve všech typech buněčných pochodů, jako je namátkou celá řada biosyntetických drah, vnitrobuněčný transport a membránový transport, výroba proteinů či syntéza RNA.\nATP se z chemického hlediska řadí mezi tzv. 5' ribonukleotidy, které obsahují cukr ribózu a na 5' místě fosfátové skupiny. Existují i další nukleotidy s podobnou stavbou a funkcí (např. GTP, UTP), žádný však nemá tak všestranné využití jako ATP. Od ATP je také vhodné odlišovat vzácnější deoxyadenosintrifosfát (dATP), jenž patří mezi deoxyribonukleotidy a představuje v podstatě jeden ze základních stavebních kamenů DNA.","url":"https://cs.wikipedia.org/wiki/Adenosintrifosf%C3%A1t","thumbnail_url":"https://upload.wikimedia.org/wikipedia/commons/thumb/0/07/ATP_structure.svg/150px-ATP_structure.svg.png"},{"id":"257813","type":"good","language_code":"cs","title":"Šas","summary":"Šas (hebrejsky ש״ס, zkrácený tvar pro התאחדות הספרדים שומרי תורה, Hit'achdut ha-Sfaradim Šomrej Tora, tedy doslova Sdružení Sefardů věrných Tóře či Sjednocení sefardských strážců Tóry) nebo též Sefardští strážci Tóry (hebrejsky: שומרי תורה ספרדים, Šomrej Tora Sfaradim) je izraelská ultraortodoxní náboženská sionistická politická strana, zastupující především Židy sefardského původu.Strana byla založena před volbami v roce 1984 a k roku 2009 je hlavním reprezentantem věřících sefardských Židů. Šas provozuje vlastní síť náboženského vzdělávání, a to předškolní zařízení, základní školy a ješivy. Kromě toho též provozuje vlastní rozhlasové a televizní stanice, vydává týdeník a má vlastní mládežnické a ženské hnutí.V posledních izraelských parlamentních volbách, které proběhly 1. listopadu 2022, strana získala 392 964 hlasů (8,25 % všech platných) a jedenáct poslaneckých mandátů, což z ní činí pátou nejsilnější politickou stranou zastoupenou v izraelském parlamentu.\nK roku 2015 je jejím předsedou Arje Deri. Duchovním vůdcem byl bývalý izraelský vrchní rabín a uznávaná halachická autorita Ovadja Josef, který stál v čele Rady velkých učenců Tóry, jež určuje politiku strany. Paralelně existuje rovněž klasický předsednický výbor strany, avšak skutečná moc je v rukou zmíněné rady.","url":"https://cs.wikipedia.org/wiki/%C5%A0as","thumbnail_url":null},{"id":"258192","type":"good","language_code":"cs","title":"Šakal obecný","summary":"Šakal obecný (Canis aureus) je druh psovité šelmy. Obývá především jihovýchodní Evropu a jihozápadní, jižní Asii, ale i některé regiony jihovýchodní Asie. Nejpozději od roku 2006 byla jeho přítomnost zaznamenaná i v Česku, přičemž pozorování postupně přibývají. Oproti nejmenšímu poddruhu vlka obecného, vlku arabskému (Canis lupus arabs), je šakal menší, má kratší končetiny i ocas, protáhlejší trup a užší čenich. Barva srsti se mění v závislosti na ročním období. Zatímco v létě je krémově žlutá, v zimě se zbarví do tmavé béžové. Dle Mezinárodního svazu ochrany přírody (IUCN) se jedná o málo dotčený druh.\nPředkem šakala obecného je pravděpodobně již vyhynulý Canis arnensis, který obýval jižní Evropu asi před 1,9 miliony lety. Samotný šakal se ale do Evropy dostal nejspíše z Indie a to přibližně před 20 000 lety na konci poslední doby ledové. Z toho období také pochází i nejstarší fosílie, která byla odkryta v archeologickém nalezišti Ksar Akil, vzdáleném asi 10 km severovýchodně od Bejrútu v Libanonu. V Evropě byly nalezeny nejstarší fosílie v Řecku a jejich stáří je odhadováno asi na 7 000 let.\nJe uváděno sedm poddruhů šakala obecného, které se liší vzhledem i areálem výskytu. I přes shodu jmen není tento druh úzce příbuzný africkému šakalovi čabrakovému (Canis mesomelas) ani šakalovi pruhovanému (Canis adustus), zato jeho blízkými příbuznými jsou vlk africký (Canis anthus), vlček etiopský (Canis simensis) a kojot prérijní (Canis latrans).\nObývá otevřené travnaté louky s křovisky, nejčastěji v okolí řek, jezer a v údolích. Šakal obecný je společenské zvíře a žije v malých smečkách tvořených párem a jejich potomky. Aktivní je hlavně v noci. Podobně jako liška obecná (Vulpes vulpes), jeho největší konkurent, má velmi široký jídelníček, který zahrnuje vše od hmyzu až po malé kopytníky. Oba druhy se také snadno dokáží přeorientovat na jinou stravu, pokud je nedostatek. Dalšími hlavními konkurenty jsou kočka bažinná (Felis chaus), na Kavkazu též mýval severní (Procyon lotor) a ve střední Asii kočka stepní (Felis lybica ornata).","url":"https://cs.wikipedia.org/wiki/%C5%A0akal_obecn%C3%BD","thumbnail_url":"https://upload.wikimedia.org/wikipedia/commons/thumb/4/4c/Canis_aureus_naria_-_Yala_December_2010_%281%29.jpg/150px-Canis_aureus_naria_-_Yala_December_2010_%281%29.jpg"},{"id":"260679","type":"good","language_code":"cs","title":"Lumbiní","summary":"Lumbiní (v sanskrtu लुम्बिनी) je jedno ze čtyř hlavních buddhistických poutních míst. Podle tradice se zde narodil princ Siddhártha, který se později stal Buddhou Šákjamunim. Lumbiní leží na severu Indického subkontinentu v jižním Nepálu, 25 kilometrů východně od Kapilavastu. Jméno Lumbiní je odvozeno od Buddhovy babičky, matky královny Máji.Když ve 3. století př. n. l. místo navštívil král Ašóka, nechal zde vztyčit sloup, který se dochoval až do současné doby. Z dalších staletí se o Lumbiní dochovaly cenné literární zprávy v dílech čínských poutníků Fa-siena a Süan-canga. Lumbiní však bylo postupně opouštěno a buddhistické památky počaly chátrat. V 15. století přivodil jeho definitivní zánik vpád Mughalů. Lumbiní bylo znovuobjeveno koncem 19. století, v následujících desetiletích zde proběhlo několik archeologických průzkumů. Od konce 70. let 20. století Lumbiní prochází rozsáhlou přestavbou, od roku 1997 je součástí světového dědictví UNESCO.","url":"https://cs.wikipedia.org/wiki/Lumbin%C3%AD","thumbnail_url":"https://upload.wikimedia.org/wikipedia/commons/thumb/c/c3/Maya_Devi_temple-Nepal.JPG/150px-Maya_Devi_temple-Nepal.JPG"},{"id":"260856","type":"good","language_code":"cs","title":"O původu druhů","summary":"O původu druhů či O vzniku druhů (plný anglický titul On the Origin of Species by Means of Natural Selection, or the Preservation of Favoured Races in the Struggle for Life, česky O vzniku druhů přírodním výběrem, neboli uchováním prospěšných plemen v boji o život) je kniha, v níž britský přírodovědec Charles Darwin 24. listopadu 1859 poprvé uveřejnil svou evoluční teorii, založenou na přírodním výběru, tedy přežití a množení jedinců lépe přizpůsobených podmínkám, ve kterých žijí. Předložil množství důkazů, že rozmanitost života vznikla rozrůzňováním druhů ze společných předků. Darwinova kniha vyvolala rozsáhlou diskusi, nejen přírodovědnou, ale i filosofickou a teologickou. Přestože teorie v ní vyložené byly později mnohokrát modifikovány, doplňovány a upřesňovány, jejich základní myšlenka se dodnes považuje za vědecké východisko pro pochopení vývoje druhového bohatství na naší planetě.\nNové biologické objevy byly vysvětlovány rozličnými evolučními teoriemi už před Darwinem. Ideje o přeměně druhů vedly ke sporům s věřícími zastávajícími názor, že druhy jsou neměnnou součástí předem dané hierarchie a člověk je jedinečný, nikoliv příbuzný se zvířaty. Během první poloviny 19. století trvalo úzké sepětí anglického přírodovědného establishmentu s anglikánskou církví, věda byla totiž součástí přirozené teologie. A tak přestože politické a teologické důsledky evolučních teorií byly intenzivně diskutovány a podpora těchto myšlenek mezi opozičními biology i veřejností postupně rostla, nezískala myšlenka o možnosti změny druhu v jiný podporu hlavního proudu vědců.\nKniha byla srozumitelná i laickým čtenářům a přitáhla široký zájem vzápětí po zveřejnění. Charles Darwin byl respektovaný přírodovědec, proto byly jeho objevy brány vážně a důkazy jím předkládané vyvolaly nové kolo vědeckých, filosofických a náboženských diskusí. Debata nad knihou přispěla kampani Thomase H. Huxleyho a jeho kolegů z X Clubu za zesvětštění vědy prostřednictvím propagace naturalismu. Během dvou desetiletí většina vědců přijala myšlenku evoluce s větvením od společných předků, ale význam přirozeného výběru přijímali jen pomalu. V průběhu zatmění darwinismu, které probíhalo od 80. let 19. století až do 30. let 20. století, získaly různé další mechanismy evoluce lepší pověst. Ve 30. a 40. letech 20. století postupně vznikla moderní evoluční syntéza. V ní se podařilo spojit Darwinův koncept evoluční adaptace prostřednictvím přírodního výběru s Mendelovu teorii dědičnosti a populační genetikou. Vznikla tak moderní evoluční teorie, jež se stala východiskem věd o životě.\nDarwinův spis O původu druhů vyšel česky poprvé roku 1914 v překladu Františka Klapálka; podruhé roku 1953 v překladu Emila a Aleny Hadačových, poznámkový aparát knihy je zatížen lysenkismem. Potřetí vyšel český překlad roku 2007 v nakladatelství Academia.","url":"https://cs.wikipedia.org/wiki/O_p%C5%AFvodu_druh%C5%AF","thumbnail_url":"https://upload.wikimedia.org/wikipedia/commons/thumb/c/cd/Origin_of_Species_title_page.jpg/150px-Origin_of_Species_title_page.jpg"},{"id":"264695","type":"good","language_code":"cs","title":"Slivoň","summary":"Slivoň (Prunus) je rozsáhlý rod stromů a keřů z čeledi růžovitých se značným hospodářským a kulturním významem. Zahrnuje velké množství oblíbených ovocných dřevin, jako jsou švestka, meruňka, višeň, třešeň, mandloň a broskvoň, stejně jako druhy planě rostoucí, jako jsou střemcha, trnka či mahalebka. Slivoně se vyznačují jednoduchými, střídavými listy a oboupohlavnými, zpravidla vonnými květy. Obsahují množství různých chemických látek, mimo jiné i toxického amygdalinu. Plodem jsou peckovice různé velikosti a barvy.\nV minulosti byl dnešní široce pojatý rod rozdělován do několika rodů. Počet taxonů zahrnovaných dnes do rodu Prunus se blíží číslu 500 včetně kříženců a různých poddruhů; druhů je udáváno kolem 200. Rod je rozšířen kosmopolitně, nejvíce v mírných šířkách severní polokoule. Mnohé zástupce lidé pěstují již po tisíce let a byla vyšlechtěna celá řada hybridů a kultivarů. Na českém území je původních šest druhů, další jsou zdomácnělými archeofyty a nebo místy zplaňují z kultury. Pravlastí rodu je východní Asie, kde se vyvinul zhruba před 60 miliony let.\nPlody slivoní mají široké spektrum využití: od přímé konzumace v čerstvém stavu po výrobu kompotů, rozvářek, sirupů, džemů a povidel, lze je též sušit, mrazit nebo kandovat. Využívány jsou i při pečení jako náplň meruňkových či švestkových knedlíků i do koláčů a dezertů. Vyrábí se z nich mnoho různých alkoholických nápojů, ať už jde o destiláty (slivovice, meruňkovice), ovocné likéry (griotka, Amaretto), ovocná vína nebo piva. Mandle mají všestranné užití v cukrářství nebo jako pochutina. Z plodů japonské meruňky ume se vyrábí přísady jako umeocet, nakládané jsou známé jako umeboši. Mnohé druhy se užívají i jako okrasné rostliny, např. sakura, která je významným symbolem Japonska. Patří k významným medonosným rostlinám.","url":"https://cs.wikipedia.org/wiki/Slivo%C5%88","thumbnail_url":"https://upload.wikimedia.org/wikipedia/commons/thumb/5/57/Fr%C3%BChling_bl%C3%BChender_Kirschenbaum.jpg/150px-Fr%C3%BChling_bl%C3%BChender_Kirschenbaum.jpg"},{"id":"265234","type":"good","language_code":"cs","title":"Měchožil zhoubný","summary":"Měchožil zhoubný (Echinococcus granulosus) je drobná 2–7 mm dlouhá tasemnice z čeledi Taeniidae s dvojhostitelským cyklem, která parazituje ve střevech psovitých šelem, ale nevyvolává klinické onemocnění. Mezihostitelem jsou kopytníci, u kterých tvoří měchýřovité larvocysty o průměru 1–15 cm. E. granulosus se vyskytuje kosmopolitně, mezi oblasti s vysokým endemickým výskytem patří například oblast Středomoří, Blízký východ, jižní polovina Latinské Ameriky. Člověk se může nakazit vajíčky E. granulosus jako náhodný mezihostitel. Infekce člověka tasemnicí E. granulosus je chronická s inkubační dobou několika let. Toto závažné onemocnění charakterizované přítomností velkých cyst v játrech, plicích nebo jiných orgánech se nazývá cystická echinokokóza (zkratka CE) či cystická hydatidóza. Původně se druh členil na genotypy, dnes se rozlišuje 5 samostatných druhů: E. granulosus sensu stricto, E. equinus, E. ortleppi, E. canadensis a E. felidis. Okolo 88 % případů CE u lidí je způsobeno genotypem 1 (E. granulosus s. s.), jenž cirkuluje mezi psy a ovcemi. Zbylých 12 % případů u lidí způsobuje E. canadensis (genotypy 6 a 7).Výskyt E. granulosus na území ČR je vzácný. V letech 2005–2007 bylo hlášeno jen několik případů cyst u skotu, prasat a ovcí na jateční prohlídce. V České republice je cystická echinokokóza u lidí diagnostikována sporadicky a většinou se jedná o nákazu importovanou ze zahraničí.","url":"https://cs.wikipedia.org/wiki/M%C4%9Bcho%C5%BEil_zhoubn%C3%BD","thumbnail_url":"https://upload.wikimedia.org/wikipedia/commons/thumb/d/d9/Echinococcus_granulosus.JPG/150px-Echinococcus_granulosus.JPG"},{"id":"265277","type":"good","language_code":"cs","title":"Edguy","summary":"Edguy je německá hardrocková hudební skupina založená v roce 1992 ve městě Fulda zpěvákem a baskytaristou Tobiasem Sammetem, kytaristy Jensem Ludwigem a Dirkem Sauerem a Dominikem Storchem, který obsadil post bubeníka. Za svou 31letou kariéru vydala 10 studiových alb, kterých se prodalo přes 2 000 000 kusů a se kterými se umístila na vysokých pozicích v evropských hitparádách. V rámci propagačních turné skupina vystupuje na koncertech téměř po celém světě a od roku 1998, kdy byli do kapely přijati baskytarista Tobias Exxel a bubeník Felix Bohnke, působí bez přerušení činnosti ve stejné sestavě.\nHudební styl skupiny byl původně označován jako speed metal a power metal, od alba Mandrake (2001) se Edguy začali přibližovat spíše k hard rocku a rocku a tento posun byl dovršen na albu Rocket Ride (2006). Velký vliv na tom měla spolupráce s jejich současným producentem Saschou Paethem. Zpěvák Sammet na prvních albech skupiny často zpíval v extrémních výškách, po domluvě s Paethem ale tento styl omezil. Texty, jejichž autorem je především Sammet, jsou obvykle myšleny vážně, mají ovšem většinou humorný podtext a často také spousty vtipných a sarkastických vsuvek.","url":"https://cs.wikipedia.org/wiki/Edguy","thumbnail_url":"https://upload.wikimedia.org/wikipedia/commons/thumb/6/62/Edguy_in_Backstage_Munich%2C_Germany%2C_during_their_25_Years_-_The_Best_of_the_Best_Monuments_Tour_2017_11.jpg/150px-Edguy_in_Backstage_Munich%2C_Germany%2C_during_their_25_Years_-_The_Best_of_the_Best_Monuments_Tour_2017_11.jpg"},{"id":"26858","type":"good","language_code":"cs","title":"The Velvet Underground","summary":"The Velvet Underground  byla americká rocková skupina, založená v New Yorku v roce 1965; existovala jen do roku 1973. Původními členy byli Lou Reed (zpěv, kytara, harmonika) a John Cale (klávesy, viola, baskytara, zpěv), Sterling Morrison (kytara, baskytara) a Angus MacLise (bicí). Posledního jmenovaného ještě ve stejný rok vystřídala bubenice Maureen Tucker. Přestože skupina neměla prakticky žádný komerční úspěch, je označována za jednu z nejdůležitějších a nejvlivnějších skupin šedesátých let. To potvrdil i hudební teoretik Brian Eno, když řekl, že si v době vydání jejich první album koupilo jen několik tisíc lidí, ale skoro každý z nich pak založil vlastní skupinu. V počátcích skupiny byl jejich manažerem Andy Warhol, a skupina tak často vystupovala v jeho The Factory a jako součást jeho Exploding Plastic Inevitable.Jejich první album The Velvet Underground & Nico vyšlo počátkem roku 1967 a spolupracovali na něm s německou zpěvačkou, herečkou a modelkou Nico. V žebříčku sta největších umělců všech dob časopisu Rolling Stone se skupina umístila na 19. místě. V žebříčku pěti set nejlepších alb všech dob se umístila jejich první čtyři alba. Skupina v původní sestavě vydala ještě jedno album, poté byl John Cale vyhozen. Na jeho místo nastoupil Doug Yule, který se skupinou hrál až do jejího rozpadu v roce 1973. The Velvet Underground vydali bez Calea další dvě alba, načež v roce 1970 odešel i Lou Reed. Skupinu nadále vedl Yule, který s ní vydal ještě jedno album, na kterém se však neobjevil žádný z původních členů. The Velvet Undreground v klasické sestavě se znovu sešli v roce 1990, avšak pouze pro jeden benefiční koncert, a znovu v roce 1993 pro evropské turné, při němž se jednou zastavili i v Praze. Plány na americké turné zkrachovaly. V roce 1995 zemřel Sterling Morrison, čímž zanikla šance skupinu obnovit v jejím klasickém složení. V roce 1996 byli The Velvet Underground uvedeni do Rock and Roll Hall of Fame. Úvodní slovo ceremoniálu přednesla Patti Smith.","url":"https://cs.wikipedia.org/wiki/The_Velvet_Underground","thumbnail_url":"https://upload.wikimedia.org/wikipedia/commons/thumb/b/b1/Velvet_Underground_1968_by_Billy_Name.png/150px-Velvet_Underground_1968_by_Billy_Name.png"},{"id":"273992","type":"good","language_code":"cs","title":"Tom Bombadil","summary":"Tom Bombadil je postava ve fiktivním světě J. R. R. Tolkiena, Středozemi. Objevuje se v knihách Pán prstenů a Příhody Toma Bombadila.\nJde o zdravého a statného chlapíka, většího a těžšího než hobiti, ale ne tak vysokého jako lidé. Má modré a jasné oči, dlouhý hnědý plnovous a červenou tvář pokrytou vráskami od úsměvu. Nosí modrý kabátek, vysoký klobouk s pírkem (modrým v Pánu prstenů, bílým labutím v Dobrodružství Toma Bombadila), kožené kalhoty se zeleným opaskem a veliké žluté boty.","url":"https://cs.wikipedia.org/wiki/Tom_Bombadil","thumbnail_url":null},{"id":"27440","type":"good","language_code":"cs","title":"Fryderyk Chopin","summary":"Fryderyk Franciszek Chopin, francouzsky Frédéric François Chopin, výslovnost česká [šopén], francouzská [ʃopɛ̃], dříve psáno rovněž „Szopen“ (22. února nebo 1. března 1810, Żelazowa Wola – 17. října 1849, Paříž) byl polský skladatel klasické hudby a klavírní virtuos období romantismu, který proslul jako „básník klavíru“.Jeho otec byl francouzský emigrant, matka pocházela ze zchudlého šlechtického rodu z Polska. Fryderyk Chopin prožil dětství ve Varšavě, kde se v roce 1816 začal učit hru na klavír u Čecha Vojtěcha Živného. Již v sedmi letech se pokoušel o své první skladby. Od roku 1822 byl žákem varšavského lycea a mezi léty 1826–1829 se učil u Józefa Elsnera hudební teorii na konzervatoři. Po škole slavil úspěch koncertováním ve Vídni a Drážďanech, na území dnešního Česka měl malý soukromý recitál v Teplicích. V roce 1830 opustil Polsko a vydal se do Vídně. V roce 1831 přesídlil do Paříže, kde působil také jako učitel hudby. Zde navázal vztah se spisovatelkou George Sandovou, se kterou se však nikdy neoženil, a po rozchodu s ní již nenavázal další vztah. V letech 1838–1839 pobýval na Mallorce, kde těžce onemocněl tuberkulózou. Často pobýval v lázních po celé Evropě, v roce 1848 cestoval i po Anglii a Skotsku. Své nemoci podlehl 17. října 1849 v Paříži, kde je též pohřben, jeho srdce ve stříbrné schránce je však uloženo ve Varšavě. Na jeho počest se ve Varšavě koná každoroční mezinárodní soutěž mladých klavíristů.\nSvá díla psal především pro sólový klavír a všechny jeho ostatní skladby obsahují klavírní part. Mezi jeho nejvýznamnější skladby patří především díla malého rozsahu, nokturna, valčíky nebo cyklus preludií. Komponoval také taneční skladby, přičemž polský národní prvek vyniká nejvíce v 60 mazurkách a ve slavnostních polonézách. Nejvýznamnější skladby rozsáhlejšího charakteru jsou jeho klavírní sonáty, ze šesti skladeb pro klavír a orchestr vynikají především dva klavírní koncerty.\nChopin velmi radikálně změnil vnímání některých hudebních forem v raném romantismu. Některé rozvedl a krystalizoval jejich podobu (nokturno), u některých změnil jejich význam (polonéza, preludium) a některé nově vytvořil (balada). Ve svých pozdních opusech, jako v klavírních sonátách nebo violoncellové sonátě, se však často vracel ke klasickým formálním řešením.V českých zemích měl Chopin vliv na Smetanu, který ho velmi obdivoval. Smetana prohlásil: „Jeho skladbám měl jsem ve všech koncertech co děkovat za úspěch a od té doby, co jsem skladby jeho byl poznal a pochopil, věděl jsem též, co mojí úlohou jest“.","url":"https://cs.wikipedia.org/wiki/Fryderyk_Chopin","thumbnail_url":"https://upload.wikimedia.org/wikipedia/commons/thumb/e/e8/Frederic_Chopin_photo.jpeg/150px-Frederic_Chopin_photo.jpeg"},{"id":"274625","type":"good","language_code":"cs","title":"Manuel I. Portugalský","summary":"Manuel I. Portugalský (31. května 1469, Alcochete – 13. prosince 1521, Lisabon), známý pod přídomkem  Šťastný nebo také Veliký, byl mezi lety 1495–1521 čtrnáctým portugalským králem a pátým z dynastie Avizů. Období jeho vlády je považováno za vrcholnou éru portugalských dějin, kdy Portugalské království díky objevení námořní trasy do Indie (1497–1499) a následnému vzniku asijské obchodní říše (tzv. Estado da Índia, tedy Portugalská Indie) (1505) z ekonomického a ideologického hlediska nakrátko zaujalo čelní postavení mezi evropskými křesťanskými monarchiemi.\nVedle toho došlo za jeho vlády k objevení celé řady mimoevropských regionů, především pak Brazílie (1500), a portugalská říše se tak od počátku 16. století jako první impérium v dějinách rozložila na čtyřech kontinentech. Manuel byl pokládán za jednoho z nejbohatších evropských panovníků své doby a bohatství, přepych a sebevědomí jeho dvora bylo vyjádřeno v autochtonním portugalském pozdněgotickém uměleckém stylu, tzv. manuelském slohu (manuelino), jenž je pojmenován právě po něm.","url":"https://cs.wikipedia.org/wiki/Manuel_I._Portugalsk%C3%BD","thumbnail_url":"https://upload.wikimedia.org/wikipedia/commons/thumb/6/6b/ManuelI-P.jpg/150px-ManuelI-P.jpg"},{"id":"27590","type":"good","language_code":"cs","title":"Veles","summary":"Veles či Volos je slovanský bůh s širokým okruhem působnosti. Jeho funkce ochránce skotu souvisí s bohatstvím, ale především s pozicí vládce podsvětí, které bylo představované jako louka, kde se pasou duše lidí. Zároveň byl božstvem magie, vědění, věštění a básnictví; a jako strážce předělu mezi světem živých a mrtvých také bohem divočiny, lovu, zvířat a přeměňování se v ně. Nejblíže mu snad byli ti, co se vyskytovali na pomezí těchto světů, tedy lovci a pastýři, jež se pohybovali na hranici mezi světem lidí a světem nelidským, ze zvířat s ním byl spojován medvěd. Byl také ručitelem smluv, trestajícím jejich nedodržení „zezlátnutím“, nejspíše žloutenkou.\nVedle Peruna patřil pravděpodobně mezi nejvýznamnější slovanská božstva. Ačkoli dobové písemné prameny o něm pocházejí pouze z východoslovanského prostředí, na základě jiných zdrojů, například lidové kultury a toponymie, lze předpokládat, že byl bohem všeslovanským. Jeho nejbližší analogií je baltský bůh podsvětí Velnias, vzdálenější pak védský Varuna, severský Ódin, galský Esus a řecký Hermés. Během christianizace zaujali jeho místo především světci jako Blažej, Mikuláš, Jiří a Sáva, jindy zas byl ztotožněn s čertem či přímo Ďáblem.\nVeles zaujímá místo i v současném slovanském novopohanství – rodnověří, o čemž svědčí ohlas falšovaného mytologického díla zvaného Velesova kniha nebo pojmenování ruské organizace Velesův kruh. Jakožto bůh spojovaný s věděním je preferován především intelektuálně a badatelsky zaměřenými rodnověrci, na rozdíl od Peruna oblíbeného milovníky vojenské historie a bojového umění. Jeden ze stylů v Rusku populárního bojového umění „slovansko-gorického zápasení“ se nazývá „Velesův zápas“ a odpovídá řecko-římskému zápasu.","url":"https://cs.wikipedia.org/wiki/Veles","thumbnail_url":"https://upload.wikimedia.org/wikipedia/commons/thumb/d/dd/Veles_by_Andrey_Shishkin.jpg/150px-Veles_by_Andrey_Shishkin.jpg"},{"id":"276488","type":"good","language_code":"cs","title":"Starověké římské malířství","summary":"Starověké římské malířství, tedy malířské umění starověkého Říma, patří mezi významné doklady umělecké vyspělosti římské civilizace. Spolu se sochami a reliéfními prvky zdobila výmalba interiéry a exteriéry mnoha římských soukromých, veřejných, náboženských či funerálních staveb. Významné byly triumfální nástěnné malby oslavující vítězství římského vojska. Malířství však našlo uplatnění i ve sféře privátních portrétů, obvykle malovaných na dřevo. Stejně jako v Řecku nebylo ani v Římě malířství – na rozdíl od sochařství – považováno za opravdové umění.\nVe svých počátcích bylo římské malířství ovlivněno etruským, řeckým a helénistickým uměním. V pozdějších fázích vývoje jej v souvislosti s růstem římské říše ovlivňovalo umění nových provincií, hlavně Egypta. Zatímco starší antické římské malířství je značně realistické, vykazuje pozdní antika sklon ke zjednodušování a je silně zastoupeno raně křesťanské umění.\nDo dnešní doby se dochovaly zejména nástěnné malby pocházející z Pompejí a Říma. Důležitým zdrojem poznatků o portrétním umění jsou pohřební mumiové portréty, které se díky suchému klimatu v hojném počtu dochovaly v egyptském Fajjúmu. Náboženské umění je uchováno ve starokřesťanských katakombách a zbytcích svatyň.","url":"https://cs.wikipedia.org/wiki/Starov%C4%9Bk%C3%A9_%C5%99%C3%ADmsk%C3%A9_mal%C3%AD%C5%99stv%C3%AD","thumbnail_url":"https://upload.wikimedia.org/wikipedia/commons/thumb/d/de/Pompeii_Painter.jpg/150px-Pompeii_Painter.jpg"},{"id":"278042","type":"good","language_code":"cs","title":"Chajim Herzog","summary":"Chajim Herzog (hebrejsky: , Chajim Hercog; 17. září 1918 Belfast – 17. dubna 1997 Tel Aviv) byl izraelský generál, diplomat, politik a člen Strany práce (dříve Ma'arach). V letech 1983 až 1993 zastával ve dvou funkčních obdobích úřad izraelského prezidenta.\nPocházel ze severoirského Belfastu a jeho otcem byl irský a izraelský vrchní rabín Jicchak ha-Levi Herzog. Vystudoval právo a jeho vojenská kariéra začala již v roce 1936 vstupem do Hagany při arabském povstání v Palestině. Během druhé světové války se jako zpravodajský důstojník Britské armády zapojil do boje proti nacismu, zúčastnil se vylodění v Normandii, bojů o překročení Rýna a osvobození koncentračních táborů. Patřil mezi zakladatele izraelské armády a v roce 1948 se zúčastnil bojů o Jeruzalém. Podílel se na zrodu izraelské vojenské zpravodajské služby, v jejímž čele celkem dvakrát stanul. Vojenskou kariéru ukončil roku 1962 v hodnosti generálmajora a o pět let později se během šestidenní války stal vojenským komentátorem.\nV letech 1975 až 1978 působil jako stálý zástupce Izraele při Organizaci spojených národů (OSN), kde na obranu židovského státu mnohokrát vystupoval. Jeho projev v souvislosti se schválením rezoluce prohlašující sionismus za druh rasismu byl zařazen mezi projevy, které změnily svět. V roce 1983 dosáhl vrcholu své kariéry, když byl zvolen izraelským prezidentem. V této funkci působil deset let, během nichž se snažil vystupovat na obranu Izraele a překlenout rozdíly v izraelské společnosti. Je autorem řady knih a článků věnujících se vojenské historii.","url":"https://cs.wikipedia.org/wiki/Chajim_Herzog","thumbnail_url":"https://upload.wikimedia.org/wikipedia/commons/thumb/2/25/Israeli_President_Chaim_Herzog.jpg/150px-Israeli_President_Chaim_Herzog.jpg"},{"id":"278430","type":"good","language_code":"cs","title":"Machu Picchu","summary":"Machu Picchu [vyslov: maču pikču] (kečuánsky Machu Pikchu – Starý vrch) jsou ruiny předkolumbovského inckého kultovního města v peruánských Andách. Nacházejí se na horském sedle 400 metrů nad řekou Urubamba v nadmořské výšce 2430 m n. m., asi 80 km severozápadně od Cuzca. Předpokládá se, že Machu Picchu nechal postavit Pachacútec Yupanqui (1438 až 1472). Stavba města začala okolo roku 1450. Město bylo později opuštěno a zcela zchátralo, i když bylo místním známo, pro zbytek světa upadlo v zapomnění. Ruiny objevil 24. července 1911 americký archeolog z Yaleovy univerzity Hiram Bingham. Ten se domníval, že nalezl pozůstatky bájného města Vilcabamba. Původní zapomenutý název města Huayna Picchu byl tak nahrazen. Od svého objevení se město stalo významnou turistickou atrakcí Peru i celé Jižní Ameriky. V roce 1983 bylo zařazeno na seznam světového dědictví UNESCO. Jelikož město nebylo nikdy objeveno španělskými conquistadory, nebylo vykradeno a poničeno. Dne 7. července 2007 bylo Machu Picchu zařazeno mezi nových sedm divů světa.\nMachu Picchu bylo postaveno v klasickém inckém stylu za použití kvádrového zdiva tvořeného z opracovaných na sebe položených kamenů bez použití malty či jiného pojiva. Hlavními stavbami ve městě jsou Chrám větru, Citadela a Místnost vládců. Město nemělo administrativní, vojenskou ani obchodní důležitost. Proč Inkové město postavili, nikdo přesvědčivě neprokázal.\nNázev města se do dnešních dní nezachoval, a tudíž byl převzat název od blízké hory Machu Picchu, která se nad ruinami tyčí (při typickém pohledu na město se nachází za zády fotografa, hora na fotografii nad městem je Huayna Picchu). Název hory pochází od místních obyvatel, kteří pod horou žili.","url":"https://cs.wikipedia.org/wiki/Machu_Picchu","thumbnail_url":"https://upload.wikimedia.org/wikipedia/commons/thumb/1/13/Before_Machu_Picchu.jpg/150px-Before_Machu_Picchu.jpg"},{"id":"27849","type":"good","language_code":"cs","title":"RNA","summary":"Ribonukleová kyselina (RNA, česky dříve RNK) je nukleová kyselina tvořená vláknem ribonukleotidů, které obsahují cukr ribózu a nukleové báze adenin, guanin, cytosin a uracil. Je zodpovědná za přenos informace z úrovně nukleových kyselin do proteinů a u některých virů je dokonce samotnou nositelkou genetické informace. V mnoha ohledech je podobná deoxyribonukleové kyselině (DNA), od které se liší jednak přítomností ribózy, kterou má ve své cukr-fosfátové kostře namísto deoxyribózy, a také tím, že využívá nukleovou bázi uracil namísto thyminu. Díky větší reaktivitě ribózy může molekula RNA zaujímat větší množství prostorových uspořádání a zastávat mnohem více funkcí, než mnohem stabilnější DNA, která je využívaná buňkou především jako úložiště genetické informace. Molekula RNA je také na rozdíl od DNA obvykle jednovláknová, často ovšem díky vnitřnímu párování zaujímá složitější strukturu, a v některých případech, například u některých virů, se vyskytuje i dvouvláknová RNA.\nRNA má v těle řadu funkcí, z nichž hlavní je zajištění překladu genetického kódu, tedy převod informace z DNA do struktury proteinů. Oblast DNA nesoucí gen je nejprve přepsána (procesem transkripce) do mediátorové RNA. Ta je následně přeložena (procesem translace) do proteinů tvořených řetězcem aminokyselin. Zařazení správné aminokyseliny při tvorbě proteinů zajišťuje vazba transferové RNA na specifický kodón v mRNA pomocí párování jejich bází. Samotný překlad genetického kódu probíhá na ribozomu, který je složený z RNA (tzv. rRNA) i proteinů, přičemž RNA v ribozomu tvoří nejen strukturní složku, ale je zodpovědná i za syntézu peptidové vazby v nově vznikajícím proteinu. Ribozom je tedy významným zástupcem skupiny RNA s katalytickou aktivitou, tzv. ribozymů.\nKromě už zmíněných rolí v překladu genetického kódu nebo strukturních a katalytických funkcí, hraje RNA roli v řadě dalších buněčných pochodů, jako je úprava RNA, jemná kontrola translace pomocí RNA interference, funguje jako templát pro syntézu telomer, atd. Podle hypotézy RNA světa mohla být RNA pro svou všestrannost, schopnost nést i replikovat genetickou informaci a syntetizovat podle ní proteiny první nukleovou kyselinou využívanou živými organismy.","url":"https://cs.wikipedia.org/wiki/RNA","thumbnail_url":"https://upload.wikimedia.org/wikipedia/commons/thumb/a/a4/Pre-mRNA-1ysv-tubes.png/150px-Pre-mRNA-1ysv-tubes.png"},{"id":"278733","type":"good","language_code":"cs","title":"Heroes","summary":"Heroes (anglicky hrdinové) může být:\n\nHeroes (píseň, Måns Zelmerlöw), vítězná píseň Eurovision Song Contest 2015 od Månse Zelmerlöwa\nHeroes (píseň, David Bowie), píseň Davida Bowieho z roku 1977\nHeroes (album, Sabaton), album skupiny Sabaton z roku 2014\nHeroes (album, David Bowie), album Davida Bowieho z roku 1977\nHeroes (album, Commodores), album skupiny Commodores z roku 1980\nHeroes (album, Johnny Cash & Waylon Jennings), společné album Johnnyho Cashe a Waylona Jenningse z roku 1986\nHeroes (album, Paul Overstreet), album Paula Overstreeta z roku 1991\nHeroes (album, Mark O'Connor), album Marka O'Connora z roku 1993\nHeroes (album, J. J. Johnson), album J. J. Johnsona z roku 1998\nHeroes (album, Michael Ball), album Michaela Balla z roku 2011\nHeroes (album, Willie Nelson), album Willieho Nelsona z roku 2012\nHeroes (EP), EP skupiny King Crimson z roku 2017\nHrdinové (v originále Heroes), americký sci-fi seriál","url":"https://cs.wikipedia.org/wiki/Heroes","thumbnail_url":null},{"id":"281181","type":"good","language_code":"cs","title":"Hluchavkovité","summary":"Hluchavkovité (Lamiaceae, dříve též Labiatae neboli pyskaté) je čeleď dvouděložných rostlin z řádu hluchavkotvaré (Lamiales). Zahrnuje 7200–7800 druhů v 235–245 rodech, což z ní činí šestou největší čeleď krytosemenných rostlin. Při fylogenetické aktualizaci botanického systému se rozrostla o více než 40 rodů z čeledi sporýšovité a v dnešním pojetí zahrnuje byliny i dřeviny. Vyznačují se obvykle vstřícnými listy, čtyřhrannými stonky a dvoustranně souměrnými, pyskatými květy ve stažených vrcholičnatých květenstvích, které produkují nektar. Mnohé z rostlin jsou výrazně aromatické. Plody jsou tvrdky, peckovice, vzácně i tobolky.Patří mezi kosmopolitně rozšířené čeledi, vyskytují se na všech kontinentech s výjimkou Antarktidy. Hojně jsou zastoupeny i v květeně České republiky. Mezi běžné a známé hluchavkovité rostliny náleží např. hluchavka, mateřídouška, bazalka, máta, levandule nebo šalvěj, která je s více než 900 druhy také největším rodem čeledi. Čeleď se dělí do 12 podčeledí, z nichž jsou v české květeně zastoupeny 4. Hlavní diferenciace proběhly v období starších třetihor (paleocén, eocén), nejstarší identifikované fosilie pocházejí z doby před 28 miliony let, tedy z období oligocénu.\nHluchavkovité jsou ekonomicky významnou čeledí rostlin. Pro obsah aromatických silic a dalších látek jsou mnohé druhy využívány jako koření a jako zdroj éterických olejů (levandule, máta, šalvěj), mnoho jich patří mezi staré a oblíbené léčivé rostliny. Tropické dřeviny jako teka obrovská nebo Gmelina arborea jsou těženy pro kvalitní dřevo, semena šalvěje hispánské jsou známa jako chia. Celosvětově jsou pěstovány také jako okrasné rostliny. V mnoha světových kulturách (buddhismus, hinduismus, antické Řecko, původní národy Ameriky) je s nimi spojena významná kulturní a mytologická symbolika.\nNázev čeledi je odvozen od typového rodu hluchavka (Lamium); její latinský název pochází z řeckého slova laimos nebo lámos, tj. jícen, podle stavby květu připomínající rozšklebený jícen.","url":"https://cs.wikipedia.org/wiki/Hluchavkovit%C3%A9","thumbnail_url":"https://upload.wikimedia.org/wikipedia/commons/thumb/a/ae/Lamium_maculatum20160510_4701.jpg/150px-Lamium_maculatum20160510_4701.jpg"},{"id":"282255","type":"good","language_code":"cs","title":"Babsonova úloha","summary":"Babsonova úloha (anglicky: Babson task), někdy též označovaná stručně jako Babson, je druhem šachového problému, v němž má bílý dát mat v daném počtu tahů bez ohledu na to, jakou černý zvolí obranu, přičemž:\n\nprvní je na tahu bílý;\nčerný se brání proměnou pěšce v dámu, věž, střelce nebo jezdce;\nbílý reaguje proměnou ve stejnou figuru jako černý, neboť žádná jiná proměna nebo jiný tah k matu v předepsaném počtu tahů nevede.Úloha byla pojmenována po Josephu Babsonovi, který jako první uvažoval o možnosti řešení takového problému, když někdy kolem roku 1925 experimentoval s různými druhy proměn. Sestavení uspokojivé Babsonovy úlohy je pro šachové skladatele jednou z největších výzev a ve formě přímé úlohy bylo přibližně po půl století považováno za téměř nemožné. V podstatě se jedná o formu tzv. všeproměny (šachový problém, který v určité fázi svého řešení obsahuje všechny možnosti proměny pěšce v jezdce, střelce, věž a dámu), kterou řada skladatelů dokázala sestavit již před tím, než Babson zformuloval její ztíženou verzi s navzájem symetrickými proměnami černého a bílého.","url":"https://cs.wikipedia.org/wiki/Babsonova_%C3%BAloha","thumbnail_url":null},{"id":"282455","type":"good","language_code":"cs","title":"Ehud Barak","summary":"Ehud Barak (hebrejsky: , rodným jménem Ehud Brog, * 12. února 1942, Mišmar ha-Šaron, Britský mandát Palestina) je izraelský politik, bývalý předseda vlády a předseda Strany práce. V minulosti zastával řadu ministerských postů v izraelské vládě (namátkou ministra obrany, ministra zahraničních věcí, vnitra, školství atd.). Pro své přesvědčení, že mír nenastane, pokud nebude Izrael silný, je označován jako „jestřábí holubice“.Před kariérou politika byl příslušníkem Izraelských obranných sil (IOS), kde dosáhl hodnosti generálmajora. Byl členem elitních průzkumných jednotek Sajeret Matkal a později jejich velitelem. Jako takový vedl řadu protiteroristických operací včetně operace Izotop či operace Jaro mládí. Byl rovněž jedním z klíčových architektů protiteroristické operace Entebbe. Od 80. let zastával vrcholné armádní funkce, jako jsou velitel vojenské rozvědky Aman, velitel Centrální velitelství či náčelník Generálního štábu IOS. Během své vojenské kariéry obdržel pět vyznamenání za statečnost a stal se nejdekorovanějším vojákem izraelské historie.\nÚřad ministerského předsedy zastával v letech 1999 až 2001. V tomto období se pokusil navázat na svého mentora Jicchaka Rabina a uzavřít konečné mírové smlouvy s Palestinci a Sýrií. Ukončil také osmnáctiletou přítomnost izraelské armády v jižním Libanonu. V rámci mírových jednání byl nejnadějnější summit v Camp Davidu v roce 2000, který však zkrachoval. Jeho funkční období významně poznamenalo vypuknutí druhé intifády, během níž nechal Barak nařídit tzv. mimosoudní likvidace palestinských teroristických vůdců. Předčasné volby v roce 2001, které sám vyvolal, prohrál ve prospěch Ariela Šarona. Po odchodu z politiky podnikal a věnoval se poradenství a přednáškám. Do vrcholné politiky se vrátil v roce 2007, když byl opětovně zvolen předsedou Strany práce. Ve vládě Ehuda Olmerta se stal ministrem obrany a tuto funkci si udržel i po únorových volbách v roce 2009. V lednu 2011 opustil Stranu práce a založil novou centristickou a sionistickou stranu Acma'ut. Koncem listopadu 2012 oznámil odchod z politiky a rezignaci na post ministra obrany, který následně vykonával do předčasných parlamentních voleb v lednu 2013.","url":"https://cs.wikipedia.org/wiki/Ehud_Barak","thumbnail_url":"https://upload.wikimedia.org/wikipedia/commons/thumb/1/1f/Ehud_Barak_official.jpg/150px-Ehud_Barak_official.jpg"},{"id":"28267","type":"good","language_code":"cs","title":"Symbióza","summary":"Symbióza (z řeckého σύν – „spolu“ a βίωσις – „život“) je termín označující úzké soužití dvou a více organismů. Jedinec, který vstupuje do symbiotického vztahu, se nazývá symbiont. Často se však termín symbióza používá pouze ve smyslu oboustranně výhodného soužití, ačkoliv ve skutečnosti zahrnuje veškeré modely soužití mutualismem počínaje a parazitismem konče. Symbiotické svazky mohou být obligátní nebo fakultativní. Symbiotické svazky se dále mohou členit podle různých hledisek.\nSymbióza nebo také symbiotická interakce či asociace je v biosféře Země častá a existují odůvodněné předpoklady, že právě díky nim se na naší planetě vyvinul život do té podoby, jak jej známe dnes. Příkladem je samotná eukaryotická buňka, která dle endosymbiotické teorie vznikla právě symbiózou nejméně dvou odlišných prokaryotických buněk.\nFunkce symbiózy jsou rozličné, někdy si symbionti vyměňují organické a anorganické látky, jindy si například poskytují ochranu či jiné služby. Na mezidruhové úrovni je známo množství asociací mezi autotrofními řasami či vyššími rostlinami s houbami a jinými heterotrofními organismy, či například lišejníky, podvojné organismy sestávající z houbové a řasové či sinicové složky.","url":"https://cs.wikipedia.org/wiki/Symbi%C3%B3za","thumbnail_url":"https://upload.wikimedia.org/wikipedia/commons/thumb/b/b7/Common_clownfish.jpg/150px-Common_clownfish.jpg"},{"id":"283114","type":"good","language_code":"cs","title":"Portál:Kosmonautika","summary":"Portál \n Diskuse portálu \n WikiProjekt \n \nDiskuse projektu","url":"https://cs.wikipedia.org/wiki/Port%C3%A1l:Kosmonautika","thumbnail_url":null},{"id":"285665","type":"good","language_code":"cs","title":"Ivan Jandl","summary":"Ivan Jandl (24. ledna 1937 Praha – 21. listopadu 1987 Praha) byl československý herec, režisér a rozhlasový pracovník. V dětství patřil mezi členy Dismanova rozhlasového dětského souboru, v němž ho objevil americký režisér Fred Zinnemann a obsadil ho do hlavní dětské role protiválečného filmu Poznamenaní, který připravoval. Snímek měl úspěch a Jandl jako první Čech za svůj výkon získal prestižní filmová ocenění Oscar i Zlatý glóbus. Ač měly o natáčení s Jandlem zájem i další světové produkční firmy, československé úřady mu to neumožnily a objevil se již pouze v několika epizodních rolích filmů národní kinematografie. Kvůli přijetí amerických ocenění mu po komunistickém převratu v únoru 1948 nebylo umožněno ani vysokoškolské studium herectví. Pracoval tak jako úředník, výtvarný redaktor či průvodčí. V letech 1965 až 1972 pak působil v Československém rozhlase a následně se stal inspektorem v podniku Potraviny.\nHerecky se realizoval v ochotnickém souboru pražských divadel Máj a především Gong, kde se později stal i dramaturgem a režisérem. Do souboru scény patřili vedle jiných také začínající Jana Hlaváčová spolu s Naďou Konvalinkovou nebo režisér Hynek Bočan. V závěru života dva roky pracoval jako inspicient teplického divadla a po návratu do Prahy hlásil sestavy před fotbalovými zápasy TJ Lokomotiva Praha. Ve svém pražském bytě žil sám, a ačkoliv měl diabetes, nedodržoval příliš předepsanou životosprávu a nakonec zemřel doma při diabetickém záchvatu. Urnu s popelem uložili jeho známí na Olšanském hřbitově, ale v roce 2017 se jí ujala Herecká asociace a přenesla ji do svého hrobu na pražském Vyšehradě.","url":"https://cs.wikipedia.org/wiki/Ivan_Jandl","thumbnail_url":"https://upload.wikimedia.org/wikipedia/commons/thumb/c/c6/Ivan_Jandl_in_The_Search_trailer.jpg/150px-Ivan_Jandl_in_The_Search_trailer.jpg"},{"id":"28609","type":"good","language_code":"cs","title":"Dolní Podluží","summary":"Dolní Podluží (do roku 1947 Dolní Grund, německy Niedergrund) je obec na severní straně Lužických hor, v okrese Děčín, v Ústeckém kraji. Obec se nachází jihozápadně od města Varnsdorfu, v širokém údolí odvodňovaném potokem Lužničkou, střed obce leží v nadmořské výšce 370 metrů. Jižní část obce se nachází v Chráněné krajinné oblasti Lužické hory. Na území obce se nachází Hornická naučná stezka Údolí Milířky. Na západě navazuje na Horní Podluží, s níž tvoří asi 6 km dlouhé souvislé údolní osídlení.\nK obci patří též části Kateřina a Světliny 2. díl. V obci se nachází hraniční přechod do Německa pro pěší a cyklisty Dolní Podluží – Herrenwalde. Vznik obce souvisí pravděpodobně s činností středověkých skláren ve 13. a 14. století, nebo s vyhledáváním drahých kamenů či těžbou rud. V 18. století se do obce rozšířila výroba sametu a manšestru a byla zde i přírodní bělidla. Nejvýznamnější stavební památkou na území obce je kostel svaté Kateřiny. Dne 22. září 1938 henleinovci v rámci bojů o Šluknovský výběžek zavraždili v obci příslušníky finanční stráže Jana Teichmanna a Václava Kozla. Událost připomíná štíhlý sloup v podobě československého hraničního orientačního sloupu se znakem lva a pamětní deskou, který byl odhalen v září 1945. Po odsunu Němců po druhé světové válce v obci výrazně poklesl počet obyvatel – žije zde přibližně 1 200 obyvatel, zatímco v roce 1935 měla 3 504 obyvatel.","url":"https://cs.wikipedia.org/wiki/Doln%C3%AD_Podlu%C5%BE%C3%AD","thumbnail_url":"https://upload.wikimedia.org/wikipedia/commons/thumb/6/6e/Leteck%C3%BD_sn%C3%ADmek_%C4%8D%C3%A1sti_obce_Doln%C3%AD_Podlu%C5%BE%C3%AD.jpg/150px-Leteck%C3%BD_sn%C3%ADmek_%C4%8D%C3%A1sti_obce_Doln%C3%AD_Podlu%C5%BE%C3%AD.jpg"},{"id":"28626","type":"good","language_code":"cs","title":"Drnovice","summary":"Název Drnovice nese více obcí: \n\nDrnovice (okres Blansko), asi 9 km západně od Boskovic v okrese Blansko\nDrnovice (okres Vyškov), asi 3 km západně od Vyškova v okrese Vyškov\nDrnovice (zámek), zámek v obci Drnovice (okres Vyškov)\nDrnovice (okres Zlín), asi 6 km severozápadně od Valašských Klobouk v okrese Zlíndalší významy:\n\nFC Drnovice, zaniklý fotbalový tým z Drnovic v okrese Vyškov","url":"https://cs.wikipedia.org/wiki/Drnovice","thumbnail_url":null},{"id":"287903","type":"good","language_code":"cs","title":"Těšínské knížectví","summary":"Těšínské knížectví nebo též Těšínské vévodství (latinsky Ducatus Tessinensis, německy Herzogtum Teschen, polsky Księstwo Cieszyńskie) bylo slezským knížectvím, které vzniklo roku 1290 oddělením od Opolsko-Ratibořského knížectví. Těšínská knížata z rodu Piastovců se přiklonila k Českému království a těšínský kníže se stal leníkem českého krále.\nV důsledku zadlužení byly některé části knížectví v průběhu 16. století prodány, takže se z nich stala samostatná panství (status minor). Po vymření těšínských Piastovců připadlo Těšínské knížectví jako odúmrť českému králi z rodu Habsburků. Habsburkové pak byli těšínskými knížaty až do roku 1918, kdy se Rakousko-Uhersko rozpadlo.\nToto historické území se však vzápětí stalo předmětem sporu mezi Československem a Polskem, který byl nakonec vyřešen roku 1920 mezinárodní arbitráží v belgickém Spa, která rozhodla o rozdělení Těšínska mezi Československo a Polsko.","url":"https://cs.wikipedia.org/wiki/T%C4%9B%C5%A1%C3%ADnsk%C3%A9_kn%C3%AD%C5%BEectv%C3%AD","thumbnail_url":"https://upload.wikimedia.org/wikipedia/commons/thumb/e/e0/Flag_of_Cieszyn_Silesia.svg/150px-Flag_of_Cieszyn_Silesia.svg.png"},{"id":"288199","type":"good","language_code":"cs","title":"Žralok tygří","summary":"Žralok tygří (Galeocerdo cuvier), někdy též žralok tygrovaný, je velký žralok z čeledi modrounovití. Vyskytuje se v mořích a oceánech subtropického a tropického pásu. V průměru dosahuje délky od 3,25 m po 4,5 m, výjimečně i přes 5 metrů. Jeho váha činí obvykle 385 až 635 kg, vzácně i přes 900 kg. Charakteristická je pro něj kresba na bocích trupu připomínající tygří pruhy. Jeho dietní návyky jsou zřejmě nejméně specializované ze všech žraloků – napadá ryby mnoha druhů, žraloky, rejnoky, ptáky, hlavonožce, korýše, medúzy, plazy, ploutvonožce a kytovce různých velikostí včetně velryb. Loví i želvy, a to ve větším množství než jiní žraloci. Často hoduje na mršinách. Někdy je nazýván „mořskou popelnicí“, protože sežere i takové věci, jako jsou automobilové značky, kanystry na benzin, různé plechovky a kusy plastů. Přes den se pohybuje převážně na otevřeném moři, v noci při pobřeží. V zimě zůstává v teplých mořích při rovníku a potravu si hledá u korálových útesů v Tichém i Indickém oceánu nebo v Karibiku. Dokáže migrovat na velké vzdálenosti. Žije většinou o samotě, ale více jedinců se může shromáždit na jednom místě kvůli potravě. Má charakteristickou velkou tlamu na spodní straně těla a masivní čelisti, které jsou vybaveny velkým počtem zubů ve tvaru lomeného trojúhelníku s pilovitými okraji. Vyniká dobře vyvinutým zrakem, při lovu se však spoléhá především na jiné smysly, jako je čich a detekce elektrických impulzů, proto může velmi dobře lovit ve tmě nebo ve zkalené vodě. Než kořist usmrtí, chvíli okolo ní krouží.\nJedná se o jediný vejcoživorodý druh z čeledi modrounovití. Březost trvá více než 1 rok a počet mláďat ve vrhu dosahuje až 82. Dožívá se zřejmě až 50 let. Žralok tygří zatím nečelí akutní hrozbě vyhubení (podle norem IUCN je veden jako téměř ohrožený), ale pokračující intenzivní lov může tuto situaci změnit.Ve vztahu k člověku je považován za jednoho z nejnebezpečnějších žraloků, podle statistik International Shark Attack File má na svědomí asi 19 % všech fatálních útoků na člověka, což je více než u kteréhokoliv jiného druhu žraloka kromě žraloka bílého.","url":"https://cs.wikipedia.org/wiki/%C5%BDralok_tyg%C5%99%C3%AD","thumbnail_url":"https://upload.wikimedia.org/wikipedia/commons/thumb/1/13/Tiger_shark%282%29.jpg/150px-Tiger_shark%282%29.jpg"},{"id":"288816","type":"good","language_code":"cs","title":"Norek evropský","summary":"Norek evropský (Mustela lutreola) je středně velký zástupce rodu lasice (Mustela) z čeledi lasicovitých. Je někdy označován za evropského endemita, nicméně původně žil i v části západní Asie. Obývá převážně lesy (případně lesostepi) v části Španělska, Francie, Rumunska, Ukrajiny, Estonska a Ruska. Jde o semiakvatický druh, jenž žije vždy v blízkosti vodního zdroje, přičemž preferuje potoky a menší řeky, v poněkud menší míře pak rybniční oblasti, mokřady a břehy velkých řek. Vzhledově jde o klasickou lasicovitou šelmu, tělo má dlouhé, nohy kratší, mezi prsty se nachází malé plovací blány. Na délku měří asi 40 až 60 cm (včetně ocasu) a váží obvykle 0,4 až 1,2 kg, nejtěžší jedinci mohou mít až 1,5 kg. Samci bývají větší než samice. Má jemnou, krátkou a hustou srst hnědé barvy v odstínech od červenohnědé po černohnědou. Spodní část těla bývá někdy mírně světlejší, avšak nejde o pravidlo. Brada, horní ret a čumák (nos ne) jsou bílé, přičemž bílá barva může vytvářet i skvrny na krku a hrudi.  \nJde o samotářského a teritoriálního živočicha, páry se sdružují jen v době rozmnožování, což bývá obvykle na jaře. Žije v norách budovaných v blízkosti vody. Vyznačuje se většinou noční a soumračnou aktivitou, avšak dokáže být činný i během dne. Loví různé menší živočichy, kteří žijí ve vodě či v její blízkosti, především vodní hlodavce, ryby, korýše, obojživelníky, hmyz, měkkýše a v menší míře i plazy a ptáky. V případě hojnosti kořisti si dělá zásoby, jež zužitkovává především v zimním období. Samice vrhá průměrně 4 mláďata po asi jedenapůlměsíční březosti. Dožívá se maximálně 10 let. Jeho hlavním přirozeným nepřítelem je vydra říční (Lutra lutra), introdukovaným soupeřem pak norek americký (Neovison vison). \nNorek evropský je kriticky ohrožený druh. Jeho stavy se nejpozději od 19. století výrazně snižují, zmizel z asi 90 % původního areálu výskytu, konkrétně z celkem 19 států. Příčiny tohoto jevu nejsou zcela zřejmé, pravděpodobně za tím stojí několik faktorů: úbytek a znečištění stanovišť, lov, kompetice s norkem americkým, nemoci, případně hybridizace s tchořem tmavým (Mustela putorius), jenž je jeho nejbližším příbuzným. V Česku vyhynul už koncem 19. století a ani zde není jasné proč.","url":"https://cs.wikipedia.org/wiki/Norek_evropsk%C3%BD","thumbnail_url":"https://upload.wikimedia.org/wikipedia/commons/thumb/2/24/European_Mink_at_Osnabr%C3%BCck_Zoo_02_%28cropped%29.jpg/150px-European_Mink_at_Osnabr%C3%BCck_Zoo_02_%28cropped%29.jpg"},{"id":"289222","type":"good","language_code":"cs","title":"Braní mimochodem","summary":"Braní mimochodem, často též en passant (, francouzsky doslova během míjení), je druh tahu při hře v šachy. Tímto tahem lze odebrat pěšcem soupeřova pěšce, který v bezprostředně předcházejícím tahu postoupil ze své úvodní pozice o dvě pole vpřed, a to stejným způsobem, jako kdyby se tento pěšec posunul pouze o jedno pole. Z toho vyplývá, že brát mimochodem může jen bílý pěšec stojící na 5. řadě nebo černý pěšec stojící na 4. řadě (viz diagramy níže). Pokud hráč této možnosti ihned nevyužije, v dalších tazích už braní mimochodem provést nemůže. Braní mimochodem je jedinou příležitostí, kdy šachová pravidla povolují hráči odebrat soupeřův kámen jinde než na poli, na kterém tento kámen stojí. Spolu s rošádou jde o tah, který může znemožnit určit povolené tahy jen z postavení všech kamenů bez znalosti předchozího vývoje partie.\nTento prvek může být i tématem úloh kompozičního šachu. Nezbytnou podmínkou však je, že retrográdní analýzou lze prokázat, že odebíraný pěšec se do výchozí pozice nutně musel dostat posunutím o dvě pole v předchozím tahu.V šachové notaci se při braní mimochodem jako cílové pole zapisuje to, na kterém pěšec nakonec zůstane (stejně, jako by soupeřův pěšec postoupil pouze o jedno pole), a zápis se doplní zkratkou e. p. (en passant), např. e×f6 e. p.","url":"https://cs.wikipedia.org/wiki/Bran%C3%AD_mimochodem","thumbnail_url":null},{"id":"291114","type":"good","language_code":"cs","title":"Tučňák kroužkový","summary":"Tučňák kroužkový (Pygoscelis adeliae) je středně velký zástupce čeledi tučňákovitých. Délka jeho těla zpravidla nepřesahuje 70 cm. Hmotnost je závislá na ročním období – pokud nehladoví, dosahuje váhy až 6,5 kg. Samec má totožné zbarvení jako samice, ale bývá vyšší. Celkové zbarvení je jednoduché, uniformně černo-bílé, specifickým znakem je bílé lemování ve tvaru kroužku kolem obou očí.\nŽiví se více než z 90 % krilem, ale loví i ryby, vzácněji hlavonožce. Jeho tělo je uzpůsobeno k potápění a plavání pod vodou. Tvar těla, připomínající torpédo, doslova kopíruje vlnu – začíná užším zobákem a hlavou, pokračuje silnějším zaobleným tělem a končí zúženým koncem těla a úzkým jednoduše řešeným ocasem. Dokáže se ponořit do hloubky až 200 metrů a plavat rychlostí 20 km/h. Stejně jako tučňák císařský je i tento druh známý až 100 kilometrů dlouhými cestami, jež podniká v období rozmnožování, aby nalezl stabilní masivní ledovec, který letní teplotou neroztaje nebo jej nezničí bouře. Jiné kolonie naopak hnízdí na pevnině a mají moře podstatně blíže. Hnízdí během antarktického léta (říjen až únor) v několikatisícových až statisícových koloniích. Staví jednoduchá hnízda z oblázků. Samice snese obvykle dvě vejce, při sezení se střídá se samcem. Narozená mláďata vychovávají společně přibližně dva měsíce. Pár si je věrný po několik sezón.\nTučňák kroužkový patří mezi nejběžnější zástupce své čeledi, jeho populace není prozatím významně ohrožena. Mezinárodní svaz ochrany přírody klasifikuje tento druh jakožto málo dotčený. Pravděpodobně existuje více než 10 milionů těchto ptáků. V roce 2017 byl počet jedinců odhadován na 14 až 16 milionů (včetně nehnízdících tučňáků).","url":"https://cs.wikipedia.org/wiki/Tu%C4%8D%C5%88%C3%A1k_krou%C5%BEkov%C3%BD","thumbnail_url":"https://upload.wikimedia.org/wikipedia/commons/thumb/7/76/Antarctica_2013_Journey_to_the_Crystal_Desert_%288370623298%29.jpg/150px-Antarctica_2013_Journey_to_the_Crystal_Desert_%288370623298%29.jpg"},{"id":"292180","type":"good","language_code":"cs","title":"Mughalská říše","summary":"Mughalská říše, někdy též Mogulská říše (urdsky مغلیہ سلطنت, trans. Mughliyah Salṭanat, persky گورکانیان, trans. Gūrkāniyān, hindsky दौलत-इ हिंदुस्तान मुग़ल, trans. Daulat-e Hindustan Mogul, turkicky Babür İmparatorluğu) nebo říše Velkých Mughalů (Mogulů), byl v letech 1526–1858 turkický státní útvar na území Indického subkontinentu. Základy říše položil Bábur, vládce Kábulu. V bitvě u Pánípatu v roce 1526 porazil posledního dillíského sultána Ibráhima Lódího, čímž se mu otevřela cesta do Dillí a Ágry, budoucích center mughalského impéria. Báburův syn Humájún nadále pacifikoval sever Indie, rozsáhlá teritoriální expanze nastala za třetího mughalského císaře Akbara (vládl 1556–1605), který rozšířil říši od Gudžarátu po Bengálsko a Dakšin. Za Akbarovy vlády nastal rozkvět literatury, architektury, výtvarného umění i hudby. Jeho nástupci Džahángír a Šáhdžahán dále rozšiřovali a upevňovali stabilitu říše.\nS nástupem Aurangzéba na císařský trůn začal proces postupné ztráty stability a decentralizace říše. Souviselo to mj. s Aurangzébovou násilnou islamizací země, která kontrastovala s dosavadní náboženskou tolerancí Mughalů vůči neislámským tradicím. Uvnitř říše se začala formulovat lidová hnutí se silně protimughalskými postoji. Významnými odpůrci Mughalů byli zejména Džátové, Maráthové a sikhové. Ve druhé polovině 18. století mughalská říše ztratila postavení nejmocnější říše Indického poloostrova a s příchodem 19. století se stala loutkovým státem Britské říše. Posledním mughalským císařem byl Bahádur Šáh II., jehož čistě formální postavení bylo ukončeno v roce 1858 potlačením velkého indického povstání.\nV čele mughalské říše stál císař, který měl v rámci řízení státu rozhodující slovo. Říše byla rozdělena do provincií, v jejichž čele stál místodržící (súbédár). Ten měl pod sebou správce okresů, nejnižší správní jednotkou byla vesnice v čele se starostou. Základ ekonomiky státu tvořili rolníci, kteří do státní pokladny odváděli jednu třetinu (později polovinu a více) úrody. Nejčastější formou držení půdy byl džagír, tzn. státem dočasně propůjčená půda, která sloužila jako forma odměny za službu v armádě; držiteli džagíru (džágirdárovi) byly z této půdy odváděny výnosy. Základní měnou Mughalů byla rupie. V mughalské říši se čile obchodovalo, kupci putovali karavanními i námořními cestami do okolních států i vzdálenějších zemí Afriky a Evropy. V mughalské říši vznikl sikhismus, dařilo se i dalším, hlavně lidovým náboženským hnutím vycházejících z islámu i hinduismu.","url":"https://cs.wikipedia.org/wiki/Mughalsk%C3%A1_%C5%99%C3%AD%C5%A1e","thumbnail_url":"https://upload.wikimedia.org/wikipedia/commons/thumb/6/65/Captured_flag_of_the_Mughal_Empire_%281857%29.png/150px-Captured_flag_of_the_Mughal_Empire_%281857%29.png"},{"id":"292516","type":"good","language_code":"cs","title":"Hvězdokupa Jesličky","summary":"Hvězdokupa Jesličky (nazývaná také Messier 44, M44, NGC 2632, Včelí úl nebo Praesepe) je jasná otevřená hvězdokupa v souhvězdí Raka. Se svou vzdáleností přibližně 607 světelných let od Země\npatří mezi nejbližší hvězdokupy a proti jiným blízkým hvězdokupám je mnohem bohatší na hvězdy. Na průzračně tmavé obloze je viditelná pouhým okem jako mlhavý objekt. Klaudios Ptolemaios ji popsal jako „mlhavou hmotu na prsou Raka“. Jesličky také patří mezi první objekty, které svým dalekohledem na konci roku 1609 pozoroval Galileo Galilei. Galileo také jako první určil, že jde o hvězdokupu, když napsal, že se skládá z jednotlivých hvězd.Nejjasnější hvězdy této hvězdokupy mají hvězdnou velikost 6 až 7 a jsou pohodlně viditelné triedrem klidně i uprostřed města.\nJejí stáří a vlastní pohyb jsou srovnatelné s Hyádami, což naznačuje společný původ obou hvězdokup. Kromě toho Jesličky i Hyády obsahují červené obry i bílé trpaslíky, což jsou závěrečná období vývoje hvězd, a velký počet hvězd hlavní posloupnosti spektrální třídy A, F, G, K a M.Odhady vzdálenosti hvězdokupy se pohybují v rozmezí od 160 do 187 parseků (550 až 610 světelných let),\nale ohledně jejího stáří, které se odhaduje na 580 milionů let, panuje větší shoda.","url":"https://cs.wikipedia.org/wiki/Hv%C4%9Bzdokupa_Jesli%C4%8Dky","thumbnail_url":"https://upload.wikimedia.org/wikipedia/commons/thumb/9/94/Messier_44_2018.jpg/150px-Messier_44_2018.jpg"},{"id":"29313","type":"good","language_code":"cs","title":"Wolf 359","summary":"Wolf 359 je 7,8 světelných let od Sluneční soustavy vzdálený červený trpaslík v souhvězdí Lva, nachází se poblíž ekliptiky. Je po hvězdách soustavy alfa Centauri a Barnardově šipce Slunci nejbližší hvězdou. Hvězda má zdánlivou hvězdnou velikost 13,5 mag a k jejímu pozorování je nutný středně velký amatérský dalekohled o průměru objektivu 20 cm. Hvězda se nachází 1,4 stupně severozápadně od hvězdy 59 Leo.\nWolf 359 je jednou z nejméně svítivých a hmotných známých hvězd. Teplota její fotosféry je pouze 2 800 Kelvinů, což je dostatečně nízká teplota, aby mohly existovat chemické látky ve formě sloučenin. Absorpční čáry sloučenin, jako je voda a oxidy titanu, již byly pozorovány. Povrch hvězdy má magnetické pole, které je silnější, než je magnetické pole na Slunci. V důsledku magnetické aktivity je Wolf 359 eruptivní proměnnou hvězdou, která může náhle změnit svítivost během několika minut. Tyto erupce emitují silné záblesky rentgenového a gama záření, které byly pozorovány kosmickými dalekohledy. Wolf 359 je relativně mladá hvězda o stáří méně než jedné miliardy let. Na oběžné draze kolem hvězdy nebyli zjištěni žádní průvodci.","url":"https://cs.wikipedia.org/wiki/Wolf_359","thumbnail_url":"https://upload.wikimedia.org/wikipedia/commons/thumb/d/de/Leo_constellation_map.png/150px-Leo_constellation_map.png"},{"id":"29387","type":"good","language_code":"cs","title":"Vega","summary":"Vega (α Lyrae) je hvězda hlavní posloupnosti a nejjasnější hvězda souhvězdí Lyry. Označení v Bayerově katalogu je α Lyrae, latinizováno Alfa Lyrae, zkráceně Alfa Lyr, či α Lyr. Hvězda se nachází ve vzdálenosti 25,3 světelných let od Země a patří mezi Slunci nejbližší jasné hvězdy. Je pátou nejjasnější hvězdou noční oblohy a po Arcturu druhou nejjasnější hvězdou severní nebeské polokoule. Je též proměnnou hvězdou, která mírně mění jasnost.\nVega je jednou z nejstudovanějších hvězd. Okolo roku 12 tisíc před naším letopočtem se nacházela poblíž severního nebeského pólu a bude se poblíž něj znovu nacházet okolo roku 14 tisíc, kdy její deklinace bude +86 stupňů 14 minut, necelé 3 stupně od severního nebeského pólu díky precesi zemské osy. Vega byla po Slunci první hvězdou, která byla vyfotografována a bylo pořízeno její spektrum. Byla také jednou z prvních hvězd, jejichž vzdálenost byla odhadnuta pomocí paralaxy.\nVega je asi desetkrát mladší než Slunce, její stáří se odhaduje na 455 milionů let. Je však také 2,1krát hmotnější, a proto je její očekávaná životnost jen desetina očekávané životnosti Slunce. Obě hvězdy jsou zhruba v polovině svého života. Má velkou rychlost rotace, 236 km/s na rovníku. Proto je okolo rovníku vyboulená odstředivou silou a v důsledku toho teplota ve fotosféře hvězdy kolísá a dosahuje maxima v pólech. Ze Země je pozorována ve směru jednoho z pólů. Vega obsahuje neobvykle málo prvků s vyšším atomovým číslem než helium.Vega tvoří spolu s nejjasnějšími hvězdami souhvězdí Labutě a Orla asterismus Letní trojúhelník.\nVzhledem k tomu, že její zdánlivá hvězdná velikost je blízká hodnotě 0m, byla od 18. století používána jako kalibrační hvězda pro definici stupnice hvězdných velikostí. Protože má velice ploché spektrum v oblasti viditelného a blízkého infračerveného záření, je stále standardem pro stanovování tzv. barevného indexu v systému UBVRI. Byla jednou hvězd použitých k definici nulového bodu pro UBV systém.\nVega je zřejmě obklopena cirkumstelárním diskem. Přestože kolem Vegy nebyly doposud objeveny žádné planety, nelze přítomnost planetárního systému zatím vyloučit. Mohou okolo ní obíhat menší, terestrické planety obíhající blíže ke hvězdě.","url":"https://cs.wikipedia.org/wiki/Vega","thumbnail_url":"https://upload.wikimedia.org/wikipedia/commons/thumb/9/9d/Vega_in_lyra.svg/150px-Vega_in_lyra.svg.png"},{"id":"294323","type":"good","language_code":"cs","title":"Quaoar (planetka)","summary":"(50000) Quaoar je transneptunické těleso obíhající kolem Slunce v Kuiperově pásu. Objeveno bylo 4. června 2002 astronomy Chadem Trujillem a Michaelem Brownem na fotografiích pořízených na Observatoři Palomar. Pojmenováno bylo po božstvu spojovaném v mytologii indiánského kmene Tongva se stvořením světa. Těleso je kandidátem na zařazení mezi tzv. trpasličí planety. Podle Trujillova a Brownova měření má průměr 1 260 ± 190 km, ovšem novější měření naznačují, že je možná až o 400 km menší. Kolem Slunce obíhá po kruhové, vůči rovině ekliptiky jen mírně nakloněné dráze ve vzdálenosti asi 6 miliard km. Jeho oběžná doba je 287 let. Těleso je tvořeno směsí kamení a vodního ledu s malou příměsí methanu a ethanu. Obíhá kolem něj malý satelit, jehož průměr astronomové odhadují přibližně na 100 km.","url":"https://cs.wikipedia.org/wiki/Quaoar_(planetka)","thumbnail_url":"https://upload.wikimedia.org/wikipedia/commons/thumb/f/fa/Quaoar-weywot_hst.jpg/150px-Quaoar-weywot_hst.jpg"},{"id":"296791","type":"good","language_code":"cs","title":"Jasoň červenooký","summary":"Jasoň červenooký (Parnassius apollo Linné, 1758) je druh motýla z čeledi otakárkovitých (Papilionidae), patřící do rodu jasoňů (Parnassius).\nZ celosvětového hlediska je klasifikován jako zranitelný, v České republice byl ve 20. století vyhuben, ale v roce 1986 znovu vysazen, takže podle českých zákonů jde o kriticky ohrožený druh. Vzácnost druhu a oddělenost jednotlivých populací vede k existenci značného množství poddruhů (více než 160).\nJe to velký motýl (rozpětí křídel 7–8,4 cm) s bílými křídly s černými a červenými skvrnami, housenka je černá s oranžovými skvrnami, kukla je červenohnědá, ojíněná modrobílým práškem, vajíčko je bílé, o rozměrech asi 1–1,5 mm.\nŽije v alpínských ekosystémech, zejména na horských skalnatých stráních, vyskytuje se téměř po celé Evropě a velké části Asie.\nHousenky se živí rozchodníky (Sedum), dospělí jedinci například nektarem fialově kvetoucími druhy bodláků. Jde o heliofilní druh, což znamená, že je aktivní především v období největšího slunečního svitu. Je pro něj charakteristický pomalý, třepetavý let.\nMá jednu generaci ročně, létá v červnu až srpnu, kdy se také dospělí jedinci páří a nakladou vajíčka. Většina housenek se z nich líhne v březnu až dubnu. Housenky se zakuklují většinou v červnu, vykuklí se asi za šest týdnů.","url":"https://cs.wikipedia.org/wiki/Jaso%C5%88_%C4%8Dervenook%C3%BD","thumbnail_url":"https://upload.wikimedia.org/wikipedia/commons/thumb/4/45/Parnassius_apollo_en_rep%C3%B2s.jpg/150px-Parnassius_apollo_en_rep%C3%B2s.jpg"},{"id":"296841","type":"good","language_code":"cs","title":"Lešanský Buddha","summary":"Lešanský Buddha (čínsky v českém přepisu Le-šan ta-fo, pchin-jinem Lèshān Dàfó, znaky zjednodušené 乐山大佛, tradiční 樂山大佛), známý též pod svým čínským názvem Ta-fo (Velký Buddha), je socha Buddhy, která se nachází poblíž města Le-šan v čínské provincii S’-čchuan. Buddha je vysoký asi 71 metrů, což z něj činí největší sochu sedícího Buddhy na světě. Socha byla vytesána do skalního masivu hory E-mej-šan za dynastie Tchang (618–907). Organizátorem celé výstavby se stal mnich Chaj Tchung, který pro stavbu záměrně vybral soutok tří řek (Min-ťiang, Ta-tu-che a Čching-i-ťiang), aby Buddha chránil projíždějící lodě před jejich rozbouřenými vodami.\nJiž při stavebních pracích bylo pomýšleno na ochranu Buddhy před erozí – měl tomu zabránit drenážní systém a dřevěný kryt. Účelem těchto opatření bylo omezit destruktivní vliv povětrnostních podmínek na sochu na minimum. Kryt byl však za dynastie Jüan (1271–1368) stržen a kanály odvodňovacího systému byly časem zaneseny. Socha začala erodovat a vytvářely se na ní trhliny, které byly postupně zaplněny květenou. Rozsáhlejší rekonstrukce na soše byly započaty až ve druhé polovině 20. století.\nCelá oblast je hojně navštěvována turisty, kteří se sem přepravují většinou loděmi z města Le-šan. Pro svou mimořádnou hodnotu byl Buddha v roce 1996 společně s horou E-mej-šan zařazen mezi památky světového dědictví UNESCO.","url":"https://cs.wikipedia.org/wiki/Le%C5%A1ansk%C3%BD_Buddha","thumbnail_url":"https://upload.wikimedia.org/wikipedia/commons/thumb/3/38/Leshan_Buddha_Statue_View.JPG/150px-Leshan_Buddha_Statue_View.JPG"},{"id":"296949","type":"good","language_code":"cs","title":"Triton","summary":"Slovo Triton má více významů:\n\nTriton (mytologie) – řecký bůh\nTriton (měsíc) – měsíc planety Neptun\nnakladatelství Triton\ntriton (částice) – jádro tritia\nTriton X-100 – neionogenní tenzid\nTriton – software pro vyhodnocování dat z databáze Salamander – vytvořený pro potřeby monitoringu kvality povrchových vod a sedimentů u ZVHS – nyní u Povodí Moravy a ve Státním archivu","url":"https://cs.wikipedia.org/wiki/Triton","thumbnail_url":null},{"id":"29725","type":"good","language_code":"cs","title":"Strakapoud velký","summary":"Strakapoud velký (Dendrocopos major) je široce rozšířený šplhavec z čeledi datlovitých (Picidae). Je průměrně 22,5 cm dlouhý, černobíle zbarvený s červenými spodními krovkami ocasními. U pohlaví je přitom vyvinut nápadný pohlavní dimorfismus, samci mají na rozdíl od samic i červený týl.\nVyskytuje se na všech kontinentech východní polokoule s výjimkou Austrálie, na svém rozsáhlém areálu rozšíření přitom tvoří 14 poddruhů. Jeho přirozeným biotopem jsou lesy všech typů, běžně se však vyskytuje i v parcích a zahradách. V České republice je pak zdaleka nejběžnějším zástupcem řádu šplhavců.\nZ jara je nápadný svým charakteristickým „bubnováním“ do kůry stromů nebo na plechové části staveb. Přes léto v jeho potravě převažují malí bezobratlí živočichové, občas plení i hnízda jiných ptáků; přes zimu, kdy je živočišné stravy nedostatek, požírá zejména různé plody. Hnízdí v dutinách stromů, které si sám hloubí většinou vysoko ve ztrouchnivělých stromech. V jedné snůšce pak bývá 4–7 smetanově bílých vajec.","url":"https://cs.wikipedia.org/wiki/Strakapoud_velk%C3%BD","thumbnail_url":"https://upload.wikimedia.org/wikipedia/commons/thumb/7/79/DendrocoposMajor.jpg/150px-DendrocoposMajor.jpg"},{"id":"29743","type":"good","language_code":"cs","title":"Hubbleův vesmírný dalekohled","summary":"Hubbleův vesmírný dalekohled (zkratka HST z Hubble Space Telescope, někdy také jen krátce Hubble) je dalekohled, který na oběžnou dráhu Země do výše 600 kilometrů vynesl v roce 1990 při letu STS-31 americký raketoplán Discovery. Současně obíhá Zemi ve výšce asi 569 km. Dalekohled předává na Zemi obrazy vesmíru neovlivněné zemskou atmosférou. Jeho umístění mimo zemskou atmosféru umožňuje pořizovat velmi ostré snímky vesmírných těles. Od svého vypuštění se stal jedním z nejdůležitějších dalekohledů v historii astronomie a významně se zasloužil o prohloubení poznatků o vesmíru. Přispěl k mnohým klíčovým objevům, které pomohly astronomům lépe porozumět základním problémům astrofyziky. Velmi cenné jsou například snímky tzv. Hubbleových hlubokých polí (Hubble ultra deep fields) s nejvzdálenějšími objekty, které zatím lidstvo bylo schopno ve vesmíru pozorovat.\nHubbleův vesmírný teleskop je součástí série Velkých kosmických observatoří, programu výzkumu vesmíru amerického Národního úřadu pro letectví a kosmonautiku (NASA). Dalšími observatořemi jsou Comptonova gama observatoř (Compton Gamma Ray Observatory), rentgenový teleskop Chandra (Chandra X-ray Observatory) a Spitzerův vesmírný dalekohled (Spitzer Space Telescope). Další vesmírný dalekohled nespadající do programu Velkých kosmických observatoří je Vesmírný dalekohled Jamese Webba (JWST), který byl vypuštěn v roce 2021 a který bude určen pro zkoumání vesmíru v infračervené oblasti spektra.Další budoucnost dalekohledu je již několik let předmětem diskuse odborníků. Poslední servisní mise byla nejprve po havárii raketoplánu Columbia zcela zrušena, ale na nátlak vědecké komunity, zejména astronomů, ji NASA počátkem roku 2006 předběžně znovu zařadila do plánu letů raketoplánů a to na rok 2008. Z technických důvodů byl však termín startu mise STS-125 odsunut na květen 2009. S další servisní misí se již nepočítá.Pokud by bylo k servisní misi nedošlo, postupně by selhaly stabilizační setrvačníky a fotovoltaické články a do konce desetiletí by dalekohled přestal pracovat. Ve vzdálenější budoucnosti by pak zanikl v hustých vrstvách zemské atmosféry.","url":"https://cs.wikipedia.org/wiki/Hubble%C5%AFv_vesm%C3%ADrn%C3%BD_dalekohled","thumbnail_url":"https://upload.wikimedia.org/wikipedia/commons/thumb/3/3f/HST-SM4.jpeg/150px-HST-SM4.jpeg"},{"id":"297595","type":"good","language_code":"cs","title":"Potápka roháč","summary":"Potápka roháč (Podiceps cristatus) je středně velký vodní pták z řádu potápek a největší zástupce tohoto řádu v Evropě. Vyskytuje se na všech kontinentech východní polokoule, a je tak jednou z nejrozšířenějších potápek světa. K životu přitom preferuje hlubší vodní plochy bohaté na potravu a porosty rákosin, které ji slouží jako úkryt a místo pro hnízdění.\nBěhem období rozmnožování je nápadná svými výraznými tmavými límcovými pery, která jsou nejvýraznější při jejich zásnubních tancích, při kterých se obě pohlaví uklání a představují svému partnerovi kusy vodních rostlin, pro které se potápí pod vodní hladinu a která později slouží jako materiál pro stavbu hnízda. Je monogamní (žije v párech) a živí se zejména menšími rybami, které loví pod vodou.","url":"https://cs.wikipedia.org/wiki/Pot%C3%A1pka_roh%C3%A1%C4%8D","thumbnail_url":"https://upload.wikimedia.org/wikipedia/commons/thumb/6/6e/%D0%A7%D0%BE%D0%BC%D0%B3%D0%B0-%D0%BC%D0%B0%D1%82%D1%8C_%D1%81_%D1%80%D0%B5%D0%B1%D1%91%D0%BD%D0%BA%D0%BE%D0%BC%2C_%D0%A6%D0%B0%D1%80%D0%B8%D1%86%D1%8B%D0%BD%D0%BE.jpg/150px-%D0%A7%D0%BE%D0%BC%D0%B3%D0%B0-%D0%BC%D0%B0%D1%82%D1%8C_%D1%81_%D1%80%D0%B5%D0%B1%D1%91%D0%BD%D0%BA%D0%BE%D0%BC%2C_%D0%A6%D0%B0%D1%80%D0%B8%D1%86%D1%8B%D0%BD%D0%BE.jpg"},{"id":"299058","type":"good","language_code":"cs","title":"Avantasia","summary":"Avantasia je projekt metalové opery vytvořený Tobiasem Sammetem, zpěvákem a skladatelem skupiny Edguy, v roce 1999. Z původně jednorázového projektu, pod jehož názvem na začátku 21. století vyšla dvě power/speedmetalová konceptuální alba, se roku 2006 stala plnohodnotná hudební skupina tvořená duem Sammet a Sascha Paeth, přičemž druhý jmenovaný kromě postu kytaristy obstarává také celkovou produkci alb a organizaci nahrávání. Sammet se místo fiktivních fantasy příběhů soustředil spíše na své vlastní pocity, tři studiová alba vydaná v letech 2008 až 2010 tak kombinují více hudebních stylů a žánrů; od power metalu až po pop rock, a textově jsou vnitřní zpovědí tohoto skladatele. K formě konceptuálního příběhu se Avantasia navrátila na dalších třech deskách, přičemž na druhé z nich, Ghostlights (2016), je patrný také určitý návrat k hudebnímu stylu prvních dvou alb. Zároveň jsou zde ale také zastoupené motivy z dalších desek toho projektu.\nNa všech albech Avantasia se podílí velké množství hostujících zpěváků a instrumentalistů, ke stálým personám patří například Michael Kiske, Oliver Hartmann, Jørn Lande, Bob Catley, Michael Rodenberg či Amanda Somerville. Přestože se jedná o projekt s velkým množstvím hudebníků, Sammetovi s Paethem se daří v rámci podpory alb pořádat samostatná turné po téměř celé Evropě, Americe či také vystoupení v Japonsku.\n2. dubna 2019 odehráli nejdelší koncert v ČR ve Forum Karlín v Praze (3 hodiny)","url":"https://cs.wikipedia.org/wiki/Avantasia","thumbnail_url":"https://upload.wikimedia.org/wikipedia/commons/thumb/f/fc/20160611_Loreley_RockFels_Avantasia_0717.jpg/150px-20160611_Loreley_RockFels_Avantasia_0717.jpg"},{"id":"30016","type":"good","language_code":"cs","title":"Velký rybník","summary":"Název Velký rybník nese více rybníků:\n\n1) Velký Rybník (Máchovo jezero) – rybník u Doks v okrese Česká Lípa\nVelký rybník (u Kutné Hory) – rybník u Kutné Hory na Vrchlici v okrese Kutná Hora\nVelký rybník (u Jesenice) – rybník u Jesenice na Rakovnickém potoce v okrese Rakovník\nVelký rybník (u Čeňovic) – rybník u Čeňovic na Křešickém potoce v okrese Benešov\nVelký rybník (u Oseku) – rybník u Oseku na Petrovickém potoce v okrese Strakonice\nVelký rybník (u Struhařova) – rybník u Struhařova v okrese Benešov\nVelký rybník (u Vitinky) – rybník u Vitinky na Bušovickém potoce v okrese Rokycany\n6) Velký rybník (u Rybniště) – rybník u Ladečky na Lužničce v okrese Děčín\nVelký rybník (přírodní rezervace) –  přírodní rezervace v okrese Děčín\nVelký rybník (Zličín) – rybník v Praze\nVelký rybník (Teplice), též Horní rybník, v zámecké zahradě v okresním městě Teplice\nVelký rybník (Rantířov) – rybník u obce Rantířov, okres Jihlava\nVelký rybník (Sluštice) – rybník ve vsi Sluštice, okres Praha-východ\nVelký rybník (Žďár nad Sázavou) – rybník u města Žďár nad Sázavou, okres Žďár nad Sázavou… nebo také sídel:\n\n8) Velký Rybník – vesnice v okrese Pelhřimov\n9) Velký Rybník (Hroznětín) – vesnice v obci Hroznětín v okrese Karlovy Vary","url":"https://cs.wikipedia.org/wiki/Velk%C3%BD_rybn%C3%ADk","thumbnail_url":null},{"id":"301351","type":"good","language_code":"cs","title":"Evangelický kostel","summary":"Názvem Evangelický kostel se označuje více kostelů na různých místech:","url":"https://cs.wikipedia.org/wiki/Evangelick%C3%BD_kostel","thumbnail_url":null},{"id":"301990","type":"good","language_code":"cs","title":"Operace Jaro mládí","summary":"Operace Jaro mládí (hebrejsky מבצע אביב נעורים‎, mivca Aviv ne'urim), mezi palestinskými Araby známá jako Vardunská operace, byla společná akce izraelské armády a zpravodajské služby Mosad, pří níž v noci z 9. na 10. dubna 1973 příslušníci elitních armádních jednotek Sajeret Matkal, Šajetet 13 a výsadkářské brigády pronikli nepozorovaně do Bejrútu a Sidónu v Libanonu, kde zaútočili na několik cílů palestinských teroristických organizací. Šlo o součást dlouhodobé kampaně izraelských zpravodajských služeb, známé jako operace Boží hněv, během níž byly hledány a likvidovány osoby mající spojitost s vraždou jedenácti izraelských olympioniků na LOH v Mnichově v září 1972 či se jinak podílející na palestinském terorismu.\nPři útoku byli zabiti tři vysoce postavení představitelé Organizace pro osvobození Palestiny (OOP), z nichž dva byli označováni jako velitelé skupiny Černé září, která stála za mnichovským masakrem. Mezi další cíle patřily sídlo jedné z palestinských skupin a továrny na výrobu výbušnin a zbraní.\nOperace docílila zejména toho, že se špičky OOP nemohly cítit bezpečně ani ve svých střežených sídlech. Pro Černé září byla těžkou porážkou, a dokumenty, které se při ní podařilo získat, poskytly velké množství cenných zpravodajských informací.","url":"https://cs.wikipedia.org/wiki/Operace_Jaro_ml%C3%A1d%C3%AD","thumbnail_url":null},{"id":"302714","type":"good","language_code":"cs","title":"Irák","summary":"Irák, plným názvem Irácká republika (arabsky ‎, Džumhúríjat al-Irák, kurdsky كؤماری عێراق, Kómárí Érák), je stát na Blízkém východě v oblasti jihozápadní Asie. Na jihu sousedí s Kuvajtem a Saúdskou Arábií, na západě s Jordánskem, na severozápadě se Sýrií, na severu s Tureckem a na východě s Íránem (provincie Kurdistán), na jihovýchodě je pak Perský záliv. Podle odhadů z roku 2021 žije v Iráku 43 533 592 obyvatel, z nichž většinu (75–80 %) tvoří Arabové a zbytek převážně Kurdové. Celkem 97 % obyvatel je muslimského vyznání, a to většinou šíitského. Hlavním a největším městem je Bagdád, úředními jazyky jsou arabština a kurdština.\nV Evropě byl dříve Irák znám jako součást Mezopotámie. Tato oblast byla od 6. tisíciletí př. n. l. domovem několika úspěšných civilizací, např. Akkadské, Sumerské, Novoasyrské, Novobabylonské a Seleukovské říše, vládly jí také dynastie Arsakovců, Sásánovců a Abbásovců. Po ovládnutí muslimskými Araby v polovině 7. století bylo toto území součástí chalífátu za vlády volených chalífů a Umajjovců, ílchanátu, říše Safíovců a Afšárovců a Osmanské říše. Hranice moderního Iráku určila Společnost národů poté, co byla v roce 1920 Osmanská říše rozdělena Sèvreskou smlouvou. Oblast Iráku připadla Spojenému království jako mandátní území pod názvem Britský mandát Mezopotámie. V roce 1921 byla ustanovena monarchie a Irácké království získalo nezávislost na Spojeném království v roce 1932. V roce 1958 vznikla Irácká republika, která byla mezi lety 1968 a 2003 ovládána socialistickou stranou Baas, jejímž vůdcem a prezidentem země se v roce 1978 stal Saddám Husajn. Zahraniční politiku i vnitrostátní situaci výrazně ovlivnily irácko-íránská válka a válka v Zálivu. V roce 2003 do Iráku vnikla koalice vedená Spojenými státy a území začala okupovat. O rok později byla kontrola předána dočasné vládě, v roce 2005 byla přijata nová ústava a zvolena nová vláda. Poslední američtí vojáci zemi opustili 18. prosince 2011.Irák je parlamentní demokratická republika, jeho politika je ale silně zkorumpovaná a situace v zemi je kvůli působení ozbrojených skupin neklidná. Vládu vede premiér a zákonodárným orgánem je zatím jednokomorová Sněmovna reprezentantů. Na severovýchodě země existuje de facto autonomní oblast irácký Kurdistán, která je ale ekonomicky závislá na Bagdádu. Podle hrubého domácího produktu je irácká ekonomika 62. největší na světě. Irák má jedny z největších zásob ropy na světě, které dosahují zhruba 115 miliard barelů.","url":"https://cs.wikipedia.org/wiki/Ir%C3%A1k","thumbnail_url":"https://upload.wikimedia.org/wikipedia/commons/thumb/f/f6/Flag_of_Iraq.svg/150px-Flag_of_Iraq.svg.png"},{"id":"303418","type":"good","language_code":"cs","title":"Mikulov","summary":"Mikulov (německy Nikolsburg, v jidiš ניקאלשבורג‎ Niklšburg, hebrejsky מיקולוב‎) je město v okrese Břeclav v Jihomoravském kraji, 18 km západně od Břeclavi na hranicích s Rakouskem. Žije zde přibližně 7 400 obyvatel. Historické jádro je městskou památkovou rezervací. Podle města je pojmenována Mikulovská vinařská podoblast.","url":"https://cs.wikipedia.org/wiki/Mikulov","thumbnail_url":"https://upload.wikimedia.org/wikipedia/commons/thumb/a/a4/Mikulov_pohled_2.jpg/150px-Mikulov_pohled_2.jpg"},{"id":"303689","type":"good","language_code":"cs","title":"Portál:Izrael","summary":"Portál \n WikiProjekt \n Hlavní článek","url":"https://cs.wikipedia.org/wiki/Port%C3%A1l:Izrael","thumbnail_url":null},{"id":"30412","type":"good","language_code":"cs","title":"Lesné","summary":"Lesné (německy Innozenzidorf) je rekreační osada nacházející se v děčínském okrese v nejsevernější části Ústeckého kraje a zároveň i České republiky. Leží na severní straně Lužických hor na severních svazích Jedlovského hřbetu, v jižní části Šluknovského výběžku v údolí Lesenského potoka. Osada z větší části leží v Jiřetíně pod Jedlovou, menší část spadá pod Dolní Podluží. Prochází jí silnice I/9 spojující Šluknovský výběžek se vnitrozemím. Osadou Lesné probíhá linie lužického zlomu.\nOsada vznikla na místě vodního mlýna, doloženého na konci 17. století. Od počátku 19. století až do druhé světové války zde již bylo několik desítek domů a žilo zde kolem dvou až tří set lidí, většinou dřevorubců. Válka a odsun německého obyvatelstva způsobil výrazný pokles počtu obyvatel. Od té doby osada postupně přestávala být místem trvalého osídlení a stávala se rekreačním územím.","url":"https://cs.wikipedia.org/wiki/Lesn%C3%A9","thumbnail_url":"https://upload.wikimedia.org/wikipedia/commons/thumb/9/9a/Osada_Lesn%C3%A9.JPG/150px-Osada_Lesn%C3%A9.JPG"},{"id":"305906","type":"good","language_code":"cs","title":"Chajim Weizmann","summary":"Chajim Azri'el Weizmann (hebrejsky: חיים עזריאל ווייצמן;‎ 27. listopadu 1874, Motal – 9. listopadu 1952, Rechovot) byl sionistický vůdce, prezident Světové sionistické organizace a v letech 1948 až 1952 první prezident Státu Izrael.\nMimo politiku a diplomacii byl rovněž uznávaný vědec v oblasti chemie a akademik. Vystudoval univerzity v Německém císařství a Švýcarsku a posléze přednášel na univerzitách v Ženevě a Manchesteru. Za svůj život publikoval na sto vědeckých prací a nechal si zapsat přes sto patentů. Jeho nejvýznamnějším objevem se stala metoda syntetické výroby acetonu prostřednictvím bakteriálního kvašení. Tento způsob výroby výrazně pomohl mocnostem Dohody během první světové války. Stal se duchovním otcem Balfourovy deklarace z roku 1917, v níž britská vláda vyjádřila své sympatie zřízení židovské národní domoviny v Palestině. Stál u zrodu nejstarší izraelské vysokoškolské instituce – Hebrejské univerzity v Jeruzalémě, kterou pomáhal založit společně s Albertem Einsteinem, Sigmundem Freudem a Martinem Buberem. Významně se také zasadil o vznik vědeckého výzkumného institutu ve městě Rechovot, které se na jeho počest jmenuje Weizmannův institut věd.","url":"https://cs.wikipedia.org/wiki/Chajim_Weizmann","thumbnail_url":"https://upload.wikimedia.org/wikipedia/commons/thumb/d/d9/Weizmann_1948.jpg/150px-Weizmann_1948.jpg"},{"id":"306125","type":"good","language_code":"cs","title":"Kalous ušatý","summary":"Kalous ušatý (Asio otus) je středně velký druh sovy z čeledi puštíkovitých hnědého a černého zbarvení s charakteristickým prodlouženým opeřením připomínajícím ušní boltce, díky kterému získal svůj název v mnoha světových jazycích.\nV České republice se jedná o jednu z nejhojnějších a nejrozšířenějších sov vůbec. Jejím přirozeným biotopem jsou převážně řídce porostlé otevřené kulturní krajiny, přes den se často zdržuje v lesích. Obývá všechny kontinenty severní polokoule a izolovaně se vyskytuje také v Africe, na svém areálu rozšíření přitom tvoří celkem 4 poddruhy.\nJe aktivní za soumraku a v noci, v zimě přes den se přitom často zdržuje v menších skupinách. V jeho potravě se nejčastěji objevují hlodavci, díky čemuž je považován za užitečného, ale požírá také jiné savce, menší druhy ptáků a hmyz. K hnízdění nejčastěji využívá opuštěná hnízda krkavcovitých ptáků, kam klade 3–7 světlých vajec.","url":"https://cs.wikipedia.org/wiki/Kalous_u%C5%A1at%C3%BD","thumbnail_url":"https://upload.wikimedia.org/wikipedia/commons/thumb/9/97/Waldohreule_in_freier_Wildbahn.jpg/150px-Waldohreule_in_freier_Wildbahn.jpg"},{"id":"308875","type":"good","language_code":"cs","title":"Sršeň obecná","summary":"Sršeň obecná (Vespa crabro) je zástupcem jedovatého sociálního blanokřídlého hmyzu z čeledi sršňovitých a rodu Vespa (sršeň). Žije v mírných oblastech Evropy a Asie, zavlečena byla i do Severní Ameriky.\nStavbou těla se podobá běžnějším vosám, je však větší a trochu jinak zbarvená. Dosahuje délky 18–35 mm. Na těle se střídá žlutá, černohnědá a cihlová barva. Oválné hnízdo z papíroviny (směs slin a starého dřeva) si většinou staví v dutinách stromů. V průměru může hnízdo měřit až 80 cm. Žije ve společenstvech, která mohou čítat až okolo 1700 jedinců. Společenstva zakládá oplodněná samice – královna, a následně je tvoří dělnice, samci, samice a nedospělí jedinci. Samice a dělnice disponují silnými kusadly a žihadly s jedem, samcům žihadlo chybí a kusadla mají měkčí.\nSršně krmí své larvy různým hmyzem, především mouchami, můrami, vosami, včelami, cikádami a vážkami, případně pavoukovci. Dospělci se živí většinou sladkou šťávou z ovoce, květů a mízou stromů. Královna krátce po probuzení z hibernace konzumuje hmyz, aby získala bílkoviny.\nPokud není podrážděná, nechová se agresivně a lidí si nevšímá ani v blízkosti hnízda. Jed sršně je poměrně slabý, zejména v porovnání se včelím jedem, avšak způsobuje člověku značnou bolest. Někdy je sršeň označována za škůdce (kvůli požírání včel a zralého ovoce) nebo za obtížný hmyz (z obavy před žihadlem), ale zároveň se upozorňuje na její prospěšnost (hubení much a vos).","url":"https://cs.wikipedia.org/wiki/Sr%C5%A1e%C5%88_obecn%C3%A1","thumbnail_url":"https://upload.wikimedia.org/wikipedia/commons/thumb/1/1a/160921_Hornisse_01.jpg/150px-160921_Hornisse_01.jpg"},{"id":"310196","type":"good","language_code":"cs","title":"Efrajim Kacir","summary":"Efrajim Kacir (hebrejsky: אפרים קציר, rodným jménem Efrajim Kačalskij, rusky: Эфраим Качальский, ukrajinsky: Ефраї́м Качальський; 16. května 1916 Kyjev – 30. května 2009 Rechovot) byl přední izraelský vědec v oboru biofyziky a biochemie, který je mezinárodně uznáván jako průkopník v oblasti biotechnologií. V letech 1973 až 1978 zastával funkci izraelského prezidenta.\nMimo post hlavy státu, který byl jeho jedinou veřejnou funkcí, zasvětil celý svůj život vědě. Na řadě výzkumů spolupracoval se svým bratrem Aharonem, který byl mezinárodně uznávaným průkopníkem v oblasti elektrochemie biopolymerů. Aharon však zahynul v roce 1972 během teroristického útoku na letišti Lod. Za tragických okolností však zahynuly i obě Kacirovy dcery; manželka Nina zemřela na rakovinu.\nPrakticky celou svou profesionální vědeckou kariéru spojil s Weizmannovým institutem věd v Rechovotu, který pomáhal založit. Během svého výzkumu vyvinul metodu pro vázané enzymy, která pomohla položit základy pro disciplínu, dnes známou jako enzymové inženýrství. Jeho studium bílkovin přispělo k rozluštění genetického kódu, výrobě syntetických antigenů a objasnění různých fází imunitních reakcí. Jeho výzkum polyaminokyselin přivedl vědce z Weizmannova institutu věd k vývoji glatiramer acetátu, který se po celém světě používá k léčbě roztroušené sklerózy. Za svou vědeckou činnost obdržel řadu význačných ocenění, čestných doktorátů a stal se členem prestižních vědeckých společenství.\nDíky tomu, že do mandátní Palestiny přišel ještě jako dítě, měl v době svého nástupu do prezidentského úřadu z dosavadních prezidentů nejblíže k tomu být rodilým Izraelcem, a byl v tom smyslu označován jako „téměř sabra“ (tj. člověk narozený na historickém území Izraele). Prvním sabrou v úřadu prezidenta se stal až jeho nástupce Jicchak Navon.","url":"https://cs.wikipedia.org/wiki/Efrajim_Kacir","thumbnail_url":"https://upload.wikimedia.org/wikipedia/commons/thumb/4/44/EKatzir771.jpg/150px-EKatzir771.jpg"},{"id":"312765","type":"good","language_code":"cs","title":"Tetřev hlušec","summary":"Tetřev hlušec (Tetrao urogallus) je velký druh hrabavého ptáka z čeledi bažantovití (Phasianidae), který je rozšířen v Eurasii od španělských Pyrenejí po východní Sibiř. Druh obývá starší jehličnaté a smíšené lesy různých nadmořských výšek. Vysokohorským podmínkám a tuhým zimám je přizpůsoben fyziologicky i ekologicky. Tetřev hlušec byl kdysi hojný i v Česku, nicméně úbytek vhodných stanovišť způsobil takřka úplné vymizení českých tetřevů a poslední životaschopná populace se nachází na Šumavě (cca 300 jedinců). Zbytkové populace se vyskytují i v českých příhraničních oblastech jako je Český les nebo Beskydy. \nJedná se o největšího zástupce tetřevů. Pohlavní dimorfismus je výrazný. Kohout váží 3,3–6,5 kg a délka jeho těla se pohybuje mezi 83–90 cm. Slepice váží 1,5–2,5 kg a měří 59–64 cm. Kohout má břidlicově zbarvenou hlavu a krk, hruď je zelenkavá, křídla do hněda, mohutný ocas hnědo-šedý. V ohbí křídla se nachází výrazná bílá skvrna (tzv. hvězda). Slepice je kropenatá bílou, hnědou a tmavou barvou s rezavými partiemi (hruď, podbradek). Nad očima obou pohlaví se nachází rudé kožní zduřeniny zvané poušky, které jsou výrazné hlavně u samců. Opeřeny jsou i nohy až po prsty. Zobák (klovec) je silný, krátký a mírně zahnutý dolů. Tetřevi jsou hodně plaší a i přes zavalitou postavu se jedná o poměrně schopné letce. Žijí usedlým životem, nicméně některé populace podnikají krátké několikakilometrové sezónní přelety mezi hnízdišti a zimovišti. Hlavní potravou tetřevů v zimě jsou jehlice a pupeny jehličnanů, v teplejších měsících se zaměřují na bobule a borůvčí, kuřata a slepice hojně pojídají i hmyz a bezobratlé.\nTetřevi žijí většinu roku samotářsky a kohouti se potkávají se slepicemi pouze během toku. Ten nastává na jaře, kdy se tetřevi shromažďují na tradiční místa páření zvaná tokaniště. Během toku se naparují a projevují akustickými signály o čtyřech fázích, které jsou myslivecky známy jako klepání, trylek, výlusk a broušení. Broušení doprovází i nízkofrekvenční zvuk, který se šíří dále než ostatní signály kohouta, a slouží patrně k nalákání slepic na tokaniště. Během broušení, které trvá několik vteřin, dochází u tetřeva k razantnímu poklesu sluchové vnímavosti (je tzv. hluchý – odtud název hlušec). Slepice se páří pouze s těmi nejdominantnějšími kohouty z tokanišť. Stavbu hnízda, inkubaci i výchovu kuřat obstarává pouze slepice. Hnízdo představuje mělký důlek nahrubo vystlaný rostlinným materiálem a peřím. Slepice klade 4–11 (nejčastěji kolem 7) vajec elipsovitého tvaru. Inkubace trvá cca 24–29 dní. Prekociální a nidifugní kuřátka brzy po narození opouští hnízdo a rychle se vyvíjí, nicméně s matkou zůstávají většinou do podzimu, kdy dochází k jejich disperzi.\nTetřevi jsou na většině svého původní areálu stále hojní, nicméně hlavně ve střední a jižní Evropě zaznamenaly jejich stavy během 20. století prudké poklesy a z některých států už tetřevi úplně vymizeli. Hlavní příčinou je úbytek vhodných stanovišť a změněná skladba lesa následovaná mj. rušivými faktory turismu a těžby dřeva, vysokými stavy predátorů i např. jelenů, kteří konkurují tetřevům v potravě, či fragmentace krajiny. Mezinárodní svaz ochrany přírody hodnotí druh jako málo dotčený. V Česku jsou tetřevi považováni za kriticky ohrožené.","url":"https://cs.wikipedia.org/wiki/Tet%C5%99ev_hlu%C5%A1ec","thumbnail_url":"https://upload.wikimedia.org/wikipedia/commons/thumb/b/ba/David_Palmer_Capercaillie.jpg/150px-David_Palmer_Capercaillie.jpg"},{"id":"314208","type":"good","language_code":"cs","title":"Mateřídouška","summary":"Mateřídouška (Thymus) je rod aromatických rostlin z čeledi hluchavkovitých. Jsou to vzpřímené nebo poléhavé stálezelené keře, polokeře nebo na bázi dřevnatějící byliny, s drobnými tuhými listy a žlázkami produkujícími vonné silice. Růžové nebo bílé květy jsou uspořádány ve složených lichopřeslenech, mohou být oboupohlavné nebo pouze samičí. Opylovány jsou hmyzem, plody jsou tvrdky.\nMateřídoušky jsou rozšířeny ve většině Evropy a velké části Asie, v severní Africe, v Etiopské vysočině, na ostrovech Makaronésie a na jižním pobřeží Grónska. Nejvíce druhů pochází ze západního Středomoří, kde se též nachází vývojové centrum rodu. Vyrůstají obvykle na plném slunci v suchých trávnících, na mezích a skalnatých stráních, v lesních lemech a světlých lesích, ve středomořských nízkých křovinách zvaných garrigue, někdy i na vysokohorských holích nad horní hranicí lesa. Taxonomicky patří k velmi obtížným rodům se složitými genetickými poměry, velkou morfologickou proměnlivostí a častou hybridizací. V české květeně se vyskytují zástupci 7 původních druhů a řada přirozených kříženců. Nejčastějším druhem je zde mateřídouška vejčitá (Thymus pulegioides). Jeden druh, mateřídouška ozdobná sudetská, patří ke kriticky ohroženým.\nMateřídouška patří ke starým a velmi oblíbeným léčivým bylinám. Droga má silné antiseptické, antibakteriální, fungicidní, spazmolytické a uklidňující účinky, navozuje příjemný spánek, pomáhá proti stresu a nervovému vypětí a podporuje imunitní systém organismu. Používá se ve formě sirupů, čajů a tinktur proti kašli, zahlenění, zažívacím a žaludečním potížím jako jsou nadýmání a průjmy, k ošetření hnisavých nehojících se ran, k bylinným koupelím nebo k výplachům dutin. Představuje důležitou surovinu v aromaterapii a kosmetice. Jako koření je vhodná k masitým, zeleninovým i sladkým pokrmům či jako bouquet garni, dále do omáček, marinád, bylinkových octů a másel. Vyrábí se z ní bylinné likéry. Patří k významným medonosným rostlinám s dobrou produkcí nektaru, známy jsou druhové medy produkované zejména ve Středomoří. Často se pěstují i různé zahradní okrasné kultivary. Objevuje se také v mytologii, lidové kultuře a literatuře. V tradiční české literatuře bývá spojována se vzpomínkami na mateřskou lásku.","url":"https://cs.wikipedia.org/wiki/Mate%C5%99%C3%ADdou%C5%A1ka","thumbnail_url":"https://upload.wikimedia.org/wikipedia/commons/thumb/f/f7/Thymus_serpyllum_-_K%C3%B6hler%E2%80%93s_Medizinal-Pflanzen-138.jpg/150px-Thymus_serpyllum_-_K%C3%B6hler%E2%80%93s_Medizinal-Pflanzen-138.jpg"},{"id":"315318","type":"good","language_code":"cs","title":"Stará radnice","summary":"Název Stará radnice nese více budov, většina z nichž již neslouží svému účelu:\n\nv ČeskuStará radnice (Brno)\nStará radnice (Broumov)\nStará radnice (Hustopeče)\nStará radnice (Chrudim)\nStará radnice (Jablonec nad Nisou)\nStará radnice (Kostelec nad Orlicí)\nStará radnice (Kynšperk nad Ohří)\nStará radnice (Litoměřice)\nStará radnice (Litomyšl)\nStará radnice (Mladá Boleslav)\nStará radnice (Náchod)\nStará radnice (Ostrava)\nStará radnice (Ostrava-Zábřeh)\nStará radnice (Poděbrady)\nStará radnice (Polička)\nStará radnice (Prachatice)\nStará radnice (Prostějov)\nStará radnice (Sobotka)\nStará radnice (Sokolov)\nStará radnice (Svitavy)\nStará radnice (Tábor)na SlovenskuStará radnice (Bratislava)\nStará radnice (Košice)v NěmeckuStará radnice (Künzelsau)ve FranciiStará radnice (Lo)v PolskuStará radnice (Štětín)","url":"https://cs.wikipedia.org/wiki/Star%C3%A1_radnice","thumbnail_url":null},{"id":"31581","type":"good","language_code":"cs","title":"Etna","summary":"Etna (starořecky Αἴτνη Aitné, v latině Aetna, také známá jako Mungibeddu (krásná hora) v sicilštině a Mongibello v italštině (z latinského mons a arabského gibel, oboje znamená hora)) je nejvyšší činná sopka a jedna z nejmohutnějších sopek v Evropě. Nachází se v Itálii – na východním pobřeží ostrova Sicílie, nedaleko měst Messina a Catania na území stejnojmenného metropolitního města. Sopka byla v roce 2013 zapsána mezi přírodní památky Světového dědictví UNESCO. Její výška v roce 2021 dosáhla 3357 metrů nad mořem. Po erupci v roce 1981 zde bylo naměřeno 3350 metrů, avšak následkem sopečné erupce a uvolnění magmatu došlo k poklesu sopky, takže v roce 2018 její výška činila jen 3326 metrů. Jedná se o nejvyšší horu v Itálii jižně od Alp. Etna se rozkládá na 1190 km² s obvodem báze okolo 140 km. Samotná základna sopky je eliptického tvaru o rozměrech 38 × 47 km. Jedná se tak o největší aktivní sopku v Itálii i Evropě, která je přibližně dva a půl krát větší než druhá největší sopka Vesuv.Etna je jedna z nejvíce aktivních sopek na světě, která je v podstatě neustále aktivní a u které existuje nejdelší doložený záznam erupcí. Projevuje se celou škálou typů sopečných erupcí od strombolského po pliniovský, jedná se o stratovulkán. Úrodná sopečná půda podporuje extenzivní zemědělství na jejích svazích, pěstování vinné révy a provozování ovocných sadů, které jsou rozmístěny v nižších oblastech svahů sopky a na jižní straně v rovině Catania. Etna se nachází v hustě obydlené oblasti, což zvyšuje její potenciální nebezpečí, jelikož v případě silné erupce by mohla způsobit značné materiální škody a oběti na životech. Z toho důvodu byla společně s dalšími patnácti světovými sopkami zapsána do seznamu Decade Volcanoes. To přináší větší pozornost vědecké obce a umožní podrobný průzkum její sopečné historie.","url":"https://cs.wikipedia.org/wiki/Etna","thumbnail_url":"https://upload.wikimedia.org/wikipedia/commons/thumb/9/96/Etna_from_Licodia_Eubea.jpg/150px-Etna_from_Licodia_Eubea.jpg"},{"id":"31833","type":"good","language_code":"cs","title":"Pomocný technický prapor","summary":"Pomocné technické prapory (PTP, slovensky pomocné technické prápory) či Vojenské tábory nucených prací (VTNP) byly útvary Československé lidové armády, které v letech 1950–1954 fungovaly pro internaci a převýchovu tzv. politicky nespolehlivých osob, podléhajících tehdejšímu brannému zákonu (armáda pro ně vymyslela tzv. politickou klasifikaci „E“). Důležitým důvodem jejich vzniku bylo i zajištění levné pracovní síly pro vybraná hospodářská odvětví. Byly také nástrojem perzekuce a pracovní exploatace nepohodlných osob. Fungování PTP nemělo oporu v československých zákonech a mezinárodním právu.\nPomocnými technickými prapory prošlo, podle různých odhadů, mezi 40 000 a 60 000 občanů. Pracovali v dolech (na Ostravsku, Kladensku i na Slovensku), ve stavebnictví (například pražské sídliště Petřiny), na vojenských stavbách (výstavba letišť, kasáren, obytných domů i dalších objektů, např. Ústřední vojenské nemocnice v Praze, nebo tehdy vojenského hotelu Internacionál v Praze-Dejvicích), ve vojenských lesích, kamenolomech i v zemědělství. Například v roce 1953 pracovaly vojenské pracovní jednotky na 370 různých pracovištích.Výrazy „pétépáci“ a „černí baroni“ (byli označeni černými výložkami) byly i po roce 1953 běžně používány pro vojáky technických praporů (TP) a vojenských pracovních jednotek (VPJ), později dokonce i pro ženisty.","url":"https://cs.wikipedia.org/wiki/Pomocn%C3%BD_technick%C3%BD_prapor","thumbnail_url":"https://upload.wikimedia.org/wikipedia/commons/thumb/3/33/Pomn%C3%ADk_PTP.jpg/150px-Pomn%C3%ADk_PTP.jpg"},{"id":"318683","type":"good","language_code":"cs","title":"Fulbové","summary":"Fulbové (sami sebe nazývají Fulbhe, v singuláru Pullo; další názvy jsou Fula nebo Peulh) je původně nomádské pastevecké etnikum rozšířené především v oblasti afrického Sahelu, tj. v severní části západní, střední a východní Afriky od Senegalu po Súdán a Etiopii. Důležité zastoupení mají v Burkině Faso, Kamerunu, Gambii, Guineji, Guineji-Bissau, Čadu, Mali, Mauritánii, Nigeru, Nigérii, Senegalu, Sierra Leone a Súdánu. Jejich počet vinou značné územní roztříštěnosti a promíchanosti s jinými etniky není úplně jasný, různé zdroje uvádějí různé údaje, ale pravděpodobně jich je okolo 24 milionů. Největší zastoupení mají Fulbové v Nigérii, kde jich žije asi 13 milionů.I když jsou některými autory považováni za největší pastevecké etnikum světa, v současnosti většina z nich žije v městských centrech nebo usedle na venkově jako zemědělci. Jako skupina lidí Fulbové v současnosti zahrnují mnoho jiných etnických skupin, které byly podrobeny a staly se součástí Fulbů skrze jejich šíření islámu.","url":"https://cs.wikipedia.org/wiki/Fulbov%C3%A9","thumbnail_url":"https://upload.wikimedia.org/wikipedia/commons/thumb/f/f7/Fulani_Woman_from_Niger.jpg/150px-Fulani_Woman_from_Niger.jpg"},{"id":"320266","type":"good","language_code":"cs","title":"Zalman Šazar","summary":"Zalman Šazar (hebrejsky: זלמן שז\"ר, rodným jménem Šneur Zalman Rubašov; 24. prosince 1889 – 5. října 1974) byl izraelský politik, představitel dělnického sionismu, historik, publicista, spisovatel a básník. V letech 1963 až 1973 zastával ve dvou funkčních obdobích úřad izraelského prezidenta. V letech 1949 až 1956 byl poslancem Knesetu za stranu Mapaj a rovněž tak byl historicky prvním izraelským ministrem školství a kultury. Z této funkce prosadil zákon o povinné školní docházce; tato událost je dodnes připomínána na izraelských bankovkách o nominální hodnotě 200 šekelů.\nPřed vstupem do politiky byl činný v sionistických organizacích a zastával četné funkce v sionistické exekutivě. Studoval na univerzitách v Petrohradě, Freiburgu, Štrasburku a Berlíně a byl odborníkem na židovskou historii ve východní Evropě. Již od svých mladých let publikoval v jazyce jidiš a hebrejštině a přispíval do mnohých jidiš periodik. Zastával funkci šéfredaktora několika levicových deníků, z nichž nejvýznamnější byl Davar.\nJako izraelský prezident se zasadil o vznik každoměsíčních intelektuálních setkávání v prezidentské rezidenci, jichž se účastnila izraelská odborná elita a zástupci diasporních komunit. Zvaním světově uznávaných osobností se pak snažil zvýšit prestiž Izraele. Ani v úřadě prezidenta nezanevřel, jako mnozí, na jidiš kulturu, jazyk a svůj chasidský původ (měl dokonce klíčovou roli ve vytvoření komunity Chabadu v Izraeli).","url":"https://cs.wikipedia.org/wiki/Zalman_%C5%A0azar","thumbnail_url":"https://upload.wikimedia.org/wikipedia/commons/thumb/e/eb/Portrait_of_Zalman_Shazar.jpg/150px-Portrait_of_Zalman_Shazar.jpg"},{"id":"320652","type":"good","language_code":"cs","title":"Babočka kopřivová","summary":"Babočka kopřivová (Aglais urticae (Linné, 1758), synonymum: Papilio urticae Linné, 1758, Nymphalis urticae (Linné, 1758), ve starší české literatuře babočka žahavková) je druh motýla z rodu baboček, patřících do čeledi babočkovitých (Nymphalidae). Druhové jméno dostal podle živné rostliny housenek – kopřivy dvoudomé (Urtica dioica).\nJde o jednoho z nejhojnějších motýlů, který se vyskytuje v celé Evropě, přes Rusko, Asii po Japonsko, od nížin až po vysoké hory. Létá od března do října. Není vázaný na žádný konkrétní typ stanoviště, a tak jej lze nalézt v zahradách a parcích, na okrajích lesů a luk, v příbřežní vegetaci, vzácní nebývají ani ve velkých městech.Nepatří mezi velké motýly, protože délka předních křídel je 23 až 30 mm. Křídla mají typickou oranžovo-červenou barvu s černými skvrnami, především na okraji předních křídel. Dolní okraje křídel jsou lemovány modrými skvrnami na černém pozadí. Od podobné babočky jilmové se liší bílou skvrnou na předním okraji křídel u jejich špičky, což umožňuje jejich snadné vzájemné rozlišení.\nJde o dvou (ve střední Evropě) až třígenerační, solitérně žijící druh s otevřenými populacemi. Poslední generace těchto motýlů je hojnější a přezimovává; na jaře opět založí další generaci. Přestože jsou jedinci geneticky velmi rozmanití, není mezi nimi v rámci Evropy podstatný rozdíl. Pouze populace ze Sardinie a Korsiky bývá někdy považována za samostatný druh Aglais ichnusa.","url":"https://cs.wikipedia.org/wiki/Babo%C4%8Dka_kop%C5%99ivov%C3%A1","thumbnail_url":"https://upload.wikimedia.org/wikipedia/commons/thumb/3/35/Kleiner_Fuchs_%28Nymphalis_urticae%29.jpg/150px-Kleiner_Fuchs_%28Nymphalis_urticae%29.jpg"},{"id":"323402","type":"good","language_code":"cs","title":"Pankrácká sekyrárna","summary":"Pankrácká sekyrárna jsou tři cely Pankrácké věznice, ve kterých byly za nacistické okupace v období druhé světové války za Protektorátu Čechy a Morava gilotinou popravovány osoby obviněné z tzv. protiříšské činnosti. Mezi 5. dubnem 1943 a 26. dubnem 1945 bylo na Pankráci gilotinou popraveno 1075 osob (z toho 920 mužů a 155 žen) a neznámý počet osob (především židovského původu) byl popraven oběšením na ocelové traverze s osmi háky, zavěšené na stropu vedle gilotiny. Popravy gilotinou prováděl kat Alois Weiss s pomocníky (jeden Němec a tři Češi, z nichž nejkrutější byl Antonín Nerad, který odsouzence před popravou s oblibou ponižoval a bil). Na konci války se Němci neúspěšně pokusili popraviště a důkazy zničit, gilotinu rozebrali na kusy a hodili ji do Vltavy (odkud byla po válce vyzdvižena zpět). Pankrácká sekyrárna je tak dnes součástí Památníku Pankrác spravovaného Kabinetem dokumentace a historie Vězeňské služby České republiky.\n\n","url":"https://cs.wikipedia.org/wiki/Pankr%C3%A1ck%C3%A1_sekyr%C3%A1rna","thumbnail_url":"https://upload.wikimedia.org/wikipedia/commons/thumb/0/0f/Pamatnik_pankrac_02.JPG/150px-Pamatnik_pankrac_02.JPG"},{"id":"327368","type":"good","language_code":"cs","title":"Zemianske Podhradie","summary":"Zemianske Podhradie (maďarsky Nemespodhrágy) je obec na Slovensku v okrese Nové Mesto nad Váhom. Od okresního města je vzdálena asi 10 kilometrů severním směrem. Ve vzdálenosti přibližně 7 kilometrů severozápadně se od obce nachází státní hranice s Českou republikou. Sousedí s Bošácou, do které plynule přechází, a s Novou Bošácou. Obec leží na východních svazích Bílých Karpat v místech nazývaných Bošácká dolina. Protéká jí potok Bošáčka, který sleduje silniční komunikaci číslo III/061024. Železniční trať tudy není vedena. Lokalita dnešní obce byla osídlena již v paleolitu (v blízkosti se nacházelo velké hradiště), ale první písemná zmínka je datována až k roku 1396.\nObec je rodištěm slovenského spisovatele a zakladatele slovenské bibliografie Ľudovíta Vladimíra Riznera. Jeho rodný dům spolu s blízkým atypickým kostelem (majícím elipsovitý půdorys) a sousední bývalou farou, ve které působil slovenský kazatel a národopisec Jozef Ľudovít Holuby, patří mezi místní kulturní památky. K nim se ještě řadí zdejší kaštel včetně parku, jež ho obklopuje, a Riznerův náhrobek na hřbitově.","url":"https://cs.wikipedia.org/wiki/Zemianske_Podhradie","thumbnail_url":"https://upload.wikimedia.org/wikipedia/commons/thumb/2/26/Zemianske_Podhradie%2C_kostel_%282%29.jpg/150px-Zemianske_Podhradie%2C_kostel_%282%29.jpg"},{"id":"329625","type":"good","language_code":"cs","title":"Replikace DNA","summary":"Replikace DNA je proces tvorby kopií molekuly deoxyribonukleové kyseliny (DNA), čímž se genetická informace přenáší z jedné molekuly DNA (templát, matrice) do jiné molekuly stejného typu (tzv. replika). Celý proces je semikonzervativní, tzn. každá nově vzniklá molekula DNA má jeden řetězec z původní molekuly a jeden nový, syntetizovaný. Při replikaci dochází pomocí složité enzymatické mašinérie k řazení deoxyribonukleotidů (nukleových bází, základních stavebních částic DNA) jeden za druhým, a to podle vzorové původní molekuly DNA. Výsledkem tohoto řazení nukleotidů je nakonec kompletní DNA daného organizmu, v podstatě identická kopie původní DNA.\nDo tajů tohoto procesu začali vědci blíže pronikat až v 60. a 70. letech minulého století a dodnes byly odhaleny do poměrně velkých podrobností molekulární pochody, jež se při replikaci odehrávají. Je například známo, že u bakterií probíhá replikace poněkud odlišně, než u eukaryotických organizmů, jako je například člověk, rostliny či houby. Praktický význam mají výzkumné metody odvozené od procesu replikace, jako je PCR a sekvenování.","url":"https://cs.wikipedia.org/wiki/Replikace_DNA","thumbnail_url":"https://upload.wikimedia.org/wikipedia/commons/thumb/7/70/DNA_replication_split.svg/150px-DNA_replication_split.svg.png"},{"id":"33076","type":"good","language_code":"cs","title":"Dějiny sociologie","summary":"Dějiny sociologie jako samostatné akademické disciplíny jsou poměrně krátké, jelikož sociologie je jako věda relativně mladá. Předpoklady pro její existenci vznikly za Velké francouzské revoluce z myšlenek osvícenců. Počátky jí samotné pak sahají pouze na počátek 19. století. Jako označení vědecké disciplíny použil slovo sociologie poprvé Auguste Comte roku 1838. V průběhu 19. století se díky prvním významnějším badatelům zrodily jednotlivé sociologické směry a byla započata tvorba sociologického názvosloví a definice předmětů zkoumání. V první polovině 20. století prožila původní francouzská sociologie krizi, rozvíjela se tak především sociologie ve Spojených státech amerických. Od konce druhé světové války se sociologie ve všech původních státech mohutně rozvíjí až do současnosti, zároveň probíhá rozvoj i v ostatních zemích, kde je sociologie mladší.\nAkademická sociologie vznikla jako reakce na modernu, kapitalismus, urbanizaci, racionalizaci a sekularizaci a jako postoj ke vzniku moderního národního státu a jeho složek. Sociologie vznikla též jako akademická odpověď na výzvy modernity a proměny společnosti, jako je zmenšování a propojování světa, přechod od tradiční feudální společnosti k moderní kapitalistické a také ztráta vlivu náboženství.\nV poměrně krátké době se sociologické disciplíny rozrostly a začaly rozcházet, a to jak živě, tak metodologicky. To bylo především důsledkem bezpočtu reakcí na empirismus. Historické debaty jsou široko nápadné teoretickými spory kolem vlivu a důležitosti struktury a činitelů.","url":"https://cs.wikipedia.org/wiki/D%C4%9Bjiny_sociologie","thumbnail_url":null},{"id":"331630","type":"good","language_code":"cs","title":"Bughouse šach","summary":"Bughouse šach nebo bughouse nebo holanďany (používané jsou všechny tři názvy, a to jak v běžné mluvě šachistů, tak i při vypisovaní soutěží a jiných formálnějších projevech) je realtimová varianta šachu. Hrají ji čtyři hráči rozdělení do dvou týmů na dvou šachovnicích, z každého týmu hraje jeden hráč bílými a druhý černými kameny. Většina pravidel šachu zůstává stejných, až na to, že sebraný kámen předává hráč svému spoluhráči, a ten ho může místo svého tahu nasadit na libovolné prázdné pole šachovnice; pěšce však nelze nasazovat na první a poslední řadu.\nV bughouse šachu jsou běžně pořádány soutěže a přebory. Bughouse hrají i špičkoví šachoví velmistři jako Sergej Karjakin, Levon Aronian, John Nunn, Michael Adams a další. Bughouse je oblíben jako varianta šachu v šachových klubech, napříč Evropou a Spojenými státy. Slovo bughouse znamená v angličtině blázinec, což vystihuje rychlou a nevypočitatelnou povahu této šachové varianty.\n\n","url":"https://cs.wikipedia.org/wiki/Bughouse_%C5%A1ach","thumbnail_url":"https://upload.wikimedia.org/wikipedia/commons/thumb/8/80/Bughouse_game.jpg/150px-Bughouse_game.jpg"},{"id":"334149","type":"good","language_code":"cs","title":"Manta obrovská","summary":"Manta obrovská či rejnok manta (Manta birostris) je mořská paryba z čeledi mantovitých, pro kterou je typický pohyb připomínající ptačí let. Jedná se o největší druh rejnoků, blízkých příbuzných žraloků. Manta je rozšířena v teplejších vodách ve Světovém oceánu, a to jak v Atlantském, Indickém, tak i v Tichém oceánu.\nManta obrovská během své plavby konzumuje značné množství planktonu, jejž nasává do svých útrob. Jelikož se nejedná o dravce, není pro člověka nebezpečná. Pověra, že manta je schopna ploutvemi obejmout člověka a následně ho usmrtit, není založena na pravdě. Jediné nebezpečí pro člověka představuje náhodný úder silné ploutve při blízkém kontaktu.Dříve se Manta birostris žijící v Atlantiku, Manta hamiltoni žijící v Tichém oceánu a Manta alfredi považovaly za rozdílné druhy. Moderní genetické testy přinesly poznatky, že se jedná o jediný druh rozšířený do více oceánů.\nManta obrovská se řadí od roku 2020 mezi ohrožené druhy. K roku 2008 neexistuje celosvětově žádný program, který by tento druh celoplošně chránil či zabraňoval jeho lovu. Její ochrana je vázána jen na lokální rezervace či národní zákazy rybolovu.","url":"https://cs.wikipedia.org/wiki/Manta_obrovsk%C3%A1","thumbnail_url":"https://upload.wikimedia.org/wikipedia/commons/thumb/6/6e/Manta_birostris-Thailand.jpg/150px-Manta_birostris-Thailand.jpg"},{"id":"335353","type":"good","language_code":"cs","title":"Tankred Galilejský","summary":"Tankred Galilejský (ve starší literatuře psáno Tankréd; francouzsky Tancrède, latinsky Tancredus; dále možno Tankred z Tiberiady či Tankred z Antiochie, pro možnost záměny méně přesně také Tankred z Hauteville; asi 1072 – 5. nebo 12. prosinec 1112) byl italo-normanský válečník a jeden z vůdců první křížové výpravy. Byl synovcem a na výpravě nejbližším člověkem knížete Bohemunda z Tarentu a podobně jako on, i Tankred se ke křížové výpravě připojil ze zištných důvodů. Při postupu křižáků Kilíkií se oddělil od hlavního vojska, společně s hrabětem Balduinem z Boulogne, který rovněž toužil po vlastním panství. Ale jejich společné tažení nemělo dlouhého trvání a spor o dobyté město Tarsos jejich cesty rozdělil. Zatímco Balduinovi se nakonec podařilo vytvořit na Eufratu své vlastní hrabství, Tankred se znovu připojil k hlavnímu vojsku, se kterým vytrval až do finálního obléhání Jeruzaléma.\nPo skončení křížové výpravy si Tankred ve Svaté zemi vydobyl své vlastní Galilejské knížectví. Když byl Tankredův strýc Bohemund zajat, ujal se Tankred regentské vlády v Antiochijském knížectví. Po Bohemundově propuštění zůstal Tankred v Antiochii. Když proti Antiochii vytáhl byzantský císař Alexios I., Bohemund se vrátil zpět do jižní Itálie a Tankred se tak znovu stal antiochijským regentem. Po Bohemundově smrti roku 1111 Tankred krátce vládl za jeho nezletilého syna Bohemunda II. až do své smrti roku 1112.","url":"https://cs.wikipedia.org/wiki/Tankred_Galilejsk%C3%BD","thumbnail_url":"https://upload.wikimedia.org/wikipedia/commons/thumb/b/b2/Tancr%C3%A8de_de_Hauteville.jpg/150px-Tancr%C3%A8de_de_Hauteville.jpg"},{"id":"335578","type":"good","language_code":"cs","title":"Narval","summary":"Narval jednorohý (Monodon monoceros) je středně velký ozubený kytovec, jediný zástupce rodu narval a jeden ze dvou žijících zástupců čeledi narvalovití (druhým je běluha severní). Žije v arktických vodách Severního ledového oceánu a severního Atlantiku mezi Grónskem a severní Kanadou, početně menší populace se nachází i na východě Grónska, kolem Špicberků a Země Františka Josefa. Lidově bývá druh často nazýván „mořský jednorožec“. Tento poetický název je ovšem stejně jako jeho druhové jméno zavádějící – jeho slavný roh je ve skutečnosti zub, extrémně protažený levý špičák horní čelisti. Tento kel se objevuje u všech samců a zhruba u 15 % samic. Samčí kel je dlouhý kolem 2 m, avšak může mít až ke 3 m. Samičí kel je podstatně kratší. Funkce klu byla po staletí předmětem debat. Moderní výzkumy ukazují, že se jedná se o sekundární pohlavní znak, citlivý sensorický orgán i prostředek pro udržování sociální hierarchie mezi samci.\nSamice narvala měří kolem 4–4,2 m, samci kolem 4,6–4,8 m (délka těla bez klu). Dospělé samice váží kolem 900–1000 kg, samci mohou vážit až 1700 kg. Samice v letních měsících vrhá pouze jedno mládě; k vrhu patrně dochází v průměru pouze jednou za tři roky. Jejich specializovaný jídelníček zahrnuje hlavně ryby (platýs černý, treska polární, treska obecná) a krakatici (Gonatus fabricii). Narvalové se pro kořist potápí do velkých hloubek, které často přesahují 800 m. Nejhlubší zaznamenaný ponor měl 2332 m, což je jeden z nejhlubších ponorů zaznamenaných mezi mořskými savci. Lov narvalů má dlouhou tradici mezi domorodými obyvateli arktických oblastí, kteří pokračují s jejich lovem do dnešních dní. Domorodci každoročně odloví kolem 1000 narvalů. Maso, podkožní tuk a kůže slouží ke konzumaci, zatímco kly, zuby a velké obratle se používají k řezbě ornamentů k prodeji, i když na trhu je zájem i o neopracované kly. Celková populace narvalů se k roku 2017 odhadovala na cirka 173 tisíc. Mezinárodní svaz ochrany přírody (IUCN) druh hodnotí jako málo dotčený, nicméně celkový populační trend je neznámý. Hlavní ohrožení druhu představuje změna klimatu, která s sebou přináší mj. změny v ledové pokrývce a distribuci potravy.","url":"https://cs.wikipedia.org/wiki/Narval","thumbnail_url":"https://upload.wikimedia.org/wikipedia/commons/thumb/b/bc/%D0%9D%D0%B0%D1%80%D0%B2%D0%B0%D0%BB_%D0%B2_%D1%80%D0%BE%D1%81%D1%81%D0%B8%D0%B9%D1%81%D0%BA%D0%BE%D0%B9_%D0%90%D1%80%D0%BA%D1%82%D0%B8%D0%BA%D0%B5.jpg/150px-%D0%9D%D0%B0%D1%80%D0%B2%D0%B0%D0%BB_%D0%B2_%D1%80%D0%BE%D1%81%D1%81%D0%B8%D0%B9%D1%81%D0%BA%D0%BE%D0%B9_%D0%90%D1%80%D0%BA%D1%82%D0%B8%D0%BA%D0%B5.jpg"},{"id":"336964","type":"good","language_code":"cs","title":"Seznam kostelů zasvěcených svatému Mikuláši","summary":"Svatý Mikuláš je jeden z nejuctívanějších svatých (na východě po Panně Marii vůbec nejuctívanější) a po světě mu je zasvěcena řada kostelů.\nSeznam není kompletní","url":"https://cs.wikipedia.org/wiki/Seznam_kostel%C5%AF_zasv%C4%9Bcen%C3%BDch_svat%C3%A9mu_Mikul%C3%A1%C5%A1i","thumbnail_url":"https://upload.wikimedia.org/wikipedia/commons/thumb/c/c8/Boyana_Angel.jpg/150px-Boyana_Angel.jpg"},{"id":"33714","type":"good","language_code":"cs","title":"První židovská válka","summary":"Jako první židovská válka se označuje židovské celonárodní povstání proti Římu, které vypuklo v Jeruzalémě v roce 66. Povstání potlačily až římské legie pod vedením nejprve Vespasiana, od roku 69, kdy se Vespasianus stal císařem, pak jeho syna Tita. Válka skončila dobytím Jeruzaléma na podzim roku 70, při němž byl zničen Druhý chrám. Válka prakticky skončila dobytím hlavního židovského města, ale měla i dohru spočívající v dobývání posledních pevností, z nichž první byla Machairús na východním břehu Mrtvého moře, a poslední Masada na západním břehu. Ta padla v roce 73 (podle jiných až v roce 74).\nPodrobnou zprávu o této válce zanechal její očitý svědek, účastník a zpočátku jeden z velitelů židovských sil, Flavius Iosephus ve své knize Válka židovská.","url":"https://cs.wikipedia.org/wiki/Prvn%C3%AD_%C5%BEidovsk%C3%A1_v%C3%A1lka","thumbnail_url":"https://upload.wikimedia.org/wikipedia/commons/thumb/7/7d/Arch_of_Titus_Menorah.png/150px-Arch_of_Titus_Menorah.png"},{"id":"341606","type":"good","language_code":"cs","title":"Čáp černý","summary":"Čáp černý (Ciconia nigra) je zástupcem čeledi čápovitých (Ciconiidae). Je to velký, převážně černý pták s bronzovým leskem, červeným dlouhým zobákem a bílým břichem. Mezi samcem a samicí téměř není rozdíl, mláďata jsou matně hnědá s šedozeleným zobákem. Dožívá se věku přes 15 let.\nTento plachý, vzácnější obyvatel horských lesů, pahorkatin a lužních lesů žije jednotlivě a velmi skrytě. Hnízdo z klacků a větví bývá schováno v lesích v korunách starých stromů nebo na skalách. Je rozšířen ve většině střední a východní Evropy a v mírnějších oblastech Asie až po Dálný východ. Evropské a západoasijské populace táhnou na zimu do střední a západní Afriky, ostatní do Indie a Číny.\nŽiví se převážně rybami a dalšími drobnými živočichy, které loví hlavně v menších vodních tocích. Snáší obvykle 3–5 vajec, ze kterých se po měsíci líhnou mláďata s bílým prachovým peřím.","url":"https://cs.wikipedia.org/wiki/%C4%8C%C3%A1p_%C4%8Dern%C3%BD","thumbnail_url":"https://upload.wikimedia.org/wikipedia/commons/thumb/8/80/Ciconia_nigra_1_%28Marek_Szczepanek%29.jpg/150px-Ciconia_nigra_1_%28Marek_Szczepanek%29.jpg"},{"id":"341608","type":"good","language_code":"cs","title":"Čáp bílý","summary":"Čáp bílý (Ciconia ciconia) je velký druh ptáka z čeledi čápovitých (Ciconiidae), který je v Evropě široce znám díky stavění velkých hnízd na lidských stavbách jako jsou opuštěné komíny, střechy budov, kostelní věže nebo sloupy vysokého napětí. Čáp bílý se dělí na dva poddruhy. Subsp. ciconia hnízdí v Evropě včetně Česka, severozápadní Africe a Západní Asii, a zimuje v Africe, v menší míře i na jihu Evropy nebo západní Asii. Oproti tomu subsp. asiatica hnízdí ve střední Asii a zimuje na jihu Asie. Celková populace se odhaduje na cca 700 tisíc dospělých čápů, z čehož jen minimum (přes 2 tisíce) představují čápi středoasijského poddruhu asiatica. V Česku žije kolem 3000 čápů. Populace českých čápů je stabilní, světová populace je dokonce na vzestupu, nicméně místní populace mohou vykazovat klesavé trendy. Čápi jsou ohroženi hlavně nárazy do drátů elektrického napětí, dále např. úbytkem biotopu či nelegálním lovem. V minulosti čápi vymizeli z řady zemí včetně Spojeného království, Švýcarska, Švédska nebo Belgie. Do některých z těchto zemí se ale vrací díky reintrodukčním programům. \nOpeření čápů je převážně bílé, letky jsou černé a dlouhý špičatý zobák spolu s tenkýma dlouhýma nohama jsou nápadně červené. Délka těla dosahuje 95–110 cm a rozpětí křídel 180–218 cm. Čáp je potravní oportunista a složení jeho potravy se liší v závislosti na oblasti výskytu. Do jeho jídelníčku patří menší savci (hraboši, krtci), hmyz, žáby a žížaly, méně také plazi, plži, ryby, měkkýši, ptačí vejce i ptáčata jiných druhů ptáků nebo mršiny. Kořist vyhlíží za pomalé rozvážné chůze, na hlodavce někdy nehybně čeká u nor. K jeho hlavním predátorům patří velké druhy dravců, ve střední a východní Evropě je to hlavně orel mořský. \nČápi tvoří monogamní páry, které se rozmnožují každý rok. Staví si velká hnízda z klestí, jež se většinou nacházejí na lidských stavbách, méně na stromech nebo skalních římsách. Hnízdí jednou ročně od dubna do srpna. Snůška čítá nejčastěji 3–5, výjimečněji 1–7 bílých vajec o rozměrech 73×53 mm. Inkubuje samec i samice po dobu cca 33 dní. K prvnímu letu čápat dochází mezi 54.–70. dnem, úplné osamostatnění nastává za další 1–3 týdny. Může se dožít více více než 39 let. Jediným hlasovým projevem čápů je syčení, mnohem typičtější je klapání zobáky, které čápi často používají na hnízdištích.\nZejména díky tomu, že čápi hnízdí v blízkosti lidských sídlišť, se již od pradávna objevují ve folklóru a pověstech. Snad nejznámější evropskou pověrou je, že čápi nosí děti. Česká pranostika konstatuje, že „na svatého Řehoře čáp letí za moře, žába hubu otevře, líný sedlák, který neoře“. Čáp bílý je národním ptákem Litvy, Polska a Běloruska a objevuje se ve znaku Haagu i řady jiných evropských měst. Pták široce pronikl rovněž do literatury a je ztvárněn na četných uměleckých dílech.","url":"https://cs.wikipedia.org/wiki/%C4%8C%C3%A1p_b%C3%ADl%C3%BD","thumbnail_url":"https://upload.wikimedia.org/wikipedia/commons/thumb/e/e6/Wei%C3%9Fstorch_Walsrode_2014_02.jpg/150px-Wei%C3%9Fstorch_Walsrode_2014_02.jpg"},{"id":"342036","type":"good","language_code":"cs","title":"Gloriet","summary":"Gloriet (z francouzského gloriette, zdrobněle sláva) je ozdobná stavba v zahradě nebo v parku, obvykle zděná, často ze stran otevřená a tím průvětrná, typicky doplněná o sloupové loubí. Oproti altánu mívá bohatou sochařskou výzdobu, kterou jsou oslavovány hrdinské činy. Hranice mezi pojmy altán, besídka, pavilon, chrámek nebo milohrádek je ale v běžném jazyce nevýrazná.\nPrvotní účel stavby bývá zdobný a upomínající, druhotně je využívána k odpočinku, drobné hudební či dramatické produkci. Může sloužit i jako místo rozhledu, je-li vhodně umístěna. Gloriet je prvek zahradní architektury používaný v sadovnické tvorbě.","url":"https://cs.wikipedia.org/wiki/Gloriet","thumbnail_url":"https://upload.wikimedia.org/wikipedia/commons/thumb/b/b3/Gloriette_Sch%C3%B6nbrunn%2C_2013-10-16-04-23-25.jpg/150px-Gloriette_Sch%C3%B6nbrunn%2C_2013-10-16-04-23-25.jpg"},{"id":"346748","type":"good","language_code":"cs","title":"Jicchak Ben Cvi","summary":"Jicchak Ben Cvi (hebrejsky: יצחק בן צבי, rodným jménem Jicchak Šimšelevič, ukrajinsky: Ісаак Шимшелевич; 24. listopadu 1884 Poltava – 23. dubna 1963 Jeruzalém) byl izraelský politik, historik, sionistický aktivista, vůdce dělnicko-sionistického hnutí a v letech 1952 až 1963 v pořadí druhý a zároveň nejdéle sloužící izraelský prezident.\nPřed svým zvolením do vrcholné funkce hlavy židovského státu zastával různé komunitní a politické funkce. Patřil k zakladatelům marxisticko-sionistického hnutí Po'alej Cijon v carském Rusku a aktivně se podílel na organizování tamní židovské sebeobrany. Útěkem z Ruska unikl deportaci na Sibiř a po navazování kontaktů v Evropě podnikl v roce 1907 aliju do osmanské Palestiny. Tam stál u zrodu prvních židovských obranných organizací Bar Giora a ha-Šomer a prvního hebrejsky psaného socialistického listu ha-Achdut. Studoval právo na Istanbulské univerzitě, avšak v důsledku svých sionistických aktivit byl v roce 1915 zatčen a deportován. Po odchodu do Spojených států se podílel na náborové kampani do Židovské legie, do které sám vstoupil a s níž se v roce 1918 vrátil do Palestiny. Po svém příjezdu pomáhal založit stranu Achdut ha-avoda, předchůdkyni hegemona izraelské politiky v prvních desetiletí izraelské státnosti, vlivný odborový svaz Histadrut a hlavní vojenskou podzemní organizaci Hagana. Ve třicátých a čtyřicátých letech stál v čele Židovské národní rady, jež byla stínovou vládou židovské pospolitosti v Palestině. V den vyhlášení nezávislosti Izraele byl jedním ze signatářů izraelské deklarace nezávislosti a v následujících parlamentních volbách byl zvolen poslancem za stranu Mapaj. Byl dlouholetým přítelem prvního izraelského premiéra Davida Ben Guriona a společně s ním se řadí mezi dva nejvýznamnější sionistické vůdce.Kromě politické činnosti se během svého života věnoval i vědeckému výzkumu, v jehož rámci se zabýval židovskou etnologií. Studoval židovské etnické a náboženské skupiny a komunity, jejich zvyky, tradice a historii a o mnohých sepsal ucelené vědecké studie, jež jsou dodnes považovány za autoritativní a obsahově vyčerpávající. Tento svůj vědecký zájem projevil i v čele státu, když do prezidentské rezidence každý týden zval představitele různých židovských komunit. Je mu rovněž připisováno zavedení tradice dnů otevřených dveří prezidentské rezidence.\n\n","url":"https://cs.wikipedia.org/wiki/Jicchak_Ben_Cvi","thumbnail_url":"https://upload.wikimedia.org/wikipedia/commons/thumb/a/ab/Yitzhak_Ben-Zvi.jpg/150px-Yitzhak_Ben-Zvi.jpg"},{"id":"346753","type":"good","language_code":"cs","title":"Jicchak Navon","summary":"Jicchak Navon (hebrejsky יצחק נבון‎, 9. dubna 1921, Jeruzalém – 6. listopadu 2015) byl izraelský politik, diplomat, prozaik, dramatik a pedagog. V letech 1978 až 1983 zastával funkci izraelského prezidenta. Byl prvním sabrou (Židem narozeným na území země izraelské či Izraele), který se stal izraelským prezidentem a zároveň byl prvním sefardským prezidentem Izraele.Než se stal prezidentem, zastával různé funkce v izraelské státní správě, a to především na ministerstvu školství a kultury, kde se zasadil o rozvoj v mnoha oblastech, který je patrný dodnes (například komunitní centra matnas). Byl osobním tajemníkem prvního ministerského předsedy Davida Ben Guriona a ve dvou různých obdobích byl po více než 20 let poslancem Knesetu za strany Rafi a Stranu práce. Celkem šest let byl ministrem školství a kultury v izraelské vládě. Mimo politiku byl aktivní v mnoha oblastech umělecké tvorby; je autorem dvou muzikálů, několika povídek a televizního seriálu. Ve veškeré své umělecké tvorbě se zaměřoval na sefardskou komunitu. Podle telefonického průzkumu veřejného mínění z prosince 2007 jej považovalo nejvíce Izraelců za nejlepšího izraelského prezidenta v historii státu.","url":"https://cs.wikipedia.org/wiki/Jicchak_Navon","thumbnail_url":"https://upload.wikimedia.org/wikipedia/commons/thumb/6/6c/Yitzhak_Navon_1.jpg/150px-Yitzhak_Navon_1.jpg"},{"id":"347206","type":"good","language_code":"cs","title":"Hledání ztraceného času","summary":"Hledání ztraceného času (francouzsky: À la recherche du temps perdu) je sedmidílný román a nejvýznamnější dílo francouzského spisovatele Marcela Prousta (1871–1922). Za druhý díl obdržel Proust v roce 1919 Goncourtovu cenu. Za definitivně dokončené se považují pouze první čtyři svazky, u kterých autor stihl před svou smrtí zapracovat všechny korektury. Román, který vznikal od roku 1908 a s přestávkami byl upravován až do Proustovy smrti v roce 1922, podává podrobný obraz vyšší francouzské společnosti na přelomu 19. a 20. století.","url":"https://cs.wikipedia.org/wiki/Hled%C3%A1n%C3%AD_ztracen%C3%A9ho_%C4%8Dasu","thumbnail_url":"https://upload.wikimedia.org/wikipedia/commons/thumb/5/57/MS_A_la_recherche_du_temps_perdu.jpg/150px-MS_A_la_recherche_du_temps_perdu.jpg"},{"id":"347635","type":"good","language_code":"cs","title":"Zuzana Hejnová","summary":"Zuzana Hejnová (* 19. prosince 1986 Liberec) je bývalá česká atletka, jejíž specializací byl běh na 400 m překážek a běh na 400 m.\nNa trati 400 m překážek je stříbrnou medailistkou z Letních olympijských her 2012 v Londýně a dvojnásobnou mistryní světa z MS 2013 v Moskvě a MS 2015 v Pekingu. Profesionální atletickou kariéru ukončila v květnu roku 2022 ve věku 35 let (kdy zároveň oznámila své první těhotenství).Český rekord na trati 400 m překážek překonala poprvé v roce 2005. Od té doby ubrala z rekordního času přes tři sekundy a přiblížila jej na méně než půl sekundy k platnému světovému rekordu Rusky Julije Pečonkinové. Současná hodnota rekordu činí 52,83 sekundy, což je vítězný čas z moskevského finále. Hejnová je také držitelkou bývalého historicky nejlepšího výkonu na netradiční trati 300 metrů překážek, a to časem 38,16 s., zaběhnutým rovněž v roce 2013.Je mnohonásobnou vítězkou mítinků Diamantové ligy, v letech 2013 a 2015 vyhrála i celkové hodnocení disciplíny 400 m překážek žen. V roce 2013 nastoupila na této trati celkem ke 13 závodům, ani jednou nebyla poražena. V estonském Tallinnu pak byla jako první Češka vyhlášena nejlepší atletkou Evropy pro rok 2013.Je odchovankyní klubu AC Slovan Liberec, mezi roky 2002–2004 závodila za TJ LIAZ Jablonec, v letech 2005–2012 startovala v barvách USK Praha a od roku 2013 je jejím klubem Dukla Praha. Její trenérkou je aktuálně Dana Jandová.","url":"https://cs.wikipedia.org/wiki/Zuzana_Hejnov%C3%A1","thumbnail_url":"https://upload.wikimedia.org/wikipedia/commons/thumb/b/b3/Zuzana_Hejnov%C3%A1_Moscow_2013.jpg/150px-Zuzana_Hejnov%C3%A1_Moscow_2013.jpg"},{"id":"348228","type":"good","language_code":"cs","title":"Bohdalice","summary":"Bohdalice (německy Bochdalicz) jsou vesnice, která společně s Pavlovicemi tvoří obec Bohdalice-Pavlovice v okrese Vyškov v Jihomoravském kraji. Do roku 1964 byly samostatnou obcí. Bohdalice mají přes 800 obyvatel. Nacházejí se 9 km jižně od města Vyškov při silnici z Vyškova do Bučovic v kopcovitém terénu o průměrné nadmořské výšce 296 m n. m. Obec má půdorysně nepravidelnou náves částečně zastavěnou s kostelem situovaným na severní straně návsi. Vsí protéká Bohdalský potok, ústící do potoka Rostěnického. Od roku 1785 je součástí Bohdalic nově založená osada Manerov.\nBohdalice byly po značnou část své historie v majetku olomouckých jezuitů (1638–1773). V obci stojí Farní kostel Nanebevzetí Panny Marie postavený v letech 1807–1814 na základě zřejmě dřevěného kostela z 15. století. Dnešní obec je od roku 2000 součástí mikroregionu Větrník.","url":"https://cs.wikipedia.org/wiki/Bohdalice","thumbnail_url":"https://upload.wikimedia.org/wikipedia/commons/thumb/a/ae/Kostel_Nanebevzet%C3%AD_Panny_Marie_Bohdalice.jpg/150px-Kostel_Nanebevzet%C3%AD_Panny_Marie_Bohdalice.jpg"},{"id":"34910","type":"good","language_code":"cs","title":"Motorový vůz M 290.0","summary":"Motorové vozy řady M 290.0 (výrobní typové označení Tatra 68 podle použitých motorů; v roce 2020 dodatečně přidělena řada 870 dle UIC), nazývané stejně jako vlakový spoj, na němž jezdily, také jako „Slovenská strela“, byly vyrobeny v roce 1936 pro Československé státní dráhy v Tatře Kopřivnice v celkovém počtu dvou kusů. Reprezentují technický pokrok a snahy o rychlou železniční dopravu v meziválečném Československu, na jehož poměry jsou výjimečné svojí konstrukcí, vzhledem i cestovním komfortem. \nStejně jako jiné tehdejší motorové vozy a jednotky z ostatních zemí Evropy přebraly mnoho prvků z konstrukce automobilů a vyznačovaly se množstvím originálních technických řešení. Podnětem a částečnou inspirací pro vznik řady M 290.0 byly italské motorové vozy Fiat Littorina typu ALb 80. Podobně jako v současnosti se i tehdy v bohatších státech vysokorychlostní vlaková doprava rozvíjela ve větším měřítku a dosahovala i významnějších úspěchů. \nVedoucím vývoje vozů M 290.0 byl Hans Ledwinka, hlavní konstruktér známých tatrováckých automobilů, ze kterých byl odvozen aerodynamický tvar skříně vozů podle návrhu Paula Jaraye – šlo o vůbec první přísně aerodynamicky tvarovaná vozidla u ČSD. Světově unikátním byl elektromechanický přenos výkonu, patentovaný vynález vsetínského elektrotechnika Josefa Sousedíka. Tento druh přenosu spolu s výkonnými motory a nízkou hmotností umožňoval velmi dynamickou jízdu. Vozy byly zkonstruovány pro maximální rychlost 130 km/h a v několika úsecích, kde to stav trati dovoloval, touto rychlostí běžně jezdily. V pořadí druhý vyrobený vůz dosáhl během zkušební jízdy 3. června 1936 rychlostního rekordu ČSD 148 km/h.\nS vývojem a výrobou vozů se začalo již v roce 1934. Do pravidelného provozu byly zařazeny 13. července 1936, přičemž jezdily na motorovém rychlíku Slovenská strela Bratislava–Brno–Praha a zpět. Díky svým jízdním vlastnostem, pouze jediné zastávce, postupující rekonstrukci traťového svršku, nejvyšší prioritě a postupně optimalizovanému jízdnímu řádu zdolávaly trasu v posledním roce předválečného provozu za 4 hodiny 18 minut (zpátky do Bratislavy o minutu více) včetně tříminutové zastávky v Brně. To odpovídá cestovní rychlosti 92 km/h; Strela byla již od zavedení nejrychlejší vlakový spoj ČSD. Tato jízdní doba, resp. rychlost, na uvedené trase zůstala následující desítky let z mnoha příčin nepřekonaná – zejména proto, že železnice za komunismu se neorientovaly na rychlost a komfort, ale na velké přepravní výkony v nákladní dopravě. Podobné jízdní doby byly znovu dosaženy teprve po roce 2000 (avšak již s více zastávkami, kapacitnějšími soupravami a v pravidelném dvouhodinovém taktu) a v posledních letech se ustálily na hodnotách okolo 4 hodin.\nVlakový spoj Slovenská strela byl zaveden, aby umožnil podnikat jednodenní návštěvy hlavního města Prahy. Byl poprvé v historii ČSD povinně místenkový a již během prvního roku provozu nastávaly situace, kdy samostatný vůz se 72 místy k sezení kapacitně nestačil poptávce. Cestujícím vozy nabízely pohodlný interiér 2. cestovní třídy (třídy byly tehdy 3) včetně roznášky nápojů i jednoduchých teplých pokrmů až na místo. Cena jízdenek odpovídala zaměření spoje zejména na majetnější občany – politiky, vyšší úředníky a podnikatele.\nBěhem druhé světové války byl provoz spoje po odtržení Slovenska ukončen a oba vozy zůstaly pro nedostatek paliva odstaveny a vyjížděly jen zřídka kvůli udržení technické způsobilosti.\nPo válce se v provozu obnoveného spoje Slovenská strela vozy M 290.0 střídaly s německými motorovými jednotkami, které zůstaly u ČSD jako válečná kořist a poskytovaly srovnatelně pokrokové technické řešení, avšak měly větší kapacitu a úroveň pohodlí. Vozy M 290.0 se tím pádem uvolnily na nasazení i na jiných spojích, ale i přesto do pravidelného provozu zasahovaly stále méně. Od přelomu 40. a 50. let dále sloužily už jen jako záloha pro vládní jízdy.\nPrvní vyrobený vůz byl definitivně vyřazen roku 1953 a než roku 1960 vyhořel a byl sešrotován, sloužil jako zdroj náhradních dílů pro druhý vůz. Druhý vůz, se kterým byl dosažen rychlostní rekord, vykonána první pravidelná jízda z Bratislavy do Prahy a kterým byla po válce podnikána většina vládních cest na Norimberský proces, byl definitivně vyřazen až v roce 1960, kdy byl předán Technickému muzeu Tatry. V devadesátých letech, kdy byla Tatra privatizována, přešel i tento vůz spolu s ostatními exponáty do soukromého vlastnictví. Roku 2000 získal vůz status kulturní památky a v roce 2010 byl coby první vlak v Česku prohlášen národní kulturní památkou.\nPo desetiletích chátrání proběhla v letech 2018–2021 jeho celková rekonstrukce s cílem obnovit podobu ze 30. let a vrátit ho v provozuschopném stavu zpět na koleje, včetně zachování Sousedíkova systému pro přenos výkonu i původní maximální rychlosti. Restaurátorům napomáhaly stovky dochovaných technických výkresů i vysoce kvalitní původní fotografická dokumentace výroby vozu. Současně byl v Kopřivnickém muzeu postaven nový výstavní pavilon, který vozu poskytuje lepší ochranu než původní venkovní zastřešené stání.\nŘada M 290.0 se svou konstrukční rychlostí 130 km/h v segmentu motorových vozů a jednotek v Česku stále zůstává nejrychlejším strojem domácí výroby, který kdy byl v pravidelném provozu. Na Slovensku prvenství převzaly od roku 2011 jednotky řady 861. Při započtení vozidel zahraničních výrobců řadu M 290.0 překonaly také jednotky z maďarského Ganzu a již zmíněné německé kořistní vlaky, které nadále zůstávají nejrychlejšími motorovými vozidly v Československu i jeho nástupnických státech.","url":"https://cs.wikipedia.org/wiki/Motorov%C3%BD_v%C5%AFz_M_290.0","thumbnail_url":"https://upload.wikimedia.org/wikipedia/commons/thumb/4/4a/M290_002_Valasske_Klobouky_16-10-2021.jpg/150px-M290_002_Valasske_Klobouky_16-10-2021.jpg"},{"id":"349373","type":"good","language_code":"cs","title":"Joseph Merrick","summary":"Joseph Carey Merrick (5. srpna 1862, Leicester – 11. dubna 1890, Londýn), někdy též nesprávně John Merrick, byl Angličan s těžkými tělesnými deformacemi, jenž vystupoval v panoptiku pod jménem Sloní muž. Pocházel z Leicesteru a abnormální vývoj u něj započal v prvních letech života. Mezi jeho projevy se řadilo zvětšení rtů, jedné paže a obou nohou, ztluštělá kůže a masivní kostní výrůstek na čele. Pád v dětském věku mu přivodil poškození kyčelního kloubu s následkem trvalého zhoršení chůze.\nKdyž ve třinácti letech dokončil školu, nemohl kvůli svému vzhledu nalézt zaměstnání. Doma musel snášet posměch a bití, a tak v sedmnácti utekl do chudobince. Po čtyřech letech, v roce 1884, se rozhodl, že by svého tělesného postižení mohl využít k výdělku. Kontaktoval proto kabaretního komika Sama Torra, který jej v Leicesteru a oblasti East Midlands vystavoval pod jménem Sloní muž. Koncem téhož roku odjel do Londýna, kde se ho po manažerské stránce ujal Tom Norman, provozující panoptikum v ulici Whitechapel Road. Přes ulici od něj se nacházela Londýnská nemocnice, jejíhož chirurga Fredericka Trevese Merrickovo tělesné postižení zaujalo. Domluvil s ním proto lékařské vyšetření a pořídil několik fotografií. Krátce poté úřady Normanovo panoptikum zavřely a Merrick byl poslán na turné po kontinentální Evropě.\nV Belgii jej jeho nový manažer okradl o celoživotní úspory a ponechal ho samotného v Bruselu. Po strastiplné cestě se mu podařilo vrátit do Londýna, kde ho díky policii našel Frederick Treves. Ten mu zařídil přijetí v Londýnské nemocnici, která mu po zbytek jeho života poskytla lůžko. Treves ho denně navštěvoval a mezi oběma muži vzniklo blízké přátelství. Merrickův případ vzbudil zájem, pozornost a soucit britské vyšší společnosti, včetně královské rodiny, což nepochybně zapříčinilo i to, že on sám ke své chorobě přistupoval s velkou důstojností, statečností a zbožností.\nZemřel v dubnu 1890 ve věku 27 let. Jako oficiální příčina smrti bylo uvedeno udušení, ačkoli podle Trevese, který provedl pitvu, zemřel v důsledku zlomení vazu. Domníval se, že Merrick, který byl kvůli váze své hlavy nucen spát vsedě, chtěl zkusit spát vleže jako ostatní. Přesná příčina Merrickových tělesných deformací není známá. Po většinu 20. století převládal názor, že trpěl neurofibromatózou typu 1. V roce 1986 byla předložena nová teorie, podle níž šlo o Proteův syndrom. Roku 2001 se objevila domněnka, že Merrick trpěl kombinací obou chorob. DNA testy jeho vlasů a kostí však nebyly jednoznačně průkazné.\nJeho životní příběh se stal námětem řady knih a dramatických ztvárnění. Řadí se mezi ně například divadelní hra Sloní muž dramatika Bernarda Pomerance z roku 1979, či celovečerní film Sloní muž režiséra Davida Lynche, který měl premiéru o rok později.","url":"https://cs.wikipedia.org/wiki/Joseph_Merrick","thumbnail_url":"https://upload.wikimedia.org/wikipedia/commons/thumb/b/be/Joseph_Merrick_carte_de_visite_photo%2C_c._1889.jpg/150px-Joseph_Merrick_carte_de_visite_photo%2C_c._1889.jpg"},{"id":"350886","type":"good","language_code":"cs","title":"Země Koruny české za vlády Ferdinanda I.","summary":"Po bitvě u Moháče, kde zemřel poslední Jagellonec Ludvík Jagellonský, nastoupil na český trůn Ferdinand I. Habsburský, manžel Anny Jagellonské. Ve střední Evropě vzniklo roku 1526 mnohonárodnostní soustátí, jež tvořily dědičné země Habsburků (Horní a Dolní Rakousko, Štýrsko, Korutany, Tyroly a Kraňsko), země Koruny české (Čechy, Morava, Slezsko, Horní a Dolní Lužice) a část Uher. Toto soustátí bývá označováno jako Habsburská monarchie. Habsburkové ovládli velkou část Evropy, neboť bratr Ferdinanda I. byl španělský král a císař Svaté říše římské Karel V.\nZemě Koruny české prožívaly za vlády Ferdinanda I. (1526–1564) počátek několikasetleté habsburské vlády nad nimi. Ferdinand I. Habsburský chtěl Korunu českou začlenit do nově se utvářející habsburské monarchie, mnohem více se však – zejména v prvních letech své vlády – musel soustředit na sérií válečných střetů s Osmanskou říší. Ferdinandovy zvýšené finanční nároky, spojené s válečnými výdaji, nakonec daly vzniknout opozici českých stavů, která nakonec přerostla roku 1547 v odboj. Král nakonec stavovské povstání potlačil, posílil svou moc zejména na úkor měst a vítězství nad stavy mu také dovolilo pozvolna obnovovat katolické instituce v českých zemích. V náboženské otázce musel být Ferdinand opatrný, nicméně vytrvale se snažil posílit pozice katolicismu, popř. utrakvismu, a snažil se naopak co nejvíce zabránit šíření učení luteránů, novokřtěnců či Jednoty bratrské.\nZa Ferdinandovy vlády se Koruna česká nacházela mimo hlavní evropské obchodní stezky a řemesla ve městech díky svazujícím cechům stagnovala. Počínaly se však rozvíjet nové formy hospodaření, zejména rybníkářství. Pozvolna nastával také kulturní rozkvět, z Itálie pronikal do českých zemí humanismus, což se ve výtvarném umění projevilo přechodem od gotiky k renesanci.","url":"https://cs.wikipedia.org/wiki/Zem%C4%9B_Koruny_%C4%8Desk%C3%A9_za_vl%C3%A1dy_Ferdinanda_I.","thumbnail_url":"https://upload.wikimedia.org/wikipedia/commons/thumb/b/b1/Flag_of_Bohemia.svg/150px-Flag_of_Bohemia.svg.png"},{"id":"35142","type":"good","language_code":"cs","title":"Boubínský prales","summary":"Boubínský prales je národní přírodní rezervace 3,5 kilometru severovýchodně od obce Zátoň v okrese Prachatice, která byla vyhlášena již v roce 1858. Jedná se tedy o třetí nejstarší českou přírodní rezervaci, a to o rozloze 666,41 ha. Oblast leží v CHKO Šumava a spravuje ji Správa NP a CHKO Šumava. Důvodem ochrany je bukosmrkový porost s vtroušeným klenem, nacházející se v okolí 1362 metrů vysokého vrchu Boubín a tvořící jednu z nejvýznamnějších lesnických lokalit v Evropě.Rezervace byla zřízena na popud lesníka Josefa Johna a během let se postupně rozrůstala z 47 ha na současných 685 ha. V průběhu let byla část pralesa poničena povětrnostními vlivy, narůstajícím turismem, kůrovcovou kalamitou i přemnoženou zvěří. Z toho důvodu byla jádrová část pralesa ohraničena plotem, který zamezuje vstupu turistů a zvěře a tím chrání mladou generaci stromků. Na území rezervace se nachází stromy staré 400 až 500 let, mezi nejznámější zástupce patřil Král smrků, jenž byl povalen sněhovou vichřicí v roce 1970. V průběhu času se mění zastoupení výskytu jednotlivých druhů stromu v rezervaci, k roku 2011 je na ústupu četnost smrku. Na území rezervace se v současnosti (k roku 2011) provádí částečná těžba a jen na některých lokalitách panuje bezzásahový režim. Rezervace patří mezi nejvíce navštěvovaná místa Šumavy, vede skrz ni naučná stezka a několik turistických tras směřujících k rozhledně na vrchu Boubín.Východně od rezervace Boubínský prales se nachází přírodní rezervace Milešický prales. Jihozápadně od rezervace se nachází přírodní památka Jilmová skála s výskytem přirozených lesních porostů.","url":"https://cs.wikipedia.org/wiki/Boub%C3%ADnsk%C3%BD_prales","thumbnail_url":"https://upload.wikimedia.org/wikipedia/commons/thumb/1/16/NPR_Boub%C3%ADnsk%C3%BD_prales_20120910_15.jpg/150px-NPR_Boub%C3%ADnsk%C3%BD_prales_20120910_15.jpg"},{"id":"35209","type":"good","language_code":"cs","title":"Michael Schumacher","summary":"Michael Schumacher (* 3. ledna 1969 Hürth-Hermühlheim) je bývalý německý automobilový závodník, sedminásobný mistr světa formule 1 a statisticky nejúspěšnější závodník v historii tohoto sportu. Drží mnoho rekordů ve formuli 1, získal společně s Lewisem Hamiltonem nejvíce mistrovských titulů. V sezoně 2002 se stal jediným jezdcem v historii, který se umístil ve všech závodech sezony na stupních vítězů.\nPo začátcích na motokárách vyhrál německé šampionáty Formule König a Formule 3, poté závodil za Mercedes v Mistrovství světa sportovních vozů. V Grand Prix Belgie 1991 debutoval ve formuli 1 s týmem Jordan, pak přestoupil do stáje Benetton, kde se v letech 1994 a 1995 stal mistrem světa, roku 1996 odešel do týmu Ferrari, se kterým v letech 2000–2004 vyhrál pětkrát titul mistra světa. Kariéru ukončil roku 2006 ve Scuderii Ferrari, kde do roku 2009 působil jako poradce. V prosinci 2009 podepsal tříletou smlouvu s německou stájí Mercedes Grand Prix. 10. října 2012 na tiskové konferenci oznámil, že definitivně ukončuje kariéru.\nJeho kariéru protknulo několik kontroverzních momentů, v závěrečných závodech dvakrát v souboji o titul kolidoval se svými soupeři, v roce 1994 s Damonem Hillem a roku 1997 s Jacquesem Villeneuvem, za druhý z těchto incidentů byl v roce 1997 vyloučen ze šampionátu (body a vítězství mu byly nicméně ponechány), a několikrát byl potrestán za nebezpečnou jízdu a týmovou režii (trest udělen stáji Ferrari, jejíž vedení týmovou režii řídilo).\nPůsobil jako vyslanec UNESCO, angažoval se v četných charitativních projektech, na které daroval desítky milionů dolarů. Je ženatý s manželkou Corinnou, má dvě děti a žije ve Švýcarsku. Od vážného úrazu hlavy, který utrpěl v roce 2013 při lyžování, je upoután na lůžko, nevystupuje na veřejnosti a jeho zdravotní stav není veřejně známý. Jeho bratr Ralf je bývalým pilotem formule 1, syn Mick Schumacher vyhrál v roce 2020 šampionát Formule 2 a podepsal smlouvu s týmem Haas F1, se kterým v Grand Prix Bahrajnu 2021 debutoval v F1.","url":"https://cs.wikipedia.org/wiki/Michael_Schumacher","thumbnail_url":"https://upload.wikimedia.org/wikipedia/commons/thumb/8/80/Michael_Schumacher_2010_Malaysia.jpg/150px-Michael_Schumacher_2010_Malaysia.jpg"},{"id":"352914","type":"good","language_code":"cs","title":"Brná","summary":"Název Brná má více sídel:\n\nBrná (Potštejn), část obce Potštejn v okrese Rychnov nad Kněžnou\nBrná (Věžná), část obce Věžná v okrese Pelhřimov\nBrná (Ústí nad Labem), část města Ústí nad Labem v okrese Ústí nad Labem","url":"https://cs.wikipedia.org/wiki/Brn%C3%A1","thumbnail_url":null},{"id":"35340","type":"good","language_code":"cs","title":"Jordán","summary":"Jordán (hebrejsky נהר הירדן‎, , arabsky نهر الأردن‎, ) je řeka protékající Velkou příkopovou propadlinou, která tvoří hranici mezi Izraelem, Jordánskem a Západním břehem Jordánu. Jedná se o největší řeku Jordánska, Palestiny a Izraele, která má délku 251 km a plocha jejího povodí je 18 300 km². Vzniká soutokem tří říček v Chulském údolí, během svého toku protéká Galilejským jezerem a nakonec se vlévá do Mrtvého moře. Velká část vod řeky je lidmi využívána jako pitná voda nebo pro potřeby zavlažování či průmyslu. Historicky a nábožensky je považována za jednu z nejposvátnějších řek světa.","url":"https://cs.wikipedia.org/wiki/Jord%C3%A1n","thumbnail_url":"https://upload.wikimedia.org/wikipedia/commons/thumb/8/8a/Jordan_River_Bushy.jpg/150px-Jordan_River_Bushy.jpg"},{"id":"353840","type":"good","language_code":"cs","title":"Praga RN/RND","summary":"Praga RN (Rychlý Nákladní) byl střední nákladní vůz vyráběný automobilkou Praga od roku 1933. Vozidlo poháněl zážehový šestiválcový motor. V roce 1934 vznikla verze Praga RND (Rychlý Nákladní Diesel), vybavená čtyřválcovým vznětovým motorem. Vozy RN/RND byly postupem času mnohokrát modernizovány a ve výrobě přetrvaly zhruba 20 let. Oba typy se staly jedněmi z nejrozšířenějších nákladních vozů v Československu, několik tisíc kusů využívala i československá armáda. Základním provedením byl valník, na podvozcích RN/RND také vznikl velký počet autobusů, hasičských vozů a dalších speciálních nástaveb. Produkce typu RN skončila v roce 1953, typu RND roku 1955. Celkově bylo vyrobeno kolem 40 000 automobilů Praga RN/RND v několika desítkách sérií, včetně asi 3 700 autobusů.\nLicence na výrobu Pragy RN byla v roce 1938 zakoupena Jugoslávií. Produkce vozidel Pionir zde trvala až do počátku 60. let, vzniklo jich zhruba 18 300 kusů.","url":"https://cs.wikipedia.org/wiki/Praga_RN/RND","thumbnail_url":"https://upload.wikimedia.org/wikipedia/commons/thumb/1/14/Brno%2C_%C5%98e%C4%8Dkovice%2C_depozit%C3%A1%C5%99_TMB%2C_Praga_RND_%28valn%C3%ADk%29.jpg/150px-Brno%2C_%C5%98e%C4%8Dkovice%2C_depozit%C3%A1%C5%99_TMB%2C_Praga_RND_%28valn%C3%ADk%29.jpg"},{"id":"35398","type":"good","language_code":"cs","title":"Vilém Kreibich","summary":"Vilém Kreibich (6. ledna 1884 Zdice – 27. listopadu 1955 Praha) byl český akademický malíř a designér. Své dětství strávil v železničářském prostředí, což ovlivnilo jeho pozdější tvorbu. Po studiích se věnoval především malbě obrazů zachycujících parní lokomotivy a železniční provoz, ale navrhoval též propagační plakáty. Od přelomu dvacátých a třicátých let 20. století začal spolupracovat se Škodou Plzeň, výrobcem parních lokomotiv. Navrhoval úpravy vzhledu těchto strojů a posléze vytvářel celkovou vizuální podobu lokomotivní produkce společnosti. Jeho grafická díla jsou jak ve vlastnictví pražské Národní galerie, tak v majetku soukromých sběratelů.","url":"https://cs.wikipedia.org/wiki/Vil%C3%A9m_Kreibich","thumbnail_url":"https://upload.wikimedia.org/wikipedia/commons/thumb/5/56/Vil%C3%A9m_Kreibich_%281884-1955%29.JPG/150px-Vil%C3%A9m_Kreibich_%281884-1955%29.JPG"},{"id":"357973","type":"good","language_code":"cs","title":"Klíněnka jírovcová","summary":"Klíněnka jírovcová či klíněnka kaštanová (Cameraria ohridella) je druh malého denního motýla z čeledi vzpřímenkovití, který se řadí mezi vážné škůdce poškozující stromy z rodu jírovec. Jelikož se jedná o živočicha v posledních letech hojně napadajícího ve městech široce rostoucí jírovec maďal (Aesculus hippocastanum), jde o velice populární druh a známého škůdce. Dospělec dorůstá velikosti okolo 4 milimetrů na délku s rozpětím křídel okolo 7 až 10 milimetrů.Druh byl objeven v 80. letech 20. století na území Severní Makedonie v důsledku jeho kalamitního přemnožení. Odborně byl popsán až v roce 1986 a od té doby se z Balkánu začal rychle šířit po celé Evropě. V roce 1993 byl poprvé zaznamenán na území České republiky v oblasti jižní Moravy, načež se následně rozšířil po celém území státu. Dříve existovaly spekulace, že se jedná o invazivní druh zavlečený do Evropy ze Severní Ameriky či z východní Číny, ale genetické testy původních populací a nálezy ve starých herbářích odhalily, že se jedná o původní evropský druh. Ten se pravděpodobně původně vyskytoval na přírodních porostech jírovce maďalu v oblasti Balkánu dříve, než se tento strom začal ve velkém uměle vysazovat v Evropě. Jelikož na území České republiky nemá tento druh motýla přirozené nepřátele a je schopen rozmnožovat se 3krát až 4krát za rok, dochází k jeho kalamitnímu výskytu. To má za následek decimování listů jírovce maďalu, který následkem toho ztrácí listy dříve než na podzim. Napadený strom tak může přijít o 70 až 100 % listí. Na druhou stranu dosud nebylo prokázáno, a není znám ani jediný případ, že by napadení klíněnkou způsobilo přímo úhyn zdravého stromu.Klíněnka jírovcová je v současnosti předmětem intenzivního vědeckého výzkumu, který se snaží zmapovat její životní cyklus a tím případně odhalit účinnou látku umožňující úspěšný boj s ní. Ve snaze zamezovat kalamitnímu stavu je na některých místech nasazován chemický postřik stromů, shrabávání a pálení listí či jeho kompostování.","url":"https://cs.wikipedia.org/wiki/Kl%C3%ADn%C4%9Bnka_j%C3%ADrovcov%C3%A1","thumbnail_url":"https://upload.wikimedia.org/wikipedia/commons/thumb/4/40/Cameraria_ohridella_8419.jpg/150px-Cameraria_ohridella_8419.jpg"},{"id":"359646","type":"good","language_code":"cs","title":"USS Hornet","summary":"Označení USS Hornet neslo v historii amerického námořnictva osm plavidel:\n\nUSS Hornet (1775), šalupa sloužící v letech 1775–1777\nUSS Hornet (1805, šalupa), šalupa sloužící v letech 1805–1806\nUSS Hornet (1805, briga), briga sloužící v letech 1805–1829\nUSS Hornet (1813), škuner sloužící v letech 1814–1820\nUSS Hornet (1865), kolesový parník sloužící v letech 1864–1865, původně v roce 1864 lamač blokády námořnictva Konfederace CSS Lady Stirling\nUSS Hornet (1898), dělový člun sloužící v roce 1898, původně jachta Alicia z roku 1890\nUSS Hornet (CV-8), letadlová loď třídy Yorktown sloužící v letech 1941–1942\nUSS Hornet (CV-12), letadlová loď třídy Essex sloužící v letech 1943–1970","url":"https://cs.wikipedia.org/wiki/USS_Hornet","thumbnail_url":null},{"id":"362058","type":"good","language_code":"cs","title":"Státní znak Slovinska","summary":"Státní znak Republiky Slovinsko byl přijat v předvečer vyhlášení nezávislosti státu na Jugoslávii – 24. června 1991 – prostřednictvím stého dodatku tehdejší slovinské ústavy. Slovinsko jako státní útvar vzniklo v rámci Jugoslávie po druhé světové válce a od té doby je hlavním motivem znaku nejvyšší slovinský vrchol – Triglav. Ten se ve znaku oficiálně objevuje od roku 1947. V období meziválečného království, v letech 1921 až 1941, bylo Slovinsko ve znaku Království Srbů, Chorvatů a Slovinců a poté království Jugoslávie reprezentováno umělým znakem vytvořeným na základě domnělé vazby s dávnými Ilyry. Do vzniku státu jižních Slovanů byl ústředním slovinským symbolem znak Kraňska z třináctého století.","url":"https://cs.wikipedia.org/wiki/St%C3%A1tn%C3%AD_znak_Slovinska","thumbnail_url":"https://upload.wikimedia.org/wikipedia/commons/thumb/8/8f/Coat_of_arms_of_Slovenia.svg/150px-Coat_of_arms_of_Slovenia.svg.png"},{"id":"363577","type":"good","language_code":"cs","title":"Sinuous rilles","summary":"Sinuous rilles (někdy nazývané také Sinuous rimae, česky sinusové brázdy nebo klikaté brázdy) je zvláštní druh lávového koryta na povrchu některých terestrických těles jako jsou planety či velké měsíce. Zdánlivě připomíná říční koryto, ale vyskytuje se v oblastech, kde nebyl výskyt kapalné vody možný či pravděpodobný. Koryto bylo nejspíše vyhloubeno tekoucí lávou či magmatem.Pro Sinuous rilles je typický tvar připomínající říční koryto s mnoha záhyby, které vypadají jako meandry. Koryta často bývají několik kilometrů široká a až stovky kilometrů dlouhá se začátkem často v oblasti impaktních kráterů. Začátek koryta je vzhledem k okolí v relativně vyšší poloze a jejich hloubka je závislá na vzdálenosti od počátku. Obecně platí vztah, že čím dále od počátku, tím je koryto mělčí. Vyskytují se dvě hlavní skupiny: rovné rilles a Sinuous rilles. Předpokládá se, že tyto dvě skupiny mají rozdílný původ vzniku.Lávové útvary byly poprvé spatřeny na Měsíci německým astronomem Johannem Schröterem 7. října 1787, kdy bylo popsáno první koryto v oblasti dnešního Vallis Schröteri. Okolo 30 těchto útvarů se dá na povrchu Měsíce sledovat na vzdálenost desítek kilometrů. Pojmenování pochází z latinského slova sinuosus označující „něco klikatého“ a německého slova Rille používané pro „útvary vzniklé prouděním tekoucí kapaliny“. K roku 2008 byly známy i na povrchu Marsu a Venuše.Sinuous rilles jsou zajímavým geologickým útvarem, který má pro lidstvo možný další přínos, jelikož potenciálně umožňuje snazší kolonizaci Měsíce a dalších těles jako např. Marsu. Sinuous rilles jsou pravděpodobně lávová koryta či propadlé lávové tunely napovídající, že v místech jejich výskytu by se mohly vyskytovat i neporušené lávové tunely. Takováto místa jsou ideální pro vybudování bezpečné základny, jelikož základna nevyžaduje větší stavební úpravy. V podstatě by stačilo pouze vytvořit vzduchotěsné podmínky a vytvořit atmosféru.","url":"https://cs.wikipedia.org/wiki/Sinuous_rilles","thumbnail_url":"https://upload.wikimedia.org/wikipedia/commons/thumb/2/2f/Apollo_15_Aristarchus_Crater.jpg/150px-Apollo_15_Aristarchus_Crater.jpg"},{"id":"365317","type":"good","language_code":"cs","title":"Rjúdžó","summary":"Jako Rjúdžó (japonsky: 龍驤 „Vzpínající se drak“) byly pojmenovány tyto lodě japonského císařského námořnictva:\n\nRjúdžó – šroubová obrněná korveta z roku 1869\nRjúdžó Maru – loď z roku 1869 (ex Džo Šo Maru)\nRjúdžó Maru – krycí jméno pro Šinšú Maru, výsadkovou loď japonské císařské armády sloužící za druhé světové války\nRjúdžó – lehká letadlová loď z druhé světové války","url":"https://cs.wikipedia.org/wiki/Rj%C3%BAd%C5%BE%C3%B3","thumbnail_url":null},{"id":"36638","type":"good","language_code":"cs","title":"Rudolf Habsburský","summary":"Rudolf Habsburský (kolem 1281 – 3. července 1307 Horažďovice) byl rakouský a štýrský vévoda, moravský markrabě, devátý český král a titulární polský král z rodu Habsburků.\nNarodil se jako syn rakouského a štýrského vévody Albrechta I. Habsburského a jeho manželky Alžběty Goricko-Tyrolské. Poté, co se jeho otec stal v roce 1298 římskoněmeckým králem, přenechal Rudolfovi vládu v Rakousích a Štýrsku. V roce 1300 se Rudolf oženil s Blankou, sestrou francouzského krále Filipa IV. Sličného. Nejprve aktivně podporoval vévodu Jindřicha Korutanského v jeho konfliktech s korutanskou šlechtou. Rakousko-korutanské vztahy se však výrazně zhoršily poté, co Jindřich v roce 1304 odmítl účast na habsburském tažení do Čech proti Václavovi II. Rudolf byl jedním z předních vůdců tohoto tažení, které však nakonec skončilo vojenským fiaskem.\nV roce 1306 byl zavražděn český král Václav III., a protože zemřel bez mužských potomků, dynastie Přemyslovců již neměla žádného mužského příslušníka. Novým českým králem byl sice zvolen Jindřich Korutanský, ale římský král Albrecht Habsburský České království prohlásil za odumřelé léno spadlé na říši a spolu se svým synem Rudolfem vpadl do Čech. Po uplácení českých pánů Rudolf s Albrechtem Jindřicha z území Čech vypudili. Rudolf, který roku 1305 ovdověl, byl pak zvolen za českého krále a oženil se s Eliškou Rejčkou, vdovou po Václavovi II. Vládu v Rakousku zároveň přenechal svému mladšímu bratru Fridrichovi. Rudolf si během své krátké vlády v Čechách kvůli své údajné šetřivosti vysloužil přízvisko „král Kaše“. Šetřivost však byla v jeho situaci zřejmě zcela na místě, protože královská pokladnice byla značně zadlužena. Spekuluje se, že skutečnou příčinou jeho střídmosti v jídle byly žaludeční vředy.\nNa počátku ledna 1307 Albrecht Čechy a Moravu udělil v léno Rudolfovi i svým mladším synům a zavedl nový nástupnický řád, podle kterého by v případě Rudolfovy bezdětné smrti měl český trůn připadnout nejstaršímu z jeho mladších bratrů. Na jihozápadě Čech se proti Rudolfovi brzy zvedla vlna šlechtického odporu vedená Bavorem III. ze Strakonic a Vilémem Zajícem z Valdeka. Rudolf proti odbojným pánům proto v červnu 1307 zahájil tažení, které dosáhlo značných úspěchů. Bavor ze Strakonic byl nakonec obležen v Horažďovicích, kde kapituloval. Ještě téhož dne však Rudolf před Horažďovicemi podlehl úplavici a byl pohřben v bazilice svatého Víta na Pražském hradě. Na českém trůně ho opět nahradil Jindřich Korutanský.","url":"https://cs.wikipedia.org/wiki/Rudolf_Habsbursk%C3%BD","thumbnail_url":"https://upload.wikimedia.org/wikipedia/commons/thumb/3/36/Rudolf_Stepan.jpg/150px-Rudolf_Stepan.jpg"},{"id":"367802","type":"good","language_code":"cs","title":"The Settlers: Dědictví králů","summary":"The Settlers: Dědictví králů (v anglickém originále The Settlers: Heritage of Kings a zjednodušeně The Settlers V) je v řadě pátý díl série počítačových strategií The Settlers. Hru vydala společnost Ubisoft 18. února 2005, v České republice distribuovala od stejného data společnost Playman, která obstarala i lokalizaci (titulky) pro hru a český manuál.Příběh vypráví o mladém kralevici Dariovi, který se se svými přáteli snaží získat vládu nad královstvím Dariova otce, které okupuje a plení zlý Mordred a jeho nohsled Kerberos. Od smrti krále je navíc celá říše rozdělena na samostatné provincie, které jednotlivě nedokáží Mordredovi vzdorovat a proto Dario a jeho skupina musí opět sjednotit království a postavit se nepříteli.\nHra vynikla oproti svým předchůdcům, ale i následovníkům značnými změnami v systému hraní. U ostatních her série The Settlers šlo spíše o ekonomiku, kdežto v The Settlers: Dědictví Králů byla hra zaměřena více na boj ve středověkém stylu s prvky modernější techniky a nadpřirozených sil.\nHra se dočkala nadprůměrných hodnocení, avšak pro hráče a příznivce celé série The Settlers byla změna systému hraní záporem, který ale hru nikterak nediskreditoval z pohledu hodnocení jako středověkou bojovou strategii s prvky ekonomiky.","url":"https://cs.wikipedia.org/wiki/The_Settlers:_D%C4%9Bdictv%C3%AD_kr%C3%A1l%C5%AF","thumbnail_url":null},{"id":"367872","type":"good","language_code":"cs","title":"Gertruda Sekaninová-Čakrtová","summary":"Gertruda Sekaninová-Čakrtová, rozená Stiassna (21. května 1908 Budapešť – 29. prosince 1986 Jihlava), byla česká a československá právnička, politička a diplomatka, později též významná disidentka.\nPocházela z bohaté podnikatelské rodiny, před válkou pracovala jako advokátka a vstoupila do KSČ, za války byla pro svůj židovský původ vězněna v řadě nacistických koncentračních táborů. Po válce se stala náměstkyní ministra zahraničních věcí ČSR. V 60. letech se stala poslankyní Národního shromáždění, angažovala se v pražském jaru a nejvíce se proslavila na podzim roku 1968, kdy vystoupila proti smlouvě o dočasném pobytu sovětských vojsk. Za tyto postoje byla nucena z politiky odejít. Závěr života strávila jako disidentka, jedna z prvních signatářek Charty 77 a zakladatelka Výboru na obranu nespravedlivě stíhaných.","url":"https://cs.wikipedia.org/wiki/Gertruda_Sekaninov%C3%A1-%C4%8Cakrtov%C3%A1","thumbnail_url":"https://upload.wikimedia.org/wikipedia/commons/thumb/f/ff/Gertruda_Sekaninov%C3%A1-%C4%8Cakrtov%C3%A1_01.jpg/150px-Gertruda_Sekaninov%C3%A1-%C4%8Cakrtov%C3%A1_01.jpg"},{"id":"37006","type":"good","language_code":"cs","title":"Thierry Henry","summary":"Thierry Daniel Henry [tjeri ánri] (* 17. srpna 1977, Les Ulis, Francie) je bývalý francouzský profesionální fotbalista, který hrával na pozici útočníka. Během své kariéry působil v týmech AS Monaco, Juventusu, Arsenalu, Barcelony a New York Red Bulls. Na mezinárodní scéně reprezentoval francouzský národní tým, s nímž vyhrál mistrovství světa 1998 a mistrovství Evropy 2000. Reprezentační kariéru zakončil s 51 vstřelenými brankami, jako historicky nejlepší střelec národního mužstva Les Bleus. Po trenérském angažmá v kanadském týmu Montreal Impact hrajícím Major League Soccer se před Eurem 2021 vrátil k fotbalové reprezentaci Belgie jako asistent trenéra.Henry pochází z města Les Ulis, nacházejícího se na předměstí Paříže v departementu Essonne. V mládí hrával za místní amatérská a poloprofesionální mužstva, v nichž si ho vyhlédli skauti z prvoligového AS Monaco. Henry si odbyl debut v seniorském týmu v roce 1994. Díky svým výkonům byl v roce 1997 poprvé povolán do reprezentačního týmu, s nímž se o rok později zúčastnil mistrovství světa. V roce 1999 přestoupil do italského Juventusu, kde strávil půl roku, po němž zamířil do londýnského Arsenalu.\nV Arsenalu zůstal osm sezon, během nichž byl sedmkrát nejlepším klubovým střelcem a s celkovým počtem 228 nastřílených branek se stal historicky nejlepším klubovým zakončovatelem. S týmem pod vedením manažera Arsène Wengera vyhrál dvakrát Premier League a třikrát Anglický pohár. V letech 2003 a 2004 skončil na druhém místě v anketě Fotbalista roku podle organizace FIFA. V posledních dvou sezonách zastával roli kapitána mužstva.\nV roce 2007 přestoupil do Barcelony, kde strávil tři roky. S katalánským klubem vyhrál dvakrát La Ligu a dále s ním triumfoval v Lize mistrů, Španělském poháru, evropském Superpoháru a na klubovém mistrovství světa. V roce 2010 se připojil k americkému celku New York Red Bulls, s nímž téhož roku vyhrál Východní konferenci a v roce 2013 MLS Supporters' Shield. Na začátku roku 2012 se vrátil v rámci jednoměsíčního hostování do Arsenalu. V roce 2014 ukončil svou aktivní fotbalovou kariéru a začal pracovat jako fotbalový expert pro televizní stanici Sky Sports.","url":"https://cs.wikipedia.org/wiki/Thierry_Henry","thumbnail_url":"https://upload.wikimedia.org/wikipedia/commons/thumb/1/14/Thierry_Henry_MLS_All_Star_2013.jpg/150px-Thierry_Henry_MLS_All_Star_2013.jpg"},{"id":"376298","type":"good","language_code":"cs","title":"Konstantinopolské hradby","summary":"Konstantinopolské hradby jsou řady kamenných opevnění obklopující někdejší hlavní město Východořímské říše Konstantinopol (dnešní istanbulskou městskou část Fatih v Turecku), vybudované římským císařem Konstantinem I. Velikým. Hradbám chránícím Konstantinopol se během historie dostalo množství nejrůznějších úprav a vylepšení. Staly se největším opevněním postaveným ve starověku a jedním z nejkomplexnějších a nejpropracovanějších systému městského opevnění vůbec.\nPrvní hradby postavené císařem Konstantinem kolem nově vybudovaného hlavního města Římské říše obklopovaly celé město, aby jej chránily jak proti útokům ze souše, tak i z moře. Jak se město postupně rozrůstalo, byly v 5. století našeho letopočtu vybudovány hradby nové, jež se později nazývaly Theodosiánské. Ačkoliv ostatní části opevnění nebyly tak dobře vybudovány jako Theodosiánské hradby, byly plně obsazené hradby takřka nedobytné pro většinu obléhacích technik středověku a ochránily Konstantinopol a Byzantskou říši před útokem Avarů, Arabů, Rusů, Bulharů a dalších národů (viz rozcestník obléhání Konstantinopole) po několik set let. S nástupem střelných zbraní se klasická středověká opevnění stala zastaralá a neúčinná proti dělům, jež byla mnohem účinnější, než dřívější obléhací stroje, což nakonec přispělo i ke konečnému pádu Konstantinopole do rukou osmanských Turků 29. května roku 1453.Hradby města, jemuž Turci dali jméno Istanbul, byly udržovány i za vlády osmanských sultánů. Teprve v 19. století, když se město začalo rozrůstat i za hranice středověkého osídlení, začaly být některé části hradeb bourány. Navzdory upadající údržbě hradeb se mnohé části opevnění zachovaly dodnes. V osmdesátých letech 20. století byl spuštěn rozsáhlý program na záchranu původního městského opevnění, díky kterému dnes mohou být hradby spatřeny ve své původní podobě.","url":"https://cs.wikipedia.org/wiki/Konstantinopolsk%C3%A9_hradby","thumbnail_url":"https://upload.wikimedia.org/wikipedia/commons/thumb/b/bb/Byzantine_Constantinople-en.png/150px-Byzantine_Constantinople-en.png"},{"id":"379","type":"good","language_code":"cs","title":"Jaguár americký","summary":"Jaguár americký (Panthera onca) je kočkovitá šelma patřící do rodu Panthera. Je jediným zástupcem tohoto rodu v Americe. Po tygrovi (P. tigris) a lvu (P. leo) je největší kočkovitou šelmou a na západní polokouli úplně největší. Vyskytuje se od Mexika přes velkou část Střední Ameriky jižně do Paraguaye a severní Argentiny. Několik jedinců žije nedaleko Tucsonu v americkém státě Arizona.\nStavbou těla a zbarvením se nejvíce podobá levhartovi (P. pardus), i když je robustnější a obvykle většího vzrůstu. Jeho chování a areál jsou spíše podobné chování a areálu tygra. Preferuje deštné lesy, ale vyskytuje se i v zalesněných a otevřených terénech. Žije poblíž vody a stejně jako tygr je zdatným plavcem. Je to samotářský predátor lovící různé druhy živočichů. V potravním řetězci je na vrcholu (v hierarchii nemá vyššího predátora) a má velký význam pro přírodní rovnováhu. Jeho skus je mimořádně silný, a to i v poměru k ostatním velkým kočkám (lev, levhart, tygr). To mu umožňuje lovit krunýřem opatřené plazy a používat neobvyklou metodu usmrcování – prokousnutí lebky oběti mezi ušima a usmrcení narušením mozku.Podle klasifikace IUCN patří mezi téměř ohrožené druhy a jeho populace klesá například z důvodu ztráty přirozeného prostředí. Mezinárodní obchod s jaguáry je zakázaný, ale každoročně zemře při konfliktech s lidmi, hlavně s farmáři v Jižní Americe, mnoho jedinců. Jaguár byl důležitým symbolem mnoha původních amerických kultur, například Mayů a Aztéků.","url":"https://cs.wikipedia.org/wiki/Jagu%C3%A1r_americk%C3%BD","thumbnail_url":"https://upload.wikimedia.org/wikipedia/commons/thumb/a/ac/Jaguar_%28Panthera_onca_palustris%29_male_Three_Brothers_River.JPG/150px-Jaguar_%28Panthera_onca_palustris%29_male_Three_Brothers_River.JPG"},{"id":"37982","type":"good","language_code":"cs","title":"Jean-Baptiste Lully","summary":"Jean-Baptiste de Lully (, rodným jménem Giovanni Battista Lulli, 28. listopadu 1632 Florencie – 22. března 1687 Paříž) byl francouzský hudební skladatel italského původu, který od roku 1662 zcela ovládal francouzskou hudební scénu. Patří k nejvýznamnějším francouzským skladatelům barokního období a je faktickým tvůrcem francouzské národní opery (je autorem první francouzské opery Cadmus et Hermione z roku 1673) a francouzského typu operní ouvertury.Lully také rozvinul recitativ ve francouzštině. Nahradil recitativo secco (suchý recitativ) novou formou recitativo accompagnato (doprovázený recitativ), pro kterou jsou typické rytmické variace a přesná umístění slov. Vytvořil nový styl deklamace, který byl přesně uzpůsoben pro francouzštinu. Při zpěvu se díky této invenci vyrovnává rozdíl mezi árií a recitativem, zpěv pak zní více kontinuálně.Patřil mezi několik málo důvěrných přátel krále Ludvíka XIV. I díky tomu se stal nejvlivnějším a nejúspěšnějším skladatelem v období jeho vlády ve Francii a ve francouzských dějinách vůbec.Téměř tři staletí byl Lully znám spíše kvůli neobvyklým okolnostem své smrti. Při dirigování jedné ze zkoušek v roce 1687, se Lully prudce udeřil bodcem těžké barokní taktovky do palce pravé nohy, který se v důsledku nedostatečné hygieny zanítil. Protože odmítal včasnou amputaci, která by byla nutná pro zastavení gangrény, zánět se rozšířil. Pozdní amputace nohy již nepomohla a Lully o dva měsíce později zemřel. Teprve nový zájem o barokní hudbu v posledních desetiletích 20. století vedl k hlubšímu poznání Lullyho děl.Mezi Lullyho nejdůležitější díla patří ve spolupráci s Molièrem Měšťák šlechticem a Psyché, ve spolupráci s Quinaultem pak královská opera Atys, opera muzikantů Isis a mistrovské dílo Armida.Jeho kompoziční styl napodobovali soudobí hudební skladatelé po celé Evropě. Díky svému rozsáhlému dílu a hudebním invencím ovlivnil Lully i řadu pozdějších hudebních skladatelů (například G. F. Händela, J. S. Bacha, J.-P. Rameaua a další).","url":"https://cs.wikipedia.org/wiki/Jean-Baptiste_Lully","thumbnail_url":"https://upload.wikimedia.org/wikipedia/commons/thumb/8/85/Paul_Mignard_-_Jean-Baptiste_Lully.jpg/150px-Paul_Mignard_-_Jean-Baptiste_Lully.jpg"},{"id":"385119","type":"good","language_code":"cs","title":"Atentát na Františka Ferdinanda d'Este","summary":"Atentát na Františka Ferdinanda d'Este, arcivévodu a následníka rakousko-uherského trůnu, byl spáchán 28. června 1914 v Sarajevu, hlavním městě Bosny a Hercegoviny. Během jízdy ulicemi města byl arcivévoda František Ferdinand napaden skupinou šesti atentátníků, jejichž vůdcem byl Danilo Ilić. František Ferdinand d'Este a jeho choť, Žofie Chotková, byli po předchozím nezdařeném bombovém útoku na kolonu vozů poté na jiném místě zastřeleni Srbem Gavrilo Principem, příslušníkem organizace Mladá Bosna.\nNa vrcholu spiknutí stáli velitel srbské vojenské rozvědky Dragutin Dimitrijević, jeho pravá ruka, major Vojislav Tankosić, a špion Rade Malobabić. Major Tankosić měl na starosti výcvik a ozbrojení atentátníků a umožnil jim přístup do sítě agentů a konspiračních bytů, kterou byly na území Rakousko-Uherska pašovány zbraně.\nAtentátníci, klíčoví členové sítě agentů a srbští vojenští činitelé zodpovědní za organizaci atentátu byli posléze uvězněni, souzeni a potrestáni. Pachatelé uvěznění na území Bosny byli souzeni v Sarajevu v říjnu 1914, ostatní aktéři byli souzeni v letech 1916 a 1917 před pololegálním soudem ve Francouzi okupované řecké Soluni.\nAtentát v Sarajevu, jenž byl spáchán na následníka rakousko-uherského trůnu, vyvolal mezinárodní krizi známou jako červencová krize a byl záminkou k vyhlášení války Srbsku Rakousko-Uherskem a je považován za jednu z příčin první světové války.","url":"https://cs.wikipedia.org/wiki/Atent%C3%A1t_na_Franti%C5%A1ka_Ferdinanda_d%27Este","thumbnail_url":"https://upload.wikimedia.org/wikipedia/commons/thumb/e/ea/DC-1914-27-d-Sarajevo-cropped.jpg/150px-DC-1914-27-d-Sarajevo-cropped.jpg"},{"id":"386072","type":"good","language_code":"cs","title":"Mezinárodní rok astronomie","summary":"Mezinárodní rok astronomie (anglicky International Year of Astronomy) byl světovou událostí roku 2009 pořádanou Mezinárodní astronomickou unií (IAU) ve spolupráci s Organizací OSN pro výchovu, vědu a kulturu (UNESCO). Cílem této události bylo připomenout rozvoj astronomie za posledních 400 let (od prvního použití dalekohledu Galileo Galileem), přiblížit význam a objevy astronomie nejširším vrstvám obyvatelstva a rozšířit povědomí o důležitosti astronomie pro lidskou společnost.\nV rámci tohoto roku se konaly desítky projektů (v České republice jich bylo k 1. lednu připraveno 30) podporujících rozvoj astronomie a především seznamujících nejširší vrstvy obyvatelstva s objevy tohoto oboru. Od 2. do 5. dubna proběhla jedna ze stěžejních akcí – 100 hodin astronomie – kde měli zájemci např. možnost dálkově ovládat některé profesionální dalekohledy a vybírat si tak oblast svého pozorování.Česká republika přidala další své vklady k této události. V mezinárodním roku astronomie se připomínalo, že uplynulo 400 let od vydání knihy Astronomia nova. V ní Johannes Kepler, který tou dobu působil v Čechách na dvoře Rudolfa II., publikoval své první dva zákony nebeské mechaniky. Současně uplynulo 50 let od pádu příbramského meteoritu. Jde o první meteorit na světě, který byl nalezen na základě fotografických snímků zaznamenávajících jeho dráhu v atmosféře.\nMezinárodní rok astronomie probíhal pod heslem Vesmír – kouzlo objevů (anglicky The Universe, Yours to Discover).","url":"https://cs.wikipedia.org/wiki/Mezin%C3%A1rodn%C3%AD_rok_astronomie","thumbnail_url":null},{"id":"393482","type":"good","language_code":"cs","title":"Portál:Houby","summary":"Portál \n Diskuse portálu \n WikiProjekt \n \nDiskuse projektu","url":"https://cs.wikipedia.org/wiki/Port%C3%A1l:Houby","thumbnail_url":null},{"id":"393511","type":"good","language_code":"cs","title":"Ústava Československé socialistické republiky","summary":"Ústava Československé socialistické republiky též nazývána jako Socialistická ústava, začala být připravována v dubnu 1960, kdy ji jako svůj návrh předložil ústřední výbor Komunistické strany Československa (KSČ). Ve dnech 5.–7. července 1960 schválila návrh ústavy celostátní konference KSČ.Národní shromáždění přijalo Ústavní zákon č. 100/1960 Sb., Ústava Československé socialistické republiky 11. července 1960, přičemž od tohoto dne byl zákon platný a účinný. Ústava změnila název státu na „Československá socialistická republika“ a zároveň její účinností přestala platit Ústava Československé republiky z května 1948.\nÚstava, jež realizovala přechod od parlamentarismu k jednotě státní moci, ukončila období lidové demokracie a s provoláním Socialismus v naší vlasti zvítězil! zakotvila vizi jeho dalšího budování. Hlava první Společenské zřízení mimo jiné zaváděla vedoucí úlohu KSČ. Hlava druhá Práva a povinnosti občanů definovala základní občanská práva občanů ČSSR. Hlava třetí upravovala jednokomorové Národní shromáždění, hlava čtvrtá prezidenta, hlava pátá vládu, hlava šestá Slovenskou národní radu, hlava sedmá národní výbory. Hlava osmá Soudy a prokuratura upravovala otázku organizace soudů a prokuratur a mimo jiné stanovovala vázanost soudce právním řádem socialistického státu, který musel být vykládán v souladu se socialistickým právním vědomím. Hlava devátá Ustanovení obecná a závěrečná rušila předchozí ústavu z roku 1948, vytvářela odkaz na právní předpis řešící občanství, definovala hlavní město a státní symboly.\nÚstavním zákonem o čs. federaci (ústavní zákon č. 143/1968 Sb., o československé federaci) došlo ke zrušení rozsáhlých pasáží ústavy z roku 1960. Další změny přinesl vývoj po listopadu 1989, kdy byla odstraněna vedoucí úloha strany, dvakrát změněn název federace, zrušena preambule a změněn hospodářský systém. Do listopadu 1989 byla ústava měněna osmkrát, od listopadu 1989 do zániku federace byla měněna dvanáctkrát.\nOd 29. března 1990 do 23. dubna 1990 byla tato – zásadně změněná – ústava ústavou Československé federativní republiky, od 23. dubna 1990 do 1. ledna 1993 ústavou České a Slovenské Federativní Republiky.","url":"https://cs.wikipedia.org/wiki/%C3%9Astava_%C4%8Ceskoslovensk%C3%A9_socialistick%C3%A9_republiky","thumbnail_url":"https://upload.wikimedia.org/wikipedia/commons/thumb/d/df/1960_Constitution_of_Czechoslovakia.png/150px-1960_Constitution_of_Czechoslovakia.png"},{"id":"394574","type":"good","language_code":"cs","title":"Westerplatte","summary":"Westerplatte je polský poloostrov vybíhající z pevniny do Baltského moře. V jeho těsném sousedství se nachází město Gdaňsk. Na poloostrově během dvacátých let 20. století postavili Poláci překladiště, které později chránila jejich vojenská jednotka. Útokem na ni začaly 1. září 1939 boje druhé světové války. Ač Němci měli převahu, a to jak počtem vojáků, tak materiální, dokázali jim polští obránci úspěšně vzdorovat po celých sedm dní. Pak se ale jejich velitel rozhodl kapitulovat. Na památku těchto obránců, kteří jsou v Polsku ceněni pro svou chrabrost, byl roku 1966 na Westerplatte vybudován pomník. U něj si vysocí političtí představitelé pravidelně připomínají začátek, ale i konec bojů druhé světové války v Evropě.\n\n","url":"https://cs.wikipedia.org/wiki/Westerplatte","thumbnail_url":"https://upload.wikimedia.org/wikipedia/commons/thumb/d/d0/Westerplatte_monument.jpg/150px-Westerplatte_monument.jpg"},{"id":"395193","type":"good","language_code":"cs","title":"Klasicistní architektura","summary":"Klasicistní architektura (též architektura klasicismu) je architektonický styl používaný zhruba mezi roky 1750 a 1850. V dějinách architektury se tento styl objevil po pozdním baroku a rokoku, vznikl v západní Evropě (především ve Francii a Anglii), ale později se rozšířil téměř po celém světě. V souladu s obecnější uměleckou tendencí klasicismu navázal na ideály a formu antické řecké a římské architektury; obdivoval racionalitu jejích postupů a převzal tradiční architektonické prvky při použití novověkých stavebních metod. Kladl důraz na symetrii, geometrii a pravidelnost, stavby mívají rovné linie, trojúhelníkové štíty a sloupy podobné antickým. \nK předchůdcům tohoto stylu patřil zejména Andrea Palladio a jím inspirovaná palladiánská architektura, která se rozšířila v Anglii a později po celém světě. Pravý klasicismus začal po polovině 18. století. Později pronikl do všech západních zemí a jejich kolonií a ovlivnil architektonickou produkci zejména ve střední Evropě, Itálii, Rusku, Spojených státech a Latinské Americe.\nDoba rozkvětu klasicismu koresponduje s průmyslovou revolucí. V tomto období také začíná odpoutání architektury od problémů stavební praxe. V klasicistní architektuře existovaly různé proudy v závislosti na období a tradicích různých zemí. Proto je obtížné stanovit přesnou periodizaci tohoto slohu. Lze ho zařadit do širšího proudu založeného na studiu klasické architektury (počínajícího architekturou 16. století), který zůstal v módě po celou dobu 19. století (verze klasicismu vytvořená ve Francii na přelomu 18. a 19. století se označuje jako empír, v období od druhé poloviny 19. století se pak obvykle hovoří o neoklasicismu) a zanechal stopy v novější architektuře (různé monumentalistické tendence dvacátého století i takzvaná nová klasická architektura 21. století).","url":"https://cs.wikipedia.org/wiki/Klasicistn%C3%AD_architektura","thumbnail_url":"https://upload.wikimedia.org/wikipedia/commons/thumb/3/3a/Madeleine_Paris.jpg/150px-Madeleine_Paris.jpg"},{"id":"396002","type":"good","language_code":"cs","title":"Seznam prezidentů Spojených států amerických","summary":"Prezident Spojených států amerických (anglicky President of the United States of America) je hlavou státu a hlavou vlády Spojených států. Jako šéf výkonné moci (exekutivy), jedné ze tří složek federální vlády, je prezidentský úřad nejvyšší politickou funkcí ve Spojených státech. Prezident je rovněž vrchním velitelem amerických ozbrojených sil. Je volen nepřímo (nepřímo z volby voličů – občanů Spojených států) na čtyřleté funkční období (přímo volícími členy sboru volitelů) sborem volitelů (Electoral College). Od roku 1951, kdy byl ratifikován 22. dodatek ústavy, nesmí být nikdo do úřadu prezidenta zvolen více než dvakrát. Již dříve existovalo nepsané pravidlo, že by jeden člověk měl být prezidentem maximálně dvakrát, začal s ním sám George Washington, když odmítl kandidovat potřetí. Dodatek byl zaveden poté, co toto nepsané pravidlo Franklin Delano Roosevelt porušil a nechal se zvolit celkem čtyřikrát, byť krátce po začátku svého čtvrtého období zemřel na následky krvácení do mozku.\nTento seznam zahrnuje pouze osoby, které složily prezidentskou přísahu v době po ratifikaci americké ústavy, která vešla v platnost roku 1789 – tedy neobsahuje prezidenty kontinentálního kongresu (Presidents of the Continental Congress). Seznam rovněž nezahrnuje osoby ve funkci úřadujícího prezidenta (Acting President).\nZe 46 prezidentů čtyři v úřadu zemřeli přirozenou smrtí, jeden odstoupil a čtyři byli zavražděni. Prvním prezidentem byl George Washington, který byl inaugurován roku 1789 poté, co byl jednomyslně zvolen sborem volitelů. Nejkratší dobu v prezidentském úřadu – 31 dnů – strávil William Henry Harrison. Naopak nejdéle sloužil Franklin D. Roosevelt, který byl zvolen po čtyři volební období a v úřadu strávil dvanáct let. Byl také jediným prezidentem, který vládl více než dvě volební období. Současným americkým prezidentem je od roku 2021 Joe Biden. Protože Grover Cleveland byl zvolen dvakrát ve dvou nesouvisejících obdobích, počítá se jako 22. i 24. prezident USA. Joe Biden tak je 46. prezidentem USA a zároveň 45. osobou, která zastává tento úřad.","url":"https://cs.wikipedia.org/wiki/Seznam_prezident%C5%AF_Spojen%C3%BDch_st%C3%A1t%C5%AF_americk%C3%BDch","thumbnail_url":"https://upload.wikimedia.org/wikipedia/commons/thumb/a/af/WhiteHouseSouthFacade.JPG/150px-WhiteHouseSouthFacade.JPG"},{"id":"397534","type":"good","language_code":"cs","title":"Dějiny Limy","summary":"Dějiny Limy, hlavního města Peru, započaly 18. ledna 1535 založením města španělským conquistadorem Franciscem Pizarrem. Město bylo založeno v údolí řeky Rímac v oblasti osídlené Ychsmy, kteří tvořili součást říše Inků. Roku 1543 se Lima stala hlavním městem místokrálovství Peru a sídlem soudu Real Audiencia. V 17. století město, navzdory zemětřesením i hrozbě v podobě pirátů, prosperovalo jako centrum rozsáhlé obchodní sítě. V 18. století však kvůli bourbonským reformám začalo upadat.\nObyvatelstvo Limy hrálo v letech 1821–1824 významnou roli v peruánské válce za nezávislost; město utrpělo jak ze strany royalistických, tak povstaleckých armád. Po získání nezávislosti se Lima stala hlavním městem nové Peruánské republiky. V polovině 19. století zažívala krátké období prosperity až do vypuknutí druhé tichomořské války mezi Peru a Bolívií na jedné straně a Chile na straně druhé v letech 1879–1883, kdy bylo město obsazeno a vypleněno chilskými jednotkami. Po skončení války Lima procházela obdobím populačního růstu i urbanistického rozvoje. Značný populační nárůst nastal zejména ve 40. letech 20. století díky přistěhovalcům z peruánských And. To přispělo i k velkému rozšíření slumových městeček (známých jako pueblos jóvenes) na předměstích Limy, protože úřady nedokázaly rozšiřování města udržet pod kontrolou.","url":"https://cs.wikipedia.org/wiki/D%C4%9Bjiny_Limy","thumbnail_url":"https://upload.wikimedia.org/wikipedia/commons/thumb/1/17/Rimac_en_1850.jpg/150px-Rimac_en_1850.jpg"},{"id":"398716","type":"good","language_code":"cs","title":"Židé v Protektorátu Čechy a Morava","summary":"Židé v Protektorátu Čechy a Morava byli hned od počátku nacistické okupace postupně systematicky vyřazováni z hospodářského i společenského života. Veškeré židovské záležitosti měla na starosti Ústředna pro židovské vystěhovalectví, která se zprvu snažila Židy donutit, aby emigrovali do zahraničí, pak však změnila strategii a začala připravovat realizaci tzv. „konečného řešení židovské otázky“. Ústředna donutila pražskou židovskou náboženskou obec poslušně vykonávat nacistická nařízení a podílet se na deportacích Židů mj. do koncentračního tábora Terezín, které začaly na podzim 1941 a na počátku roku 1943 bylo na svobodě už jen na 3 tisíce protektorátních Židů.\nZ Terezína byli Židé deportováni na Němci okupovaná území Sovětského svazu či Polska. Terezín měl mezi ostatními koncentračními tábory zvláštní postavení, neboť krom své funkce při vyhlazování Židů sehrál roli také při nacistické propagandě, když nacisté upravenými ulicemi Terezína provedli v letech 1943–1945 několik delegací Červeného kříže.\nPři vzniku Protektorátu Čechy a Morava žilo na tomto území přes 120 tisíc Židů. Asi 30 tisícům Židům se podařilo emigrovat, drtivá většina ostatních byla deportována. Počet českých židovských obětí holocaustu není přesně znám, zavražděno však bylo minimálně 80 tisíc Židů.","url":"https://cs.wikipedia.org/wiki/%C5%BDid%C3%A9_v_Protektor%C3%A1tu_%C4%8Cechy_a_Morava","thumbnail_url":"https://upload.wikimedia.org/wikipedia/commons/thumb/3/35/Terezin_CZ_Memorial_Cemetery_01.JPG/150px-Terezin_CZ_Memorial_Cemetery_01.JPG"},{"id":"40258","type":"good","language_code":"cs","title":"Krabí mlhovina","summary":"Krabí mlhovina (M1, NGC 1952 či Taurus A) je emisní mlhovina, která se nachází v souhvězdí Býka. Poprvé ji pozoroval John Bevis v roce 1731. Je pozůstatkem supernovy SN 1054, kterou v roce 1054 pozorovali čínští a arabští astronomové. Vydává rentgenové a gama záření o energii vyšší než 30 keV a v tomto oboru je největším dlouhodobým zdrojem energie na obloze. Je vzdálená přes 6500 světelných let (2 kpc) od Země, měří 11 světelných let (3,4 pc) v průměru a zvětšuje se rychlostí asi 1500 kilometrů za sekundu. V centru mlhoviny se nachází Krabí pulsar, rotující neutronová hvězda s průměrem 28–30 km, která vydává pulzy záření ve frekvenci od záření gama po radiové vlny 30,2krát za sekundu. Je to nejsilnější známý přirozený elektronový urychlovač v Mléčné dráze.Krabí mlhovina byla prvním astronomickým objektem, který byl rozpoznán jako pozůstatek supernovy. Je zdrojem radiace, jež slouží ke studiu vesmírných objektů, které mlhovinu zakrývají. V padesátých a šedesátých letech 20. století byla zmapována sluneční koróna pozorováním radiových vln Krabí mlhoviny, které jí procházely. V roce 2003 pak byla pomocí rentgenového záření pocházejícího z Krabí mlhoviny změřena hustota atmosféry Saturnova měsíce Titanu, který proud tohoto záření blokoval.","url":"https://cs.wikipedia.org/wiki/Krab%C3%AD_mlhovina","thumbnail_url":"https://upload.wikimedia.org/wikipedia/commons/thumb/0/00/Crab_Nebula.jpg/150px-Crab_Nebula.jpg"},{"id":"402706","type":"good","language_code":"cs","title":"Tuberkulóza","summary":"Tuberkulóza (z lat. tuberculum – hrbolek, nádorek), též TBC, dříve souchotiny či úbytě (oubytě), je infekční onemocnění způsobené bakteriemi ze skupiny Mycobacterium tuberculosis komplex s nejvýznamnějším zástupcem M. tuberculosis. Nemoc napadá nejen člověka, ale i zvířata. Tuberkulóza většinou napadá plíce, ale může postihnout i jiné části těla. Šíří se vzduchem, když osoba s aktivní formou tuberkulózy kašle, kýchá nebo jiným způsobem rozšiřuje své sliny vzduchem. Většina infekcí je asymptomatická, latentní; zhruba jedno z deseti onemocnění přejde v aktivní tuberkulózu, která, když se neléčí, způsobuje úmrtí ve více než 50 % případů. Tuberkulózou se zabývá medicínský obor ftizeologie.Nejtypičtějším příznakem je chronický kašel s krvavým sputem – vykašlávání nebo chrlení krve (hemoptoe nebo také hemoptýza), horečka (Febris), noční pocení a ztráta tělesné hmotnosti. Infekce dalších orgánů způsobuje velkou škálu symptomů. Diagnóza se provádí mikrobiologickým vyšetřením sputa či odebraných vzorků tkáně, tuberkulinovým testem, pomocí radiologie (nejčastěji rentgenem hrudi) nebo krevními testy. Léčba je náročná a vyžaduje dlouhodobé užívání různých antibiotik. Vzrůstajícím problémem při léčbě je antibiotická rezistence některých druhů tuberkulózy. Prevence spočívá ve screeningu a očkování, převážně bacilem Calmettovým-Guérinovým (BCG) – očkování proti tuberkulóze se označuje jako kalmetizace.\nPředpokládá se, že třetina světové populace je infikována bakterií M. tuberculosis a zhruba každou sekundu je infikován nový člověk. Procento celosvětové populace, které každý rok onemocní tuberkulózou, zůstává stejné nebo klesá, ale v důsledku růstu populace se počet nakažených zvyšuje. V roce 2007 bylo odhadováno na 13,7 milionů chronických aktivních případů, 9,3 milionů nových případů a 1,8 milionů úmrtí, a to většinou v rozvojových zemích. Ve světě není tuberkulóza rozšířena rovnoměrně – v mnoha asijských a afrických zemích je jí nakaženo až 80 % obyvatel, kdežto ve Spojených státech jen 5–10 %. V Česku bylo v roce 2015 hlášeno 518 onemocnění tuberkulózou, tj. 4,9 případu na 100 000 obyvatel, v roce 2009 to bylo 710 případů, tj. 6,8 na 100 tisíc obyvatel.","url":"https://cs.wikipedia.org/wiki/Tuberkul%C3%B3za","thumbnail_url":"https://upload.wikimedia.org/wikipedia/commons/thumb/9/9c/Tuberculosis-x-ray-1.jpg/150px-Tuberculosis-x-ray-1.jpg"},{"id":"40363","type":"good","language_code":"cs","title":"Řežabinec","summary":"Řežabinec je národní přírodní památka v okrese Písek nedaleko obce Ražice. Důvodem ochrany je výskyt cenných litorálních společenstev, která poskytují vhodná hnízdiště pro mnoho druhů ptactva a slouží pro rozmnožování dalších živočišných druhů. V rámci ochrany je chráněn jak Řežabinecký rybník a přilehlé tůně vzniklé zaplavením starých děr po středověké těžbě, tak i významná archeologická lokalita na vrchu Pikárna, kde v paleolitu a mezolitu bývalo rozsáhlé lidské sídliště.Samotný rybník vznikl na místě slatiny v bývalém korytě řeky Otavy v roce 1530 na popud pána hradu Zvíkov Kryštofa ze Švamberka. Postupně vodní plocha zarůstala litorálním porostem tvořeným převážně rákosem, až tento cenný porost pokryl přibližně 40 %. Nevhodné hospodářské zásahy, nadměrný chov ryb převážně v 70. a 80. letech 20. století měly za následek poškození chráněné lokality a vyhynutí řady druhů. Rozsah pokrytí rákosem poklesl na dnešních přibližně 15 %. K roku 2011 je rybník ve vlastnictví státu a ve správě Agentury pro ochranu krajiny ČR, která se snaží navrátit druhovou pestrost a minimalizovat negativní dopady zásahů člověka. Rybník je významnou ptačí oblastí, kde se vyskytuje přes 160 ptačích druhů, mnoho jich zde hnízdí a taktéž se zde nachází největší kolonie racka chechtavého (Chroicocephalus ridibundus) na území jižních Čech. Z těchto důvodů byla celá lokalita v roce 2004 vyhlášena ptačí oblastí soustavy Natura 2000. Oblast také figuruje na seznamu významných ptačích území.\nOkolo celé rezervace vede 3 km dlouhá naučná stezka s 12 informačními tabulemi a na východním břehu rybníka stojí z části volně přístupná pozorovací věž, ze které je možné sledovat okolní přírodu. V případě návštěvy lokality v rozmezí dubna až června má návštěvník možnost spatřit největší počet ptáků, nejvíce různých druhů ptáků se zde však vyskytuje na podzim.","url":"https://cs.wikipedia.org/wiki/%C5%98e%C5%BEabinec","thumbnail_url":"https://upload.wikimedia.org/wikipedia/commons/thumb/5/5c/%C5%98e%C5%BEabinec2.jpg/150px-%C5%98e%C5%BEabinec2.jpg"},{"id":"40632","type":"good","language_code":"cs","title":"Peklo","summary":"Peklo je místo v posmrtném životě, ve kterém jsou zemřelí podrobeni utrpení za viny, obvykle jako věčný trest. Náboženství s lineárním pojetím historie líčí peklo jako věčné příkladem jsou křesťanství, islám, ale zřejmě i starořecký Tartaros, zatímco náboženství s cyklickým pojetím času a reinkarnací líčí peklo jako přechodný stav mezi inkarnacemi, zejména v dharmických náboženstvích. Peklo je tradičně umístěno v podzemí (viz podsvětí). Jiným místem posmrtného života je nebe či ráj. \nDalší náboženství považují podsvětí za říši mrtvých obvykle umístěnou v podzemí, například Hádés, Hel, Šeol, Xibalbá nebo Mictlan. Ve starověkých mytologiích je často popisována možnost vstupu do podsvětí ze světa živých (viz také brána do pekel v pozdějších evropských pohádkách nebo v Božské komedii) kam odcházely duše zemřelých. Peklo je součástí řady mytologií, náboženství a folkloru. Peklo je obýváno démony a dušemi zemřelých. Peklo je v náboženských představách včetně křesťanství a islámu nejčastěji popisováno jako jezero ohně a síry (poprvé již ve Zjevení Janovu). V jiných tradicích je peklo naopak ledově chladné. Některé buddhistické i křesťanské texty (Božská komedie) připouštější existenci ohnivých i ledových pekel.","url":"https://cs.wikipedia.org/wiki/Peklo","thumbnail_url":"https://upload.wikimedia.org/wikipedia/commons/thumb/0/0f/Hortus_Deliciarum_-_Hell.jpg/150px-Hortus_Deliciarum_-_Hell.jpg"},{"id":"407167","type":"good","language_code":"cs","title":"Žralok dlouhoploutvý","summary":"Žralok dlouhoploutvý (Carcharhinus longimanus) je velký pelagický druh žraloka z čeledi modrounovitých, vyskytující se v mořích a oceánech subtropického a tropického pásu. Upřednostňuje hluboké vody, ale občas navštěvuje i vody pobřežní. Je snadno rozpoznatelný podle dlouhých prsních ploutví s bílými skvrnami. Studie Mezinárodního svazu ochrany přírody (IUCN) ukazuje, že jeho populace stále klesá a koncem roku 2018 byl druh vyhodnocen jako kriticky ohrožený.Žralok dlouhoploutvý je relativně agresivní a je považován za jeden z nejnebezpečnějších druhů žraloka pro člověka. Je hrozbou pro přeživší trosečníky lodních či leteckých neštěstí, mimo jiné se mu připisuje smrt mnoha trosečníků lodi Nova Scotia, která se potopila ve vodách Natalu za druhé světové války.","url":"https://cs.wikipedia.org/wiki/%C5%BDralok_dlouhoploutv%C3%BD","thumbnail_url":"https://upload.wikimedia.org/wikipedia/commons/thumb/2/24/Oceanic_Whitetip_Shark.png/150px-Oceanic_Whitetip_Shark.png"},{"id":"410098","type":"good","language_code":"cs","title":"Růže","summary":"Růže (Rosa) je rod keřovitých rostlin z čeledi růžovitých s více než 100 druhy, které se v přírodě vyskytují na severní polokouli, nejvíce v oblasti mírného pásu Eurasie, méně též v Severní Americe. Jsou to většinou světlomilné opadavé keře obloukovitého, prutnatého nebo plazivého habitu, některé rostou i jako opíravé liány. V přírodě obvykle rostou na světlých sušších místech v křovinách, okrajích lesů, na mezích a ladech, menší množství jich vyhledává vlhko. Krom jediného druhu mají lichozpeřené listy s převážně vytrvalými palisty, které vyrůstají na ostnitých větvích. Květy jsou oboupohlavné, zpravidla pětičetné, u původních botanických druhů vonné, v barevné škále od bílé a světle růžové po purpurovou, jen málo druhů je žlutých. Plodem je souplodí nažek uzavřené v šípku, který je zpravidla červený, zřídka též oranžový či černý. Podle odlišného přístupu jednotlivých botaniků je popsáno 100 až 300 samostatných druhů, v české flóře se uvádí 14 původních druhů. Vzhledem ke značné morfologické mnohotvárnosti a častým obtížím při určování bývá rod růže řazen mezi tzv. kritické taxony. Rod Rosa a dvanáct jeho tehdy známých druhů platně popsal Carl Linné ve svém spisu Species plantarum z roku 1753; nejstarší fosilní doklady o existenci růží jsou z období raných třetihor.\nRůže se velmi často pěstují jako okrasné rostliny v nesčetných kultivarech, které lze rozdělit na dvě základní skupiny: tzv. historické růže, vzniklé převážně křížením růže keltské a pěstované už od středověku, a moderní hybridní růže. Zahrada zaměřená na pěstování růží se nazývá rozárium; největším na světě je Europa-Rosarium v německém Sangerhausenu. Hojné využití mají růže jako řezané květiny. Pěstují se ale též jako léčivé rostliny a jako surovina pro výrobu růžového oleje, čajů, sirupů, marmelád a léčiv. Studiem a pěstováním růží se zabývá odborná disciplína zvaná rhodologie. Jako velmi stará kulturní rostlina, která doprovází člověka již od starověku, je hluboce zakořeněná v jeho kulturní historii, literatuře, mytologii a symbolice. V křesťanství je jedním ze symbolů Panny Marie a atributem mnohých světic, v květomluvě symbolem lásky. Vyskytuje se také v heraldice.","url":"https://cs.wikipedia.org/wiki/R%C5%AF%C5%BEe","thumbnail_url":"https://upload.wikimedia.org/wikipedia/commons/thumb/c/cb/Rosa_canina_.jpg/150px-Rosa_canina_.jpg"},{"id":"411824","type":"good","language_code":"cs","title":"Brukvovité","summary":"Brukvovité (Brassicaceae), alternativně též křížaté (Cruciferae), je velká čeleď vyšších dvouděložných rostlin z řádu brukvotvarých (Brassicales). Většina zástupců této čeledi jsou byliny s jednoduchými členěnými listy a bílými, žlutými nebo purpurovými čtyřčetnými květy. Mají poměrně uniformní stavbu květů a charakteristické plody, nazývané šešule. Vyskytují se po celém světě, nejvíc druhů je v mírném pásu. Celosvětově zahrnují více než 4000 druhů a jsou bohatě zastoupeny i v květeně České republiky. Mezi typické a v přírodě ČR běžné zástupce náleží např. kokoška pastuší tobolka, česnáček lékařský, penízek rolní, hořčice polní a osívka jarní.\nDo čeledi brukvovitých náležejí významné zemědělské plodiny, jako jsou zelí, kapusta, květák, ředkev, růžičková kapusta, hořčice, brokolice, pekingské zelí, křen, řepka aj. Některé druhy jsou pěstovány jako okrasné jednoleté, dvouleté či vytrvalé zahradní rostliny i skalničky, mají význam také v přírodní medicíně. Mezi zásadní látky, které obsahují, patří zejména glukosinoláty, které také způsobují štiplavou chuť většiny rostlin.","url":"https://cs.wikipedia.org/wiki/Brukvovit%C3%A9","thumbnail_url":"https://upload.wikimedia.org/wikipedia/commons/thumb/7/7d/Sisymbrium_loeselii_%285062348649%29.jpg/150px-Sisymbrium_loeselii_%285062348649%29.jpg"},{"id":"414188","type":"good","language_code":"cs","title":"Sépie vějířovitá","summary":"Sépie vějířovitá (Sepia apama) je hlavonožec z čeledi sépiovitých představující největšího zástupce z přibližně 100 známých druhů sépií. V dospělosti dorůstá délky až 1,5 metru i s chapadly a váží až 10,5 kg (jiné zdroje uvádějí hmotnost pouze mezi 5 až 6,5 kilogramy), samotná délka pláště je 520 milimetrů. Vyskytuje se pouze v příbřežních vodách Austrálie, kde obývá veškeré oblasti až do hloubky 100 metrů.\nV období rozmnožování vytváří sépie vějířovitá společenství o několika tisících jedincích nedaleko jihoaustralského města Whyalla, kde jsou často hlavním předmětem zájmu potápěčů a vědců zkoumajících jejich chování. Její kůže má schopnost měnit zbarvení v závislosti na svém okolí, což jí dává schopnost vytvářet dokonalou kamufláž před případnými predátory. V nouzi je schopna vypustit do vody velké množství tmavého barviva, které znesnadní její zaměření, zmate útočníka a umožní únik do bezpečí.\nJedná se o velice inteligentního dravce, který požírá menší ryby, kraby či jiné korýše, které chytne dvojicí delších chapadel. Zvláštností je, že sépie vějířovitá má tři srdce a modrou krev obsahující hemocyanin.","url":"https://cs.wikipedia.org/wiki/S%C3%A9pie_v%C4%9Bj%C3%AD%C5%99ovit%C3%A1","thumbnail_url":"https://upload.wikimedia.org/wikipedia/commons/thumb/9/9f/Cuttlefish_komodo_large.jpg/150px-Cuttlefish_komodo_large.jpg"},{"id":"41470","type":"good","language_code":"cs","title":"Souhvězdí Andromedy","summary":"Souhvězdí Andromedy je jedním ze 48 souhvězdí uvedených v díle řeckého astronoma Ptolemaia ze 2. století našeho letopočtu a současně jedním z 88 moderních souhvězdí. Nachází se severně od nebeského rovníku. Jméno souhvězdí je spojeno s řeckou mytologií, kde byla Andromeda etiopskou princeznou, dcerou krále Cefea a jeho manželky Kasiopeji. Král ji nechal přikovat na skalnatý útes, aby odčinil troufalost své manželky, která Andromedu prohlásila za krásou rovnou mořským nymfám Nereidám. Za trest měla být Andromeda obětována mořské příšeře. Tu na hvězdné obloze představuje souhvězdí Velryby. Před kletbou však Andromedu zachránil Perseus, jenž tímto místem procházel z boje s Gorgonou Medúsou, ze kterého si jako trofej nesl její useknutou hlavu. Andromeda se poté stala jeho manželkou.\nAndromeda je nejlépe viditelná na severní polokouli večer v podzimních měsících, spolu s dalšími souhvězdími z mýtu o Perseovi. Vzhledem k tomu, že se nachází v severní části hvězdné oblohy, je souhvězdí Andromedy viditelné pouze severně od 40 stupně jižní šířky; pozorovatelům, kteří jsou dále na jihu, je trvale skryta pod horizontem. Jedná se o jedno z největších souhvězdí, neboť má plochu 722 čtverečních stupňů. Je 1400krát větší než měsíční úplněk, má 55 procent velikosti největšího souhvězdí na obloze (souhvězdí Hydry) a přes 10násobek velikosti nejmenšího souhvězdí, tedy souhvězdí Jižního kříže.\nNejjasnější hvězdou souhvězdí je Alpheratz, jenž je dvojhvězdou, která dříve bývala součástí souhvězdí Pegase. Druhá nejjasnější hvězda souhvězdí, Mirach, je červeným obrem, jehož barvu lze určit pouhým okem. Další z hvězd souhvězdí Andromedy, hvězda Alamak, se řadí k nejkrásnějším barevným dvojhvězdám, které lze pozorovat amatérskými dalekohledy. Souhvězdí je nejvíce známo díky objektům hlubokého vesmíru, které se v jeho prostoru nacházejí. Nejznámější z nich je Galaxie v Andromedě (jindy označovaná též M31 nebo Velká Galaxie v Andromedě), což je nejbližší spirální galaxie od Mléčné dráhy a také jeden z nejjasnějších objektů Messierova katalogu. V souhvězdí se nachází několik slabších galaxií, včetně společníků M31, M110 a M32, jakož i vzdálenější galaxie NGC 891, která je příkladem spirální galaxie viděné z boku. Prstencovou planetární mlhovinu modré barvy NGC 7662, známou pod pojmenováním Modrá sněhová koule, lze spatřit v dalekohledu jako modrý objekt kulatého tvaru.\nV čínské astronomii hvězdy, jež tvoří souhvězdí Andromedy, byly součástí čtyř různých souhvězdí, které měly astrologický a mytologický význam; souhvězdí vztahující se k Andromedě existuje také v hinduistické mytologii. V souhvězdí Andromedy se nachází radiant slabého meteorického roje Andromedid, jenž má nejvyšší intenzitu v listopadu.","url":"https://cs.wikipedia.org/wiki/Souhv%C4%9Bzd%C3%AD_Andromedy","thumbnail_url":"https://upload.wikimedia.org/wikipedia/commons/thumb/5/59/Andromeda_constellation_map.png/150px-Andromeda_constellation_map.png"},{"id":"418045","type":"good","language_code":"cs","title":"Kukačka obecná","summary":"Kukačka obecná (Cuculus canorus) je druh ptáka z řádu kukaček (Cuculiformes) a čeledi kukačkovitých (Cuculidae). V Evropě jde společně s příbuznou kukačkou chocholatou (Clamator glandarius) o jediného zástupce kukaček a současně o jediný ptačí druh patřící mezi obligátní hnízdní parazity. Zbarvením je tento pták velikosti holuba vcelku nevýrazný, převážně šedý nebo hnědý s bílým, tmavě pruhovaným břichem a žlutýma nohama. Samci se na jaře ozývají charakteristickým a pronikavým voláním „ku–ku“, které kukačce dalo jméno v mnoha světových jazycích. \nS kukačkou se lze v létě setkat v řadě biotopů severní Afriky, Evropy a Asie, přičemž je zde přímo vázána na přítomnost hostitelských druhů, vesměs menších hmyzožravých pěvců. Samice v období snášení vyhledává vhodná hostitelská hnízda a naklade do nich vlastní vejce (až na výjimky po jednom vejci do každého hnízda). Nijak dál se již v rodičovských povinnostech neangažuje a veškerou rodičovskou péči o vlastní potomstvo přenechává hostitelům. Aby mladá kukačka s velkými nároky na přísun potravy v hostitelském hnízdě přežila, musí se rychle zbavit konkurence v podobě hostitelova potomstva. K tomu přistupuje již krátce po vylíhnutí, kdy zcela slepé kukaččí mládě na svůj hřbet postupně nabere všechna hostitelská vejce i mláďata, která vyháže přes okraj hnízda ven. \nKukačka obecná se díky své nezvyklé a dlouho blíže neprobádané rozmnožovací strategii a pronikavému hlasu spojovanému se změnou ročního období těšila již od nepaměti pozornosti lidí a stávala se častým folklórním i literárním objektem, jakož i předmětem zájmu řady předních evropských přírodovědců.","url":"https://cs.wikipedia.org/wiki/Kuka%C4%8Dka_obecn%C3%A1","thumbnail_url":"https://upload.wikimedia.org/wikipedia/commons/thumb/4/4d/Common_Cuckoo_by_Mike_McKenzie.jpg/150px-Common_Cuckoo_by_Mike_McKenzie.jpg"},{"id":"42015","type":"good","language_code":"cs","title":"Zábělá","summary":"Zábělá je přírodní rezervace na pravém břehu Berounky severovýchodně od plzeňské městské části Bukovec v okrese Plzeň-město. Přírodní rezervace byla vyhlášená v roce 1969 s novelizací v roce 1993 a 1998 a před svým vyhlášením podléhala mnoha historickým změnám.Většinu území rezervace pokrývá lesní vegetace. Důvodem ochrany je původní smíšený dubohabrový les s bylinným patrem (jaterník podléška, konvalinka vonná, pstroček dvoulistý) rostoucí na strmé skalnaté stráni přecházející postupně do roviny. Rezervace je bohatá na výskyt hajních bylin kvetoucích zpravidla z jara.Lokalita je dále významná i mykologicky, entomologicky a ornitologicky. Díky chráněným druhům rostlin a živočichů je vyhledávaným místem pro odborníky, laická veřejnost může využít turistickou a naučnou stezku.","url":"https://cs.wikipedia.org/wiki/Z%C3%A1b%C4%9Bl%C3%A1","thumbnail_url":"https://upload.wikimedia.org/wikipedia/commons/thumb/a/a2/Zabela_Berounka.jpg/150px-Zabela_Berounka.jpg"},{"id":"42422","type":"good","language_code":"cs","title":"Toki pona","summary":"Toki pona je izolační umělý jazyk vytvořený kanadskou lingvistkou a překladatelkou Sonjou Lang jako filozofický jazyk, který má zjednodušit myšlení a komunikaci. V roce 2001 byl poprvé prezentován na internetu a v roce 2014 byl ve své kompletní formě publikován v knize Toki Pona: The Language of Good (tj. „Toki pona: Jazyk dobra“). Po publikaci se začala malá komunita mluvčích rozrůstat. Uživatelé se většinou pohybují v online chatovacích místnostech, na sociálních sítích nebo jiných skupinách, ale během let proběhlo také několik organizovaných osobních setkání.\nZákladním rysem toki pona je minimalismus. Soustředí se na jednoduché univerzální koncepty a snaží se vyjádřit co nejvíce s použitím co nejjednodušších prostředků. Má 120–125 slov a 14 hlásek, které jdou jednoduše vyslovit napříč různými jazyky. I když nebyla původně zamýšlena jako mezinárodní pomocný jazyk, může tak fungovat. Toki pona je inspirovaná taoistickou filozofií a snaží se pomáhat svým uživatelům soustředit se na základní věci. V souladu se Sapir–Whorfovou hypotézou má podporovat pozitivní myšlení. Navzdory malé slovní zásobě jsou si mluvčí schopni rozumět a komunikovat spolu, při čemž spoléhají hlavně na kontext a kombinace několika slov k vyjádření specifičtějších významů.","url":"https://cs.wikipedia.org/wiki/Toki_pona","thumbnail_url":"https://upload.wikimedia.org/wikipedia/commons/thumb/8/8a/Toki_pona.svg/150px-Toki_pona.svg.png"},{"id":"427704","type":"good","language_code":"cs","title":"Boček z Jaroslavic a ze Zbraslavi","summary":"Boček z Jaroslavic a ze Zbraslavi, někdy také Boček z Obřan, (těsně před 1210 – prosinec 1255) byl moravský šlechtic z rodu pánů ze Zbraslavi.\nNarodil se jako nejstarší syn Gerharda ze Zbraslavi zřejmě těsně před rokem 1210. První písemná zmínka o něm pochází z roku 1232. V roce 1233 se účastnil bojů mezi Václavem I. a babenberskými vojsky. Král Václav I. se mu odvděčil tím, že mu ještě téhož roku udělil titul maršálka. V roce 1238 byl jmenován znojemským purkrabím. Své postavení zužitkoval při sňatku s Eufémií, dcerou velmože Přibyslava z Křižanova, po němž později zdědil rozsáhlé statky. Roku 1252 Boček získal titul hraběte z Perneggu. Téhož roku založil cisterciácký klášter ve Žďáru. V roce 1254 se účastnil křížové výpravy do Pruska. Angažoval se ve vysoké politice a významnou měrou přispěl k proslulosti svého rodu. Ve starší literatuře byl dokonce považován za zakladatele rodu pánů z Kunštátu. Zemřel v prosinci roku 1255.","url":"https://cs.wikipedia.org/wiki/Bo%C4%8Dek_z_Jaroslavic_a_ze_Zbraslavi","thumbnail_url":null},{"id":"43126","type":"good","language_code":"cs","title":"Obelisk","summary":"Obelisk (z řec.  ὀβελίσκος, zdrobnělina z ὀβελός – jehlice apod.) je památník v podobě samostatně stojícího sloupu, rozšířený zejména ve starověkém Egyptě. Klasicky má podobu štíhlého monolitu tvaru čtyřbokého komolého jehlanu, usazeného na čtyřboký podstavec a ukončený nízkým jehlanem, tzv. pyramidiem. Sloupové pomníky jiného tvaru se nazývají stéla.","url":"https://cs.wikipedia.org/wiki/Obelisk","thumbnail_url":"https://upload.wikimedia.org/wikipedia/commons/thumb/5/5e/Hippodrome_Constantinople_2007_007.jpg/150px-Hippodrome_Constantinople_2007_007.jpg"},{"id":"43246","type":"good","language_code":"cs","title":"Souhvězdí Trojúhelníku","summary":"Trojúhelník je malé souhvězdí v severní části hvězdné oblohy. Jeho jméno v latině je Triangulum (tj. trojúhelník) a je odvozené od tří nejjasnějších hvězd, které v souhvězdí tvoří dlouhý a úzký výrazný trojúhelník. Souhvězdí bylo známé již starověkým Babyloňanům a Řekům a souhvězdí je jedním ze 48 souhvězdí uvedených v díle řeckého astronoma Ptolemaia z 2. století našeho letopočtu. Nebeští kartografové Johann Bayer a John Flamsteed počátkem novověku v souhvězdí katalogizovali hvězdy, z nich šest má Bayerovo označení.\nBílé hvězdy Beta Trianguli (β Tri) a Gama Trianguli (γ Tri), které mají hvězdnou velikost 3,00m a 4,00m, tvoří základnu trojúhelníku a žlutobílá hvězda Alfa Trianguli (α Tri), o hvězdné velikosti 3,41m, tvoří vrchol rovnoramenného trojúhelníku. Zajímavou dvojhvězdou je Ióta Trianguli (ι Tri). V souhvězdí jsou tři hvězdné systémy s potvrzenými planetami. Dále se v souhvězdí nachází několik jasnějších galaxií, z nichž nejjasnější a nejbližší je galaxie v Trojúhelníku, v Messierově katalogu vesmírných objetků má galaxie označení M33. Galaxie je členem místní skupiny galaxií. První objevený kvasar 3C 48 se nachází uvnitř hranic souhvězdí Trojúhelníku.","url":"https://cs.wikipedia.org/wiki/Souhv%C4%9Bzd%C3%AD_Troj%C3%BAheln%C3%ADku","thumbnail_url":"https://upload.wikimedia.org/wikipedia/commons/thumb/a/ae/Triangulum_constellation_map.png/150px-Triangulum_constellation_map.png"},{"id":"43271","type":"good","language_code":"cs","title":"Paprskoploutví","summary":"Paprskoploutví (Actinopterygii) je největší třída obratlovců zahrnující „typické“ nebo „pravé“ ryby. Z dnes žijících ryb mezi paprskoploutvé nepatří jedině latimérie a bahníci, kteří jsou příbuznější suchozemským obratlovcům nežli paprskoploutvým rybám. Paprskoploutví jsou pojmenováni podle charakteristické stavby ploutví, které jsou u nich z největší části tvořeny tenkou blanitou plochou vyztuženou vějířovitě se rozbíhajícími paprsky. Další znaky jedinečné pro paprskoploutvé zahrnují např. šupiny, které byly původně ganoidní, později ale většinou redukované na elasmoidní, dále specifickou mineralizovanou tkáň (akrodin) na špičce zubů, neobvyklou stavbu koncového mozku, který je tzv. evertovaný (jeho hemisféry jsou oproti ostatním obratlovcům „naruby“), neobvyklé uspořádání cévní soustavy, která má přídatnou sekundární síť tenkých cév aj. \nPro ryby je standardní dýchání žábrami, i když jsou původně vybaveny i primitivními plícemi, které však byly u většiny z nich nahrazeny plynovým měchýřem. Srdce ryb má jednoduchou stavbu, je tvořeno jednou síní a jednou komorou a pumpuje krev přímo do žaber, kde proběhne její okysličení. Nozdry paprskoploutvých jsou jakési přepažené jamky nebo párové kanálky, které začínají i vyúsťují na povrchu hlavy; nemohou být použity k dýchání. Významným smyslovým orgánem ryb je tzv. proudový orgán, jehož součástí je postranní čára. Slouží pro vnímání pohybů, proudění a chvění vody. Paprskoploutví bývají gonochoristé a mívají vnější oplození (jikry jsou během tření oplozeny mlíčím samce). \nMezi paprskoploutvé patří jedni z nejmenších obratlovců vůbec (Paedocypris progenetica může dospívat i ve velikostech pod 8 mm). Naopak největší ryby mohou měřit asi 8 metrů (hlístoun červenohřívý) a vážit přes dvě tuny (měsíčníci). Největší paprskoploutvou rybou byla druhohorní Leedsichthys problematicus, která snad mohla měřit až 16 m. Necelá polovina (40 až 45 %) paprskoploutvých žije ve sladkých vodách, zbytek v mořích; některé druhy mohou migrovat mezi oběma typy vod. Zástupce paprskoploutvých lze nalézt také v nejrůznějších neobvyklých vodních prostředích od nejhlubších příkopů po vysoké hory, v jeskyních, na stěnách vodopádů nebo v nepravidelně zaplavovaných územích pouští. \nMezi paprskoploutvé se řadí více než 32 500 druhů obratlovců. Lze je rozdělit na dvě skupiny, Cladistia, kam řadíme bichiry, a Actinopteri, kam patří všechny ostatní paprskoploutvé ryby. V rámci Actinopteri mají bazální postavení jeseteři, následují mnohokostnatí (kaprouni a kostlíni). Nejúspěšnější skupinou paprskoploutvých jsou pak kostnatí (Teleostei). Systematika paprskoploutvých je stále ve vývoji, zejména co se týče bývalého sběrného taxonu ostnoploutví (Perciformes). Zejména kvůli rozdělení ostnoploutvých na mnoho drobnějších řádů se počet řádů paprskoploutvých rozrostl na více než 70. Nejstarší paprskoploutvé známe z raného devonu. Kostnatí jsou triasového stáří.   \nVýznam paprskoploutvých pro člověka je mnohočetný. Kromě akvaristiky nebo sportovního rybolovu jsou především velmi významnou složkou lidské potravy. V roce 2019 bylo naloveno celkem asi 80 miliónů tun ryb, nejvíce zastoupeny jsou mezi nimi sardele a další bezostní, tresky a makrelovití, především tuňáci. V chovech ryb bylo v roce 2019 vyprodukováno přes 56 miliónů tun ryb, mezi chovanými rybami dominují kaprovití.","url":"https://cs.wikipedia.org/wiki/Paprskoploutv%C3%AD","thumbnail_url":"https://upload.wikimedia.org/wikipedia/commons/thumb/c/c0/Actinopterygii-0001.jpg/150px-Actinopterygii-0001.jpg"},{"id":"43347","type":"good","language_code":"cs","title":"Bílá skála","summary":"Bílá skála je označení pro více skal a vrcholů:\n\nBílá skála (Křivoklátská vrchovina) (486 m)  – vrchol v Zbirožské vrchovině, západně od Bílé Skály v okrese Rokycany\nBílá skála (Rakovnická pahorkatina) (500 m) – vrchol v Žihelské pahorkatině, ssv. od Hradecka v okrese Plzeň-sever\nBílá skála (Třemošenská vrchovina, 614 m) (614 m) – vrchol v Brdech, severovýchodně od Skořic v okrese Rokycany\nBílá skála (Strašická vrchovina) (659 m) – vrchol v Brdech, severně od Strašic  v okrese Rokycany\nBílá skála (hradiště) – hradiště na této skále\nBílá skála (Třemošenská vrchovina, 721 m) (721 m) – vrchol v Brdech, severozápadně od Lázu v okrese Příbram\nBílá skála (760 m) – skalní útvar na Českomoravské vrchovině a zároveň přírodní památka nedaleko od obce Křižánky\nBílá skála (Orlické hory) – skalní útvar v Orlických horách\nBílá skála u Třebenic – skalní útvar na břehu Štěchovické přehrady\nBílá skála (Krkonoše) (968 m n. m.) – vrchol v Krkonošském národním parku, na rozhraní Jizerských hor a Krkonoš, mezi Příchovicemi a Pasekami nad Jizerouchráněných území:\n\nBílá skála (Libeň) – přírodní památka v Praze-Libni\nBílá skála u Srbské – přírodní památka v okrese Liberec\nBílá skála u Jamolic – přírodní památka v okrese Znojmo\nBílá skála (Žďárské vrchy) – přírodní památka v okrese Žďár nad Sázavousídel:\n\nBílá Skála (Terešov) – část obce Terešov v okrese Rokycany","url":"https://cs.wikipedia.org/wiki/B%C3%ADl%C3%A1_sk%C3%A1la","thumbnail_url":null},{"id":"436728","type":"good","language_code":"cs","title":"Paulinus z Yorku","summary":"Svatý Paulinus z Yorku (zemřel 10. října 644) byl římský křesťanský misionář a první yorský biskup. Paulinus byl členem mise vyslané papežem sv. Řehořem Velikým roku 601, jež měla za cíl obrátit pohanské Anglosasy od jejich náboženství ke křesťanství; Paulinus do Anglie dorazil roku 604 s druhou misionářskou vlnou, o jejíž činnosti během následujících dvou desetiletích se ví jen málo.\nPo několika letech strávených v Kentu byl Paulinus vysvěcen na biskupa, pravděpodobně roku 627. Doprovázel Æthelburgu z Kentu, sestru kentského krále Eadbalda, na cestě do Northumbrie, kde měla být provdána za krále Edwina, jehož později Paulinus pokřtil. Paulinus christianizoval mnohé z Edwinových poddaných a vybudoval několik kostelů; jedna z žen, jež byla Paulinem pokřtěna, byla Hilda z Whitby, která byla později svatořečena. Po Edwinově smrti Paulinus a Æthelburg opustili Northumbrii, nechajíce tam člena Paulinova kněžského sboru sv. Jakuba Jáhna. Paulinus se vrátil do Kentu, kde se stal rochesterským biskupem. Po své smrti roku 644 byl prohlášen za svatého.","url":"https://cs.wikipedia.org/wiki/Paulinus_z_Yorku","thumbnail_url":"https://upload.wikimedia.org/wikipedia/commons/thumb/0/09/Saint_Paulinus_of_York_%28cropped%29.jpg/150px-Saint_Paulinus_of_York_%28cropped%29.jpg"},{"id":"437015","type":"good","language_code":"cs","title":"Břehouš rudý","summary":"Břehouš rudý (Limosa lapponica) je velký druh bahňáka z čeledi slukovití (Scolopacidae). Tento tažný pták má výrazně odlišný svatební a prostý šat: zatímco svatební šat je sytě ryšavý s tmavým a světlým kropením, šat prostý je bledě bílý s tmavým kropením. Zobák je dlouhý, u kořene růžový a u špičky černý a mírně prohnutý směrem nahoru. Nohy jsou tmavé a dlouhé, což břehoušům dobře slouží při pohybu bahnem. Břehouš rudý se podobá příbuznému břehouši černoocasému, od nějž se liší především jemně proužkovaným ocasem, tmavými letkami bez kontrastních bílých polí, zahnutým zobákem a ve svatebním šatu rezavou celou spodinou těla. Samice břehoušů rudých jsou o trochu větší než samci.\nHnízdí v tundře a na otevřených rašeliništích v tajze od severní Skandinávie přes Sibiř až po Aljašku. Snůšku tvoří čtyři pískově zbarvená vejce, inkubují samec i samice pod dobu 20–24 dní. Na zimu migruje do mírného, subtropického i tropického podnebného pásu obou polokoulí. V Česku protahuje na jaře a na podzim. Během migrace břehouš může během jediného letu překonat tisíce kilometrů a u poddruhu baueri byl dokonce zaznamenán nejdelší známý migrační let bez přestávky, a sice 13 560 km během letu trvajícího 11 dní.\nRozlišuje se 5 poddruhů, které se liší areálem rozšíření a menší rozdíly jsou i ve velikosti ptáků a odstínu opeření. Živí se červy, měkkýši, korýši, pulci a hmyzem. Stravu občas doplňuje rostlinami a ovocem. Celková populace se k roku 2017 odhadovala na 1,1–1,15 milionu jedinců. Jelikož vykazuje klesající trend, IUCN druh hodnotí jako téměř ohrožený. K největším hrozbám druhu patří především úbytek přirozeného prostředí (vysoušení močálů, znečištění vody, stavba přehrad), situace je vážná především v oblasti Žlutého moře, kde se některé poddruhy zastavují na svých migračních cestách.","url":"https://cs.wikipedia.org/wiki/B%C5%99ehou%C5%A1_rud%C3%BD","thumbnail_url":"https://upload.wikimedia.org/wikipedia/commons/thumb/5/5a/BartailedGodwit24.jpg/150px-BartailedGodwit24.jpg"},{"id":"437614","type":"good","language_code":"cs","title":"Železniční trať Raspenava – Bílý Potok pod Smrkem","summary":"Železniční trať Raspenava – Bílý Potok pod Smrkem (v jízdním řádu pro cestující označená číslem 038) je jednokolejná regionální trať o délce 6,4 km vedoucí podél řeky Smědé v severních Čechách v okrese Liberec. Důvodem pro její vybudování byl rozvoj továren v oblasti horního toku řeky a nedostatečné spojení s nejbližší stávající železniční stanicí nacházející se v Raspenavě. S výstavbou trati se začalo v roce 1899. Hotova byla za rok a 3. května 1900 na ní byl zahájen provoz – nejprve vlaky taženými parními lokomotivami, posléze se přešlo na motorové vozy. Na začátku 21. století se sice uvažovalo o jejím zrušení (v rámci úsporných opatření), avšak nedošlo k němu a na trati díky podmínkám soutěže vypsané Libereckým krajem na provoz Jizerskohorské železnice, do níž tato trať patří, jezdí od roku 2011 moderní motorové vozy Regio-Shuttle RS1.","url":"https://cs.wikipedia.org/wiki/%C5%BDelezni%C4%8Dn%C3%AD_tra%C5%A5_Raspenava_%E2%80%93_B%C3%ADl%C3%BD_Potok_pod_Smrkem","thumbnail_url":"https://upload.wikimedia.org/wikipedia/commons/thumb/4/44/Stanice_B%C3%ADl%C3%BD_Potok_pod_Smrkem.JPG/150px-Stanice_B%C3%ADl%C3%BD_Potok_pod_Smrkem.JPG"},{"id":"437694","type":"good","language_code":"cs","title":"Železniční trať Frýdlant v Čechách – Jindřichovice pod Smrkem","summary":"Železniční trať Frýdlant v Čechách – Jindřichovice pod Smrkem (v jízdním řádu pro cestující označená společně s tratí Liberec – Černousy číslem 037) je jednokolejná  regionální trať vedená z Frýdlantu přes Dolní i Horní Řasnici a Nové Město pod Smrkem do Jindřichovic pod Smrkem. Důvodem její výstavby byly požadavky průmyslníků v okolí této tratě na snazší odvoz výrobků jejich továren. S výstavbou železniční tratě se začalo v roce 1900 a první vlak na trať vyjel 2. srpna 1902. O dva roky později byl otevřen navazující úsek z Jindřichovic do tehdy pruského Greiffenbergu (dnes Gryfów Śląski v Polsku). Ačkoliv tak existovalo přímé spojení tratě s Pruskem, žádné přímé vlaky nikdy nejezdily a cestující si museli v Jindřichovicích vždy přestoupit do jiného vlaku. Jindřichovice byly hraniční stanicí do vzniku druhé republiky, kdy došlo na základě Mnichovské dohody ke změně státních hranic jejich posunutím do českého vnitrozemí. Během druhé světové války připadla trať Německým říšským drahám, které na ní zajišťovaly provoz až do roku 1945. Po válce trať opět připadla Československu, ale hraniční přechod byl z důvodu obsazení oblasti za hranicemi polskou armádou v květnu 1945 uzavřen.\nV následujících letech se na trati střídaly parní lokomotivy různých řad v tahání nákladních vlaků, zatímco osobní dopravu zajišťovaly motorové vozy. Během roku 1972 došlo k ukončení zdejšího provozu parních strojů a k jejich nahrazení dieselovými lokomotivami. Na začátku 21. století byla trať zařazena do systému Jizerskohorské železnice, na níž od roku 2011 po dobu 15 let zajišťují osobní dopravu České dráhy vozy řady 840.","url":"https://cs.wikipedia.org/wiki/%C5%BDelezni%C4%8Dn%C3%AD_tra%C5%A5_Fr%C3%BDdlant_v_%C4%8Cech%C3%A1ch_%E2%80%93_Jind%C5%99ichovice_pod_Smrkem","thumbnail_url":"https://upload.wikimedia.org/wikipedia/commons/thumb/6/6f/Fr%C3%BDdlant%2C_tra%C5%A5_039%2C_2%2C6_km_01.jpg/150px-Fr%C3%BDdlant%2C_tra%C5%A5_039%2C_2%2C6_km_01.jpg"},{"id":"439902","type":"good","language_code":"cs","title":"Železniční trať Lovosice – Česká Lípa","summary":"Železniční trať Lovosice–Česká Lípa hlavní nádraží (v jízdním řádu pro cestující označená číslem 087) je jednokolejná regionální dráha vedoucí z Lovosic do České Lípy přes Litoměřice horní nádraží. Trať vystavěla společnost Ústecko-teplická dráha mezi lety 1896–1898 jako druhý úsek své Severočeské transverzálky – nejdelší místní dráhy v Českých zemích. Roku 1900 byla transverzálka prodloužena až do cílového Liberce.\nSpolečnost Ústecko-teplické dráhy zajišťovala provoz na trati až do roku 1923, kdy byla firma zestátněna a dopravu převzaly Československé státní dráhy. Ty zavedly provoz méně vytížených vlaků motorovými vozy a později provedly i rekonstrukce některých úseků. Mezi lety 1938–1945 byla doprava v režii německých Deutsche Reichsbahn.\nParní lokomotivy na trati sloužily až do roku 1979, kdy byly definitivně nahrazeny stroji motorovými. Od devadesátých let nastal pokles zejména nákladní dopravy a i doprava osobní byla plně převedena do režie motorových vozů, zejména řady 810. Trať byla zařazena mezi regionální dráhy a po roce 2005 klesla nákladní doprava na minimum.\nV současnosti (2022) jsou osobní vlaky na trati, jezdící ve dvouhodinovém taktu, vedeny motorovými jednotkami Regionova (814) a 841.2, které zde jezdí od září 2021. Vlaky z Lovosic pokračují dále do Loun, případně Postoloprt. Dále jsou tyto vlaky posíleny v úseku Úštěk – Litoměřice (– Louny). V DÚK jsou vlaky vedeny jako linka U11. V úseku Lovosice(Čížkovice) – Litoměřice je také doplňují vlaky dopravce AŽD Praha, které z Lovosic(Čížkovic) pokračují dále do Mostu (linka U10). Nákladní doprava již není od roku 2011 provozována.\n\n","url":"https://cs.wikipedia.org/wiki/%C5%BDelezni%C4%8Dn%C3%AD_tra%C5%A5_Lovosice_%E2%80%93_%C4%8Cesk%C3%A1_L%C3%ADpa","thumbnail_url":"https://upload.wikimedia.org/wikipedia/commons/thumb/f/f3/%C3%9A%C5%A1t%C4%9Bk_train_station.jpg/150px-%C3%9A%C5%A1t%C4%9Bk_train_station.jpg"},{"id":"441103","type":"good","language_code":"cs","title":"Starověká židovská filozofie","summary":"Starověká židovská filozofie vznikla ze snahy zpřístupnit judaismus helénistickému prostředí, formovanému zejména řeckou filozofií. Byla tak přirozeným pokračováním předchozího kroku, jímž byl překlad Tanachu (hebrejské Bible) do řečtiny (Septuaginta). Bible sice samozřejmě používá koncepty, s nimiž pracuje také filozofie (například monoteistický koncept Boha nebo otázka teodiceje), od filozofie jako racionálního, metodicky zajištěného a systematického zkoumání skutečnosti se však zásadně liší tím, že vychází z Božího zjevení jako posledního zdroje pravdy.\nŽidovská filozofie vcelku přirozeně vznikla v židovské helénistické diaspoře s centrem v egyptské Alexandrii, kde židé velmi často hovořili řecky a dostávali se do úzkého styku s pozdně řeckou vzdělaností a kulturou. V tomto kulturně vyspělém prostředí se snažili obhájit své náboženství a zároveň pomocí filozofických prostředků hlouběji pochopit smysl biblických textů. Židovští filozofové se vyrovnávali s eklektickou filozofií pozdního starověku, jež byla samozřejmou součástí tehdejší vzdělanosti a v níž se především uplatnily vlivy platonismu, stoicismu, Poseidónia, kynismu a novopythagoreismu.\nZ židovské helénistické filozofie se zachovalo dílo Aristobúlovo (2. století př. n. l.), Kniha Moudrosti (3. století př. n. l.?), 4. kniha Makabejská (1. století n. l.) a především pak dílo Filóna Alexandrijského (počátek 1. století př. n. l.), jež mělo díky konceptu hypostazovaného Logu velký význam pro křesťanskou christologii.\nPo první židovské válce (66-74 n. l.) však rabínský judaismus, jenž se stal stěžejním židovským myšlenkovým proudem, helénistickou filozofii odmítl, opět zdůraznil význam hebrejštiny a navázal na biblické koncepty, jež mírně modifikoval. Z vlastního učení a výkladů rabínů postupně vznikl Talmud, jenž však podobně jako Bible nepředstavoval systematické teologické či filozofické pojednání. Tato nesystematičnost ovšem umožnila dalším židovským myslitelům poměrně svobodnou interpretaci Talmudu a poskytla tak východisko k rozvoji středověké židovské filozofie.","url":"https://cs.wikipedia.org/wiki/Starov%C4%9Bk%C3%A1_%C5%BEidovsk%C3%A1_filozofie","thumbnail_url":"https://upload.wikimedia.org/wikipedia/commons/thumb/9/99/Image-Diaspora_synagogues_in_Antiquity.png/150px-Image-Diaspora_synagogues_in_Antiquity.png"},{"id":"441253","type":"good","language_code":"cs","title":"Sopečné plyny","summary":"Sopečné plyny či také vulkanické plyny jsou jedním z produktů vulkanismu. Tvoří je směsice pro člověka převážně jedovatých horkých plynů, které vznikají uvolňováním z roztaveného magmatu při jeho výstupu k povrchu, či v některých případech i interakcí podzemní vody s magmatem. Pokud se magma dostane na povrch, stává se lávou a sopečné plyny volně přecházejí do atmosféry, kde se stávají významnými skleníkovými plyny. V některých případech ale nadloží zabraňuje uvolňování sopečných plynů, čímž dochází k jejich akumulaci, nárůstu tlaku, což se může projevit explozivní erupcí sopky za vzniku tefry. Za normálních okolností, když nejsou tlaky extrémní, se sopečné plyny uvolňují prostřednictvím postupného průchodu přes půdu, anebo vznikem fumarol.Sopečné plyny jsou tvořeny převážně vodní párou jakožto základní složkou všech plynů produkovaných vulkanickou aktivitou. Mezi další plyny patři různé oxidy síry (např. oxid siřičitý), fluorovodík, chlorovodík, oxid uhelnatý, methan, fluorid křemičitý, amoniak, oxid uhličitý a mnoho dalších jako např. karbonylsulfid či radon. Většina těchto plynů je pro život nebezpečná a při jejich uvolňování hrozí zasaženému jedinci smrt. Nebezpečí představuje skutečnost, že velké množství sopečných plynů je těžší než vzduch, a často se tedy drží v nižších oblastech, kde vyplňují deprese či tečou údolími. Některé z nich, jako například oxid uhličitý, jsou současně bez zápachu a bezbarvé, takže nejsou člověkem rozpoznatelné. Občas se stává, že jejich výskyt dosahuje jen určité výšky, jako se stalo při erupci sopky Hekla v roce 1974, kdy plyny zabíjely zvířata jen do výšky 1 metru nad zemí, stojícímu člověku nehrozilo nebezpečí.Množství produkovaných plynů roste s rozdílem tlaku, který je mezi taveninou a atmosférou. V hloubi planety panují značné litostatické tlaky, které nedovolují plynu uniknout z taveniny. Při výstupu k povrchu litostatický tlak postupně klesá, což dovoluje vzniku bublin v tavenině tzv. vesikule. Vznik vesikulí je důležitý i proto, že magma tak zmenšuje svoji hustotu, což mu umožňuje v pokračování výstupu k povrchu, jelikož se stane méně husté než okolní horniny. Pokud je atmosférický tlak vysoký, dochází k menší produkci sopečných plynů a k menším sopečným mrakům nad sopkou. Často utuhne magma dříve, než uniknou všechny sopečné plyny, v takovém případě vznikají v hornině malé vesikuly obsahující primární složení sopečných plynů. Často jsou tyto vesikuly druhotně vyplněny roztoky, které zkrystalizují, čímž vzniknou drúzy.","url":"https://cs.wikipedia.org/wiki/Sope%C4%8Dn%C3%A9_plyny","thumbnail_url":"https://upload.wikimedia.org/wikipedia/commons/thumb/1/18/Augustine_Volcano_Jan_12_2006.jpg/150px-Augustine_Volcano_Jan_12_2006.jpg"},{"id":"44141","type":"good","language_code":"cs","title":"Souhvězdí Malého medvěda","summary":"Malý medvěd (latinsky Ursa Minor, Malá medvědice) je souhvězdí severní oblohy, známější pod názvem „Malý vůz“. Je jedním z 88 moderních souhvězdí a také jedním z 48 souhvězdí uvedených Ptolemaiem. Bylo však známo již starořeckému astronomovi a matematikovi Thaletovi. Sousedí se souhvězdími Draka, Žirafy a Cefea. Jedná se o cirkumpolární souhvězdí, které je v severních zeměpisných šířkách stále nad obzorem. Na počátku 21. století se v Malém medvědovi nachází severní nebeský pól, Polárku od něj dělí pouze 0,7 úhlového stupně. Poloha severního nebeského pólu mezi hvězdami se mění vlivem precesního pohybu zemské osy, nejblíže k pólu bude Polárka okolo roku 2100, ve vzdálenosti 27,5 úhlové minuty, po tomto datu se od něj zase začne pozvolna vzdalovat.\nNejjasnější hvězdou je Polárka (α UMi), která má pro lidstvo velký praktický význam v tom, že identifikuje polohu nebeského severního pólu. Byla tak velmi důležitá pro navigaci, zejména pro námořníky. Polárka je obří žlutobílou proměnnou hvězdou a nejjasnější cefeidou hvězdné oblohy. Kochab (β UMi) je hvězdou, která již opustila hlavní posloupnost. Je oranžovým obrem s hvězdnou velikostí 2,08m a je jen o něco méně jasná než Polárka. Kochab a třetí nejjasnější hvězdu souhvězdí, Pherkad (γ UMi), nazývali starověcí námořníci strážci pólu. Planety byly zjištěny u čtyř hvězd, včetně Kochabu. Souhvězdí také obsahuje izolovanou neutronovou hvězdu Calvera a nejžhavějšího známého bílého trpaslíka H1504+65 s povrchovou teplotou 200 000 K.\nCo do rozlohy patří Malému medvědovi 56. místo z 88 souhvězdí. Ve starověku bylo souhvězdí Malého medvěda považováno za dračí křídlo a tedy za součást souhvězdí Draka. Dračí křídlo je na rozdíl od asterismu sedmi hvězd Malého vozu vůz již zapomenuto. Řecký básník Aratos nazýval souhvězdí Κυνόσουρα (Kynosúra), tedy „psí ocas“.","url":"https://cs.wikipedia.org/wiki/Souhv%C4%9Bzd%C3%AD_Mal%C3%A9ho_medv%C4%9Bda","thumbnail_url":"https://upload.wikimedia.org/wikipedia/commons/thumb/0/04/Ursa_Minor_constellation_map.png/150px-Ursa_Minor_constellation_map.png"},{"id":"441571","type":"good","language_code":"cs","title":"Železniční trať České Budějovice – Černý Kříž","summary":"Železniční trať České Budějovice – Černý Kříž (v jízdním řádu pro cestující označená číslem 194) je jednokolejná regionální trať, která vede z jižního okraje Českých Budějovic, kde odbočuje z tratě do Lince, přes Český Krumlov, Kájov a Novou Pec do Černého Kříže. Provoz na trati byl zahájen ve třech etapách v letech 1891, 1892 a 1910, hlavním důvodem pro stavbu byl odvoz dřeva ze Schwarzenberských lesů a tuhy z dolů patřících taktéž Schwarzenbergům, dále též stavba spojení do Bavorska. Pravidelnou osobní dopravu zajišťuje od GVD 2017/18 společnost GW Train Regio, na trati od GVD 2016/17 jezdí také expresy Českých drah.","url":"https://cs.wikipedia.org/wiki/%C5%BDelezni%C4%8Dn%C3%AD_tra%C5%A5_%C4%8Cesk%C3%A9_Bud%C4%9Bjovice_%E2%80%93_%C4%8Cern%C3%BD_K%C5%99%C3%AD%C5%BE","thumbnail_url":"https://upload.wikimedia.org/wikipedia/commons/thumb/9/93/Bor%C5%A1ov_nad_Vltavou%2C_nov%C3%BD_%C5%BEelezni%C4%8Dn%C3%AD_most.JPG/150px-Bor%C5%A1ov_nad_Vltavou%2C_nov%C3%BD_%C5%BEelezni%C4%8Dn%C3%AD_most.JPG"},{"id":"443247","type":"good","language_code":"cs","title":"Revoluce 1848–1849 v Rakouském císařství","summary":"Revoluce 1848–1849 v Rakouském císařství pramenila jednak z nespokojenosti s feudalismem a Metternichovým absolutismem, nemalý podnět revolucím v Rakouském císařství ovšem představoval také počáteční úspěch zahraničních revolucí v roce 1848.","url":"https://cs.wikipedia.org/wiki/Revoluce_1848%E2%80%931849_v_Rakousk%C3%A9m_c%C3%ADsa%C5%99stv%C3%AD","thumbnail_url":"https://upload.wikimedia.org/wikipedia/commons/thumb/f/fa/Praha_Barricades_1848.jpg/150px-Praha_Barricades_1848.jpg"},{"id":"445611","type":"good","language_code":"cs","title":"Brutnákovité","summary":"Brutnákovité (Boraginaceae) je čeleď vyšších dvouděložných rostlin. V mírném pásu to jsou byliny, v tropech často i dřeviny. Čeleď je celosvětově rozšířena a hojně zastoupena i v evropské květeně. Na území ČR se přirozeně vyskytuje 36 druhů v 16 rodech převážně na teplejších stanovištích.\nPro většinu zástupců jsou charakteristické květy v květenství zvaném vijan a drsné ochlupení listů a stonků. Listy jsou nejčastěji střídavé a jednoduché. Květy mají srostlé korunní lístky. Charakteristickými účinnými obsahovými látkami jsou zejména alkaloidy na bázi pyrrolizidinu. Do čeledi náleží rostliny používané především v minulosti jako léčivky a některé užitkové rostliny poskytující např. barviva. Mezi známé lidové léčivky náleží namátkou plicník lékařský (Pulmonaria officinalis) a kostival lékařský (Symphytum officinale).\nPozice čeledi v taxonomickém systému nebyla dlouho vyřešena a čeleď nebyla zařazena do platného řádu. Teprve nejnovější systém APG IV, vydaný v roce 2016, ji uvádí jako jedinou čeleď nově vytvořeného řádu Boraginales (brutnákotvaré). Čeleď je pojata široce a zahrnuje i dříve někdy rozlišované čeledi stužkovcovité (Hydrophyllaceae), Lennoaceae, Ehretiaceae a Hoplestigmataceae. Je členěna do 6 podčeledí, všichni původní evropští zástupci náležejí do podčeledi Boraginoideae.","url":"https://cs.wikipedia.org/wiki/Brutn%C3%A1kovit%C3%A9","thumbnail_url":"https://upload.wikimedia.org/wikipedia/commons/thumb/3/3b/Myosotis_sylvatica2_ies.jpg/150px-Myosotis_sylvatica2_ies.jpg"},{"id":"450019","type":"good","language_code":"cs","title":"Bowling for Soup","summary":"Bowling for Soup (často přepisováno ¡Bowling for Soup!, nebo zkráceně BFS)\nje americká punkrocková hudební skupina, která vznikla v červnu roku 1994 ve městě Wichita Falls (Texas, USA). Nyní sídlí v texaském městě Denton.\nKapela vznikla ve složení Jaret Reddick, Erik Chandler, Chris Burney a Lance Morril na pozici bubeníka. V roce 1998 z kapely Morril odešel a nahradil ho Gary Wiseman, v lednu 2019 se pak s kapelou rozloučil Erik Chandler, kterého nahradil Rob Felicetti z kapely Patent Pending.\nKapela hraje žánr, který lze definovat jako Pop/Rock. Nejčastěji jsou Bowling for Soup spojováni se styly pop punk, punk rock a alternativní rock. Avšak například v albu Rock on Honorable Ones!! lze najít prvky jazzu, metalu či ska. Některé písně obsahují trochu rapu (například „I Gotchoo“), indie stylu a někdy skupina zavítá i do klasičtějších stylů, třeba hit „Belgium Polka“ má prvky klasické polky. Bowling for Soup jsou ovlivněni mnoha známými skupinami, především kapelou Green Day, dále The Cars, Weezer, či Buzzcocks. Na druhém albu Cell Mates zpívají společně se skupinou The V.I.M.S. S kapelou SR-71 nazpívali velmi populární hit „1985“ z alba A Hangover You Don't Deserve z roku 2004. Bowling for Soup sami také ovlivnili několik umělců, například skupiny Junior a Forever the Sickest Kids.Skupina do roku 2022 vydala 15 oficiálních studiových alb. Nejúspěšnějším hitem skupiny je singl „Girl All the Bad Guys Want“ z roku 2002 z alba Drunk Enough to Dance, který byl v roce 2003 nominován na Grammy v kategorii Nejlepší popová píseň kapely a získal osmé místo v britském žebříčku UK Singles Chart a šedesáté čtvrté místo v americkém žebříčku hitů Hot 100.","url":"https://cs.wikipedia.org/wiki/Bowling_for_Soup","thumbnail_url":"https://upload.wikimedia.org/wikipedia/commons/thumb/9/9f/Bowling_for_soup2.jpg/150px-Bowling_for_soup2.jpg"},{"id":"450266","type":"good","language_code":"cs","title":"Atentát na Ronalda Reagana","summary":"Neúspěšný atentát na Ronalda Reagana, 40. prezidenta Spojených států amerických, byl spáchán 30. března 1981 ve Washingtonu. Reagan, který byl v úřadu teprve 69 dnů, byl spolu se třemi dalšími osobami vážně postřelen Johnem Hinckleym. Prezident Reagan sice utrpěl vážný průstřel plicního laloku, avšak díky rychlé lékařské pomoci se poměrně rychle uzdravil. Stal se tak, po Theodoru Rooseveltovi, v pořadí druhým americkým prezidentem, který přežil atentát provedený střelnou zbraní.\nAčkoliv viceprezident USA nebyl oficiálně povolán k převzetí úřadu prezidenta, jistou kontroverzi vyvolala skutečnost, že se George H. W. Bush do Washigtonu velice rychle dostavil z texaského Fort Worthu, na palubě Air Force Two.\nHinckley byl shledán nevinným z důvodu úplné nepříčetnosti a byl umístěn do psychiatrické léčebny, z níž byl propuštěn v září 2016. Tento rozsudek vyvolal širokou diskusi o zákonech týkajících se zproštění viny z důvodu nepříčetnosti. Na jejím základě byly příslušné zákony přepracovány tak, aby došlo ke zmírnění rizika jejich zneužití ze strany obžalovaného.","url":"https://cs.wikipedia.org/wiki/Atent%C3%A1t_na_Ronalda_Reagana","thumbnail_url":"https://upload.wikimedia.org/wikipedia/commons/thumb/2/2d/Photograph_of_chaos_outside_the_Washington_Hilton_Hotel_after_the_assassination_attempt_on_President_Reagan_%28white_border_removed%29.png/150px-Photograph_of_chaos_outside_the_Washington_Hilton_Hotel_after_the_assassination_attempt_on_President_Reagan_%28white_border_removed%29.png"},{"id":"456766","type":"good","language_code":"cs","title":"Výprava Jindřicha Lva do Svaté země","summary":"Výprava Jindřicha Lva do Svaté země, která proběhla v letech 1172–73, byla výprava předních saských šlechtických a církevních osobností do Svaté země, mající politické i náboženské pozadí. Saský a bavorský vévoda Jindřich Lev v doprovodu několika vysokých feudálů a církevních hodnostářů výpravu zahájil v Brunšviku, prošel Bavorskem, Rakousy, Uhry a byl v Konstantinopoli přijat byzantským císařem Manuelem I. Komnenem, s nímž vedl politická jednání. Poté navštívil nejvýznamnější místa Svaté země a setkal se s jeruzalémským králem Amaurym I. Na zpáteční cestě se setkal také s antiochijským knížetem Bohemundem III. a s Kilič Arslanem II., sultánem ikonským.","url":"https://cs.wikipedia.org/wiki/V%C3%BDprava_Jind%C5%99icha_Lva_do_Svat%C3%A9_zem%C4%9B","thumbnail_url":"https://upload.wikimedia.org/wikipedia/commons/thumb/f/f2/Braunschweig_Brunswick_Heinrich_der_Loewe_Heinrichsbrunnen_%282005%29.JPG/150px-Braunschweig_Brunswick_Heinrich_der_Loewe_Heinrichsbrunnen_%282005%29.JPG"},{"id":"45704","type":"good","language_code":"cs","title":"Apollo 11","summary":"Apollo 11 byl americký pilotovaný kosmický let programu Apollo, během něhož 20. července 1969 lidé poprvé stanuli na povrchu Měsíce.Trojici astronautů – velitele Neila Armstronga, pilota lunárního modulu Edwina „Buzze“ Aldrina a pilota velitelského modulu Michaela Collinse – v kosmické lodi Apollo 11 vynesla 16. července 1969 raketa Saturn V na oběžnou dráhu Země. V programu Apollo to byl pátý pilotovaný let a třetí let k Měsíci. O tři dny později, 19. července, přiletěli na oběžnou dráhu Měsíce. Dne 20. července 1969 se Armstrong a Aldrin v lunárním modulu spustili na povrch Měsíce a ve 20:17:40 UTC přistáli v Moři klidu (Mare Tranquillitatis). O šest hodin později vstoupil Armstrong jako první člověk na povrch Měsíce. Společně s Aldrinem během dvou a půlhodinové vycházky nasbírali 22 kg měsíčních hornin a po 21 hodinách a 31 minutách pobytu na povrchu odstartovali zpět ke Collinsovi, který zatím čekal ve velitelském modulu na oběžné dráze Měsíce. Po spojení s velitelským modulem se všichni vydali na zpáteční cestu k Zemi. Přistáli v Tichém oceánu 24. července 1969.\nDosažením povrchu Měsíce posádka Apolla 11 splnila cíl vyhlášený 25. května 1961 prezidentem USA Johnem F. Kennedym – do konce dekády stanout na povrchu Měsíce a bezpečně se vrátit na Zemi.\nPodle katalogu COSPAR dostal let označení 1969-059A a byl 31. letem pilotované kosmické lodě z naší planety.","url":"https://cs.wikipedia.org/wiki/Apollo_11","thumbnail_url":"https://upload.wikimedia.org/wikipedia/commons/thumb/2/27/Apollo_11_insignia.png/150px-Apollo_11_insignia.png"},{"id":"458072","type":"good","language_code":"cs","title":"Pontiacovo povstání","summary":"Pontiacovo (počeštěně Pontiakovo) povstání (také Pontiacova válka, vzpoura nebo spiknutí) byla válka zahájená v roce 1763 volnou konfederací indiánských kmenů a skupin z oblasti Velkých kanadských jezer, Illinois a Ohia. Indiáni se postavili proti politice Velké Británie v tomto regionu po britském vítězství ve francouzsko-indiánské válce (1754–1763). Bojovníci z mnoha různých kmenů se připojili k povstání, aby se pokusili vyhnat britské vojáky a osadníky z území, které Britové získali po sedmileté válce. Válka byla pojmenována po ottawském náčelníkovi Pontiacovi, nejvýznamnějšímu z domorodých vůdců zúčastněných v konfliktu.\nVálka začala v květnu 1763, kdy domorodí Američané nespokojení s politikou britského generála Jeffreyho Amhersta napadli množství britských pevností a osad. Osm pevností bylo zničeno a stovky vojáků a kolonistů bylo zabito nebo zajato, mnoho dalších bylo donuceno uprchnout. Nepřátelství bylo zastaveno poté, co akce britské armády v roce 1764 vedly k mírovým jednáním během následujících dvou let. Indiáni nebyli schopni Brity vyhnat, povstání však přesto donutilo britskou vládu změnit politiku, která válku vyprovokovala.\nBoje na severoamerické hranici se vyznačovaly brutalitou, zabíjením zajatců, střílením civilistů a dalšími krutostmi. V jednom z nejznámějších incidentů války se britští důstojníci z pevnosti Pitt  pokusili infikovat obléhající Indiány neštovicemi pomocí virem zamořených dek. Krutost a proradnost projevená v tomto konfliktu byla obrazem rostoucí rasové bariéry mezi evropskými kolonisty a domorodci. Britská vláda se pokusila zabránit dalšímu rasovému násilí vydáním tzv. Royal Proclamation v říjnu 1763, čímž měla být vytvořena trvalá hranice mezi kolonisty a domorodci. Tato „linie“ se ukázala jako velmi nepopulární mezi osadníky a byla jednou z příčin vypuknutí americké revoluce.","url":"https://cs.wikipedia.org/wiki/Pontiacovo_povst%C3%A1n%C3%AD","thumbnail_url":"https://upload.wikimedia.org/wikipedia/commons/thumb/3/3d/Pontiac_conspiracy.jpg/150px-Pontiac_conspiracy.jpg"},{"id":"45850","type":"good","language_code":"cs","title":"Monosacharidy","summary":"Monosacharidy (z řečtiny monos: jednoduchý, sacchar: cukr) jsou základní sacharidy, které již nelze dále dělit na jednodušší. Jsou základní stavební jednotkou všech složitějších sacharidů – oligosacharidů a polysacharidů. Monosacharidy jsou typicky krystalické látky dobře rozpustné ve vodě a v polárních rozpouštědlech. Monosacharidy jsou chirální sloučeniny, to znamená, že jsou opticky aktivní a stáčejí rovinu rovinně polarizovaného světla.\nMonosacharidy s aldehydovou skupinou se nazývají aldosy, s ketoskupinou ketosy. Podle počtu uhlíků se dělí na triosy, tetrosy, pentosy a hexosy. Shoda konfigurace na posledním chirálním uhlíku s konfigurací D- nebo L-glyceraldehydu určuje příslušnost monosacharidu do konfigurační řady D nebo L. Názvosloví monosacharidů se tvoří pomocí konfiguračních přepon, které označují relativní konfiguraci na chirálních centrech molekuly.\nV roztoku existují převážně v cyklických formách, přičemž formy s pětičlenným kruhem označujeme jako furanosy. Šestičlenné kruhy nazýváme pyranosy. Při uzavření cyklické formy dochází k vzniku dvou anomerů, které rozlišujeme za pomoci anomerních konfiguračních symbolů α a β. Pyranosy se v roztoku nejčastěji vyskytují v židličkových konformacích, furanosy jsou konformačně flexibilnější a preferují obálkové konformace.\nMonosacharidy bývají obecně ne zcela přesně nazývány cukry, jako cukry však označujeme jen sacharidy sladké chuti, tedy i většinu monosacharidů. Monosacharidy hrají důležitou roli v primárním i sekundárním metabolismu, vznikají v zelených rostlinách v procesu fotosyntézy a v organické syntéze slouží jako zásobárna chirálních sloučenin.\nO rozvoj chemie monosacharidů se výrazně zasloužil německý chemik Hermann Emil Fischer (1852–1919), který uskutečnil první totální syntézu D-glukosy z formaldehydu a zavedl základní nomenklaturu sacharidů. Z českých chemiků se v chemii sacharidů nejvíce realizoval Emil Votoček (1872–1950).","url":"https://cs.wikipedia.org/wiki/Monosacharidy","thumbnail_url":"https://upload.wikimedia.org/wikipedia/commons/thumb/a/af/Glucose_crystal.jpg/150px-Glucose_crystal.jpg"},{"id":"459383","type":"good","language_code":"cs","title":"Brionská deklarace","summary":"Brionská deklarace nebo též Dohoda z Brioni (slovinsky Brionska deklaracija, chorvatsky Brijunska deklaracija, anglicky Brioni Declaration) ze 7. července 1991 byla snahou o sjednání mírového řešení počínající jugoslávské krize a také snahou o zabránění rozpadu Socialistické federativní republiky Jugoslávie (SFRJ). Smluvními stranami byly Republika Slovinsko a Republika Chorvatsko na straně jedné a Socialistická federativní republika Jugoslávie na straně druhé, zprostředkovatelem jednání byla ministerská trojka Evropských společenství (ES). Dohoda znamenala ukončení bojů ve Slovinsku a vyřešení ústavní krize v Předsednictvu SFRJ, která trvala od 15. května 1991. Dohoda na tři měsíce přerušila účinnost ústavních zákonů parlamentů Slovinska a Chorvatska z 25. června 1991, kterými země vyhlásily nezávislost, a upravila režim na slovinských hranicích. Tříměsíční moratorium mělo znesvářené strany přinutit k dalším jednáním, na jejichž konci měla být zachována Jugoslávie. Slovinsko potvrdilo nezávislost s účinností okamžitě k uplynutí moratoria. Chorvatský parlament tak učinil až 8. října 1991, kdy na polotajném zasedání mimo své obvyklé sídlo potvrdil nezávislost a přerušení vazeb se SFRJ. Dezintegraci SFRJ se nakonec zabránit nepodařilo.","url":"https://cs.wikipedia.org/wiki/Brionsk%C3%A1_deklarace","thumbnail_url":null},{"id":"460407","type":"good","language_code":"cs","title":"John Herschel","summary":"Sir John Frederick William Herschel (7. března 1792 Slough, tehdy Buckinghamshire, dnes Berkshire, Spojené království – 11. května 1871 Hawkhurst, Kent, Spojené království) byl anglický astronom, matematik, chemik a průkopník fotografování.\nDokončil práci svého otce, astronoma Williama Herschela, na katalogizaci severní hvězdné oblohy a rozšířil ji o katalog objektů nacházejících se na jižní hvězdné obloze. Objevil 525 mlhovin a hvězdokup\na 3300 dvojhvězd. Pojmenoval sedm Saturnových měsíců a čtyři měsíce Uranu.Při svých experimentech s thiosíranem sodným objevil jeho schopnost rozpouštět halogenidy stříbra, tato schopnost byla později využita k ustalování fotografií. Jeho další pokusy vedly k objevu fotografického postupu zvaného kyanotypie. Použil také pravděpodobně jako první názvy „fotografie“, „negativ“ a „pozitiv“ „snímek“.\nSe svou manželkou Margaret během pobytu v jižní Africe kreslil tamní flóru a jeho 112 ilustrací bylo v roce 1996 vydáno v botanickém díle Flora Herscheliana.","url":"https://cs.wikipedia.org/wiki/John_Herschel","thumbnail_url":"https://upload.wikimedia.org/wikipedia/commons/thumb/d/d8/Sir_John_Herschel_with_Cap_by_Julia_Margaret_Cameron_%28detail%29.jpg/150px-Sir_John_Herschel_with_Cap_by_Julia_Margaret_Cameron_%28detail%29.jpg"},{"id":"46137","type":"good","language_code":"cs","title":"Letní olympijské hry 2000","summary":"Hry XXVII. olympiády 2000 se konaly v australském Sydney v září 2000. V Austrálii se olympijské hry konaly podruhé v historii, poprvé po 44 letech od letních olympijských her 1956.\nHer se zúčastnilo 199 výprav, z členů Mezinárodního olympijského výboru chyběl pouze Afghánistán, poprvé se zúčastnily výpravy Eritreje, Mikronésie a Palau, navíc pod olympijskou vlajkou závodili také samostatně čtyři sportovci z Východního Timoru. Celkem se bojovalo o 300 sad medailí ve 28 sportovních odvětvích. Českou republiku reprezentovalo 126 sportovců, kteří vybojovali osm medailí, z toho dvě zlaté.","url":"https://cs.wikipedia.org/wiki/Letn%C3%AD_olympijsk%C3%A9_hry_2000","thumbnail_url":"https://upload.wikimedia.org/wikipedia/commons/thumb/5/5c/Olympic_rings_without_rims.svg/150px-Olympic_rings_without_rims.svg.png"},{"id":"461789","type":"good","language_code":"cs","title":"Dějiny koncernu Baťa","summary":"Dějiny koncernu Baťa se oficiálně započaly dne 21. září 1894, když bylo na jméno Antonína Bati úřady vydáno příslušné živnostenské povolení. V květnu 1931 se z dosavadní veřejné obchodní společnosti stala akciová společnost, jediným akcionářem byl Tomáš Baťa a po jeho tragické smrti v červenci 1932 jeho polorodý bratr Jan Antonín Baťa. Původní zlínský obuvnický závod – znárodněný v květnu 1945 – existuje pod označením Svit, ačkoliv dnes již nevyrábí. Současná firma Baťa, jež působí i v České republice, je pobočkou té části koncernu, která se po druhé světové válce nacházela mimo země socialistické soustavy a vyvíjela se nadále pod vedením rodiny Baťů.","url":"https://cs.wikipedia.org/wiki/D%C4%9Bjiny_koncernu_Ba%C5%A5a","thumbnail_url":"https://upload.wikimedia.org/wikipedia/commons/thumb/a/a5/Bata-shoe-logo.jpg/150px-Bata-shoe-logo.jpg"},{"id":"468106","type":"good","language_code":"cs","title":"Thursday October Christian","summary":"Thursday October Christian (také Friday October Christian, či Friday Fletcher October Christian; (7. října 1790 Pitcairn – 21. dubna 1831 Papeete) byl prvorozený syn vůdce vzpoury na HMAV Bounty Fletchera Christiana a tahitské princezny Maimiti. Thursday October Christian byl prvním člověkem narozeným na Pitcairnu po příchodu vzbouřenců z Bounty a později jedním z předních vůdců kolonie. Roku 1831 se Pitcairňané kvůli přelidnění přesunuli na Tahiti, kde jich však mnoho zemřelo na epidemii, včetně Thursdaye Octobera Christiana.","url":"https://cs.wikipedia.org/wiki/Thursday_October_Christian","thumbnail_url":"https://upload.wikimedia.org/wikipedia/commons/thumb/0/0a/Thursday_October_Christian.png/150px-Thursday_October_Christian.png"},{"id":"468895","type":"good","language_code":"cs","title":"Seznam válečných lodí ztracených během první světové války","summary":"Následující seznam válečných lodí ztracených během první světové války zahrnuje bitevní lodě, bitevní křižníky, predreadnoughty, pobřežní obrněné lodě a křižníky (pancéřové a obrněné, chráněné a lehké), které byly z jakékoliv příčiny ztraceny v první světové válce. Nezahrnuje torpédoborce, torpédovky, ponorky a další plavidla nižších kategorií.\nV době první světové války bylo, ať už v důsledku válečné činnosti či různých havárií, potopeno přibližně 10 000 válečných a civilních lodí. Z toho bylo potopeno sedm dreadnoughtů, čtyři bitevní křižníky, 22 predreadnoughtů, jedna pobřežní bitevní loď, 27 pancéřových křižníků, 36 chráněných a lehkých křižníků, 168 torpédoborců, 73 torpédovek a 291 ponorek. Největší ztráty pak měly Německé císařství a Spojené království, nejmenší naopak Rakousko-Uhersko, které jako jediné potopilo více lodí, než samo ztratilo (Japonsko a USA se námořních operací účastnily jen v malé míře).Přesný počet padlých námořníků není dodnes znám. Celkový počet padlých na válečných lodích za první světové války se pravděpodobně blížil 100 000 a dalších 50 000 jich padlo na plavidlech obchodního loďstva.","url":"https://cs.wikipedia.org/wiki/Seznam_v%C3%A1le%C4%8Dn%C3%BDch_lod%C3%AD_ztracen%C3%BDch_b%C4%9Bhem_prvn%C3%AD_sv%C4%9Btov%C3%A9_v%C3%A1lky","thumbnail_url":"https://upload.wikimedia.org/wikipedia/commons/thumb/a/a0/Battle_of_Coronel.jpg/150px-Battle_of_Coronel.jpg"},{"id":"4709","type":"good","language_code":"cs","title":"Listina základních práv a svobod","summary":"Listina základních práv a svobod je součást ústavního pořádku České republiky. Základní práva a svobody dosažené v Listině v zásadě vyjadřují vztah mezi státem a občanem. Práv a svobod zakotvených v Listině se zpravidla může dopomoci každý, jen některá práva a svobody jsou vázané na státní občanství. Obsah Listiny vychází z principů právního státu – ze svrchovanosti práva a zásady možnosti zásahů státní moci do svobod jednotlivce jen na základě a v mezích zákona. Pro všechna základní práva a svobody platí, že jsou nezadatelná, nezcizitelná, nepromlčitelná a nezrušitelná, a že jsou pod ochranou soudní moci.Listina má 44 článků členěných do šesti hlav. Hlava první garantuje některá práva, hlava druhá obsahuje katalog základních lidských práv a svobod, hlava třetí upravuje práva národnostních menšin, hlava čtvrtá hospodářská, sociální a kulturní práva, hlava pátá se zabývá právem na soudní a jinou právní ochranu, hlava šestá pak upravuje společná ustanovení.Listina je prvním uceleným ústavním dokumentem, který zakotvil tradiční demokratická práva a svobody. Listina je pramenem ústavního práva a je srovnatelná z hlediska právní síly s ústavními zákony, ačkoliv není jako ústavní zákon v současnosti formálně označena.Listina vycházela především z Všeobecné deklarace lidských práv z roku 1948, Mezinárodního paktu o občanských a politických právech (1966), Mezinárodního paktu o ekonomických, sociálních a kulturních právech (1966), Evropské konvence o ochraně práv člověka a základních svobodách (1950), Evropské sociální charty, ale také z československé ústavy z roku 1920 a rakouské ústavní úpravy z roku 1867. Listina byla přijata ještě za dob federálního Československa a byla původně nesena ústavním zákonem č. 23/1991 Sb., jenž Listině zajišťoval nadústavní charakter. Při přechodu z federálního do právního řádu České republiky byla Listina od tohoto ústavního zákona oddělena a nově vyhlášena formou zvláštního usnesení Předsednictva ČNR č. 2/1993 Sb., přičemž takový postup Předsednictva ČNR v následujícím období posloužil ke zpochybnění normativní povahy Listiny jako takové.","url":"https://cs.wikipedia.org/wiki/Listina_z%C3%A1kladn%C3%ADch_pr%C3%A1v_a_svobod","thumbnail_url":null},{"id":"47821","type":"good","language_code":"cs","title":"Svatý Štěpán","summary":"Svatý Štěpán (řecky Στέφανος, Stefanos, kolem roku 1 – asi 36 až 40, Jeruzalém) byl křesťanský kazatel a diakon, první mučedník křesťanství (prvomučedník), ukamenovaný po procesu před židovskou radou jako údajný rouhač proti judaismu. Jeho život je znám pouze z jediného dobového pramene, novozákonního spisu Skutky apoštolů, který Štěpánovi věnuje 6., 7. a počátek 8. kapitoly.\nŠtěpán je připomínán v prakticky všech křesťanských denominacích; ty církve, které znají kult svatých, ho uctívají jako světce. Západní křesťané jeho svátek slaví 26. prosince v těsné návaznosti na Vánoce. Štěpánovi jsou zasvěceny četné chrámy; šíření svatoštěpánského kultu po Evropě dosvědčuje již roku 449 zasvěcení katedrály v Arles, jméno sv. Štěpána nesou i katedrály v Litoměřicích, ve Vídni a na mnoha jiných místech. Štěpán se mimo jiné uctívá jako patron Říma (kde je od roku 585 údajně pohřben v chrámu San Lorenzo fuori le Mura), kameníků a zedníků (kvůli způsobu své popravy) nebo šťastné smrti. Znázorňuje se s jáhenskými a mučednickými atributy, jeho hlavním atributem jsou kameny.","url":"https://cs.wikipedia.org/wiki/Svat%C3%BD_%C5%A0t%C4%9Bp%C3%A1n","thumbnail_url":"https://upload.wikimedia.org/wikipedia/commons/thumb/0/03/Stefanus.jpg/150px-Stefanus.jpg"},{"id":"482983","type":"good","language_code":"cs","title":"Seznam klášterů v Brně","summary":"Seznam klášterů v Brně tvoří výčet církevních staveb klášterního charakteru na dnešním území největšího moravského města. Seznam je rozdělen do tří částí. V té první se nacházejí stavby existující, kde jsou zahrnuty jak kláštery, které fungují dodnes, tak objekty, které již náboženským funkcím neslouží, ale v minulosti sloužily jako konventy. Druhá sekce obsahuje zcela zaniklé kláštery, ze kterých se do dnešních dob nezachovalo nic, případně zůstaly pouze archeologické stopy. Poslední část seznamu popisuje dvory a rezidence, které nemají klasický klášterní charakter, ale byly v majetku církevních řádů, jež je využívaly.\nV rámci těchto kapitol jsou kláštery řazeny abecedně podle běžně používaných a rozšířených názvů církevních řádů (tedy místo označení s oficiálním názvem, např. „klášter řádu bratří kazatelů“, je použito označení „klášter dominikánů“), který v té určité stavbě jako první působil. Dále je u každé stavby zmíněno umístění se zeměpisnými souřadnicemi, obrázek (pokud je dostupný), oficiální název prvního působícího řádu a stručný historický popis kláštera.\nVýčet celkem 37 staveb není úplný a vychází z knihy Encyklopedie moravských a slezských klášterů (ISBN 80-7277-026-8, Libri, 2005). Hlavní autor této publikace, Dušan Foltýn, v předmluvě uvádí, že v případě klášterů založených do poloviny 19. století se jedná o kompletní seznam. Od poloviny 19. století ale vzhledem k velkému rozšíření nejrůznějších menších řádů a kongregací vzniklo velké množství nových objektů klášterního charakteru. Proto bylo u takových staveb přistoupeno k výběru nejdůležitějších klášterů s ohledem na historický význam či architekturu. Oproti této publikaci byl přidán navíc pravoslavný monastýr.","url":"https://cs.wikipedia.org/wiki/Seznam_kl%C3%A1%C5%A1ter%C5%AF_v_Brn%C4%9B","thumbnail_url":"https://upload.wikimedia.org/wikipedia/commons/thumb/8/84/Starobrn%C4%9Bnsk%C3%BD_kl%C3%A1%C5%A1ter_dv%C5%AFr_2.jpg/150px-Starobrn%C4%9Bnsk%C3%BD_kl%C3%A1%C5%A1ter_dv%C5%AFr_2.jpg"},{"id":"484078","type":"good","language_code":"cs","title":"Masakr na letišti Lod","summary":"Masakr na letišti Lod byl teroristický útok z 30. května 1972, spáchaný třemi členy ultralevicové skupiny Japonská rudá armáda, kteří byli rekrutováni Lidovou frontou pro osvobození Palestiny (LFOP). Při útoku, k němuž došlo v Izraeli na telavivském letišti Lod (dnešní Ben Gurionovo mezinárodní letiště), zemřelo 26 osob a dalších 74 až 80 bylo raněno. Většinu obětí tvořili křesťanští poutníci z Portorika, dále jedna Kanaďanka a osm Izraelců, mezi nimiž byl i světově uznávaný vědec Aharon Kacir, zvažovaný jako kandidát na post izraelského prezidenta.\nTrojice japonských útočníků podstoupila výcvik v Severní Koreji a Libanonu, přičemž plánování operace měl na starosti velitel LFOP Wadía Haddád. Dva z Japonců při útoku zemřeli, třetí, 25letý Kózó Okamoto, byl zajat a v následném soudním procesu odsouzen k trojnásobnému doživotnímu trestu odnětí svobody. Po třinácti letech byl v roce 1985 propuštěn v rámci výměny vězňů za zajaté izraelské vojáky.\nVyužití japonských útočníků bylo pro letištní ostrahu značným překvapením, jelikož se do té doby zaměřovala především na možnost útoku ze strany osob palestinské národnosti. Samotný útok vedl k zásadní změně v bezpečnostních opatřeních v Izraeli, v jejímž rámci došlo k zavedení zcela nového bezpečnostního systému a technik.","url":"https://cs.wikipedia.org/wiki/Masakr_na_leti%C5%A1ti_Lod","thumbnail_url":"https://upload.wikimedia.org/wikipedia/commons/thumb/e/ed/BenGuOut.jpeg/150px-BenGuOut.jpeg"},{"id":"484349","type":"good","language_code":"cs","title":"61 Cygni","summary":"61 Cygni, známá též jako Besselova hvězda či Letící hvězda, je dvojhvězda v souhvězdí Labutě. Její složky tvoří dvě trpasličí hvězdy spektrální třídy K o jasnosti 5,2 a 6,03 mag. Dvojhvězda je to nenápadná, avšak zviditelnila se tím, že byla první hvězdou, u které se podařilo změřit paralaxu a určit její vzdálenost od Slunce.\nFriedrich Wilhelm Bessel u ní změřil v roce 1838 paralaxu 0,314″, což odpovídá vzdálenosti od Země 10,4 světelných let. Hodnota byla velmi blízko skutečné vzdálenosti 11,4 světelných let. Hvězda byla Besselem zvolena, protože vykazuje velký vlastní pohyb po obloze, 5,2″ za rok. Z tohoto důvodu se někdy nazývá Letící hvězda. Z rychlosti pohybu správně usuzoval, že se hvězda nachází velmi blízko Země. Vzhledem k Zemi je 15. nejbližší hvězdou (složky vícenásobných hvězd nejsou započítány) a zároveň 7. hvězdou s nejrychlejším pohybem po obloze. V průběhu dvacátého století několikrát astronomové ohlásili objev planet obíhajících jednu ze dvou složek hvězdy, avšak nedávná precizní měření radiálních rychlostí hvězdy ukázala, že všechna předchozí měření byla chybná. K dnešnímu dni[kdy?] žádné planety u hvězdy nebyly potvrzeny.","url":"https://cs.wikipedia.org/wiki/61_Cygni","thumbnail_url":"https://upload.wikimedia.org/wikipedia/commons/thumb/2/21/61_cygni_map.png/150px-61_cygni_map.png"},{"id":"486006","type":"good","language_code":"cs","title":"Myšice malooká","summary":"Myšice malooká (Apodemus uralensis, synonymum Apodemus microps) je malý hlodavec z čeledi myšovitých. Velikostí a zbarvením připomíná myš domácí. Srst má obvykle šedohnědou, zespodu je bělavá. Velmi se podobá myšici křovinné, se kterou bývala dříve zaměňována.\nŽije převážně v bezlesé krajině v nížinách a středních polohách východní Evropy a Asie. V Česku se vyskytuje v téměř všech nížinných oblastech jižní Moravy a na Opavsku. V Čechách žije jen v izolované enklávě na Žatecku. Někteří čeští zoologové považují tuto populaci za samostatný poddruh Apodemus uralensis cimrmani.\nMyšice malooká vyhledává především zaplevelené meze a stráně, kde si buduje podzemní hnízdo. V létě a na podzim se stěhuje na pole, kde se živí také plevelem, ale i pěstovanými kulturními rostlinami. Zvláště vyhledává pole řepky olejky. Na jaře tvoří významnější část jejího jídelníčku hmyz. Oproti ostatním myšicím, které často šplhají, se pohybuje prakticky jen na zemi a pod ní. Žije v rodinách nebo v malých skupinách. Je převážně nočním zvířetem. V zimě se stejně jako ostatní myši neukládá k zimnímu spánku. Rozmnožuje se několikrát ročně od března do října. Ve vrhu bývá obvykle 5–7 mláďat.","url":"https://cs.wikipedia.org/wiki/My%C5%A1ice_malook%C3%A1","thumbnail_url":"https://upload.wikimedia.org/wikipedia/commons/thumb/6/62/Apodemus_uralensis_3.jpg/150px-Apodemus_uralensis_3.jpg"},{"id":"486243","type":"good","language_code":"cs","title":"127mm kanón typu 88 a 89","summary":"127mm kanóny typů 88 a 89 japonského císařského námořnictva byly vyvinuty v druhé polovině třicátých let 20. století a dočkaly se nasazení i za druhé světové války. Oba typy měly ráži 127 milimetrů, hlaveň délky 40 ráží (5080 mm) a používaly jednotný náboj. Typ 88 (navržen roku 1928) byl určen pro ponorky, ale použit byl v manuálně ovládané jednohlavňové verzi pravděpodobně pouze na jedné ponorce. Typ 89 (navržen roku 1929 a podobný typu 88) byl lodní a pozemní protiletadlový kanón, který byl používán v jednohlavňovém i dvouhlavňovém uspořádání na lodích císařského námořnictva i v pozemních bateriích. Typ 89 se na lodích používal v elektromotorem poháněných lafetacích A1 a B1 (+ jejich modifikace) a k zaměřování sloužily optické systémy řízení palby typu 91, 94 a 4. Oficiální označení typu 89 bylo 40-kókei 89-šiki 12-senči 7 kókaku hó (四〇口径八九式十二糎七高角砲 ~ 40kaliberní 12,7cm protiletadlový kanón typu 89).","url":"https://cs.wikipedia.org/wiki/127mm_kan%C3%B3n_typu_88_a_89","thumbnail_url":"https://upload.wikimedia.org/wikipedia/commons/thumb/e/ee/Type89_127mm.jpg/150px-Type89_127mm.jpg"},{"id":"48650","type":"good","language_code":"cs","title":"Šikana","summary":"Šikana (z francouzského chicane) je nebezpečný sociálně patologický jev, při kterém je omezována svoboda, svoboda rozhodování, je ponižována lidská důstojnost a čest, často je obětem ubližováno na zdraví či na majetku. Označuje různorodé fyzické i psychické zneužívání slabšího nebo odlišného jedince v kolektivu nebo ve společnosti. Zpravidla má agresor nad obětí fyzickou, početní nebo mocenskou převahu. Následky šikany si kromě oběti do dalšího života odnášejí i všichni ostatní zúčastnění.\nPrávní definice šikany neexistuje, ale Ministerstvo školství ČR vymezilo problematiku v metodickém pokynu MŠMT č. 21291/2010-28, kde za šikanu považuje nikoliv nutně opakované jednání, které je založeno na vědomé, záměrné, úmyslné a obvykle skryté snaze ublížit fyzicky, emocionálně a/nebo sociálně a je charakteristická nepoměrem sil, bezmocností oběti, nepříjemností útoku pro oběť a samoúčelností agrese. Šikanou podle MŠMT naopak není tzv. škádlení nebo agrese, kde chybí nepoměr sil nebo kde oběť může stejnou měrou oplácet. Pokud škádlení jednostranně pokračuje, přerůstá v šikanu.K šikaně dochází ve všech skupinách věkových i sociálních, a dokonce napříč mezi nimi (tj. šikana mezi různě starými lidmi z různých společenských vrstev). Šikana může být v jakémkoliv typu škol a školských zařízeních, v armádě, ve sportovním klubu, ve vězení (šikana spoluvězně anebo snaha šikanovat personál ve vězení), ale i v rodině (méně oblíbené dítě, ale i dospělý), viz domácí násilí (na mužích i ženách), v zaměstnání (podle toho, zda je původcem kolega či nadřízený, se jedná o mobbing nebo bossing) či nejobecněji ve společnosti (např. šikana hosta v restauraci, v bydlišti atp.). Někdy bývá jako „šikana“ označováno také byrokratické obtěžování a omezování občanů úředníky.","url":"https://cs.wikipedia.org/wiki/%C5%A0ikana","thumbnail_url":"https://upload.wikimedia.org/wikipedia/commons/thumb/f/fa/Bullying_on_Instituto_Regional_Federico_Err%C3%A1zuriz_%28IRFE%29_in_March_5%2C_2007.jpg/150px-Bullying_on_Instituto_Regional_Federico_Err%C3%A1zuriz_%28IRFE%29_in_March_5%2C_2007.jpg"},{"id":"486559","type":"good","language_code":"cs","title":"Žabky","summary":"Žabky (někdy též vietnamky, nosí se totiž především v Asii, odkud se přes Spojené státy rozšířily do Evropy, či plážovky nebo ťapky, na Moravě šlapky, na severní Moravě  cukle; další pojmenování viz níže v článku) jsou celosvětově nejrozšířenějším druhem otevřené (obvykle letní) obuvi. Jejich charakteristikou je pásek ve tvaru písmene Y, který při nazutí obepíná nohu. Tyto pásky jsou k obuvi obvykle připevněny přibližně v úrovni nártu na noze a dále mezi palcem a ukazovákem. Díky tomu může noha volně dýchat a navíc je prstům umožněn volný pohyb. Oproti sandálům žabky pevně nezajišťují kotník.\nNejstarší dochované žabky jsou cca 3500 let staré a jsou uložené v britském muzeu. Obuv se v dnešní podobě začala vyrábět v polovině 20. století na Novém Zélandu, odkud se pak následně rozšířila do celého světa.\nŽabky jsou též vhodným preventivním obutím i při vstupu do veřejných sprch či koupališť, kde by mohlo hrozit nebezpečí šíření kožních nemocí.\nVedle výhod jsou ovšem obuvi vytýkány i nedostatky, a to především v oblasti zdravotní a environmentální.","url":"https://cs.wikipedia.org/wiki/%C5%BDabky","thumbnail_url":"https://upload.wikimedia.org/wikipedia/commons/thumb/1/1e/Thongs.jpg/150px-Thongs.jpg"},{"id":"488387","type":"good","language_code":"cs","title":"Byzantská říše v době Herakleiovců","summary":"Období vlády Herakleiovců trvalo od roku 610 do roku 711. Začalo nástupem Herakleia, zakladatele dynastie Herakleiovců, do čela byzantské říše, když svrhl dosavadního císaře Foku. Záhy po získání moci se vnitropolitická krize říše, počínající již za Fokovy vlády, dále prohloubila, čehož využili perští Sásánovci a do roku 619 ovládli většinu byzantských východních provincií (Sýrii, Palestinu a Egypt). Již o tři roky později ale započala byzantská protiofenzíva. Zatímco císař podnikal tažení na východě, odhodlali se Peršané spolu s Avary k útoku na Konstantinopol, který ale roku 626 ztroskotal. Porážka u hlavního byzantského města znamenala silné oslabení avarského kmenového svazu a dolehla též na říši Sásánovců, kde začala vrcholit vnitřní krize, jež vyústila v zavraždění krále Husreva II. Jeho syn Kavád Šéroé pak uzavřel s Byzancí mírovou smlouvu, díky níž císař získal zpět všechna ztracená území. Ne však nadlouho, protože o několik let později na Byzanc zaútočili Arabové, kteří se několik let předtím sjednotili pod zástavou nového monotesitického náboženství islámu, a během krátké doby tyto provincie dobyli pro sebe. Hranice mezi byzantskou říší a nově vzniklým arabským státem zvaným chalífát se ustálila na pomezí Malé Asie, skrz něž v následujících letech muslimové podnikali časté nájezdy na byzantské území. Loupeživé přepady opakující se téměř každý rok byly jedním z důvodů, proč se byzantská správa v rámci nově vzniklých administrativních jednotek reformovala a militarizovala, což umožnilo efektivnější obranu. Tyto provincie vešly ve známost pod jménem themata.\n\nV letech po Herakleiově smrti pokračovaly jak boje s Araby na východě, tak srážky se Slovany na balkánských územích. Přestože další císaři pořádali i na tato území vojenské výpravy, po dlouhou dobu bylo obtížné slovanské kmeny zpacifikovat. Velké nebezpečí nastalo pro Byzanc za vlády císaře Konstantina IV., během níž Arabové mezi lety 674–678 obléhali samotnou Konstantinopol. Odražení tohoto útoku zvýšilo prestiž Byzance a následný mír umožnil císaři věnovat se více západním oblastem říše. Zde vyvstal říši nový soupeř v podobě první bulharské říše, již musel Konstantin na základě mírové smlouvy roku 681 formálně uznat a jež měla v dalších letech po dlouhou dobu působit jako protiváha byzantského vlivu na Balkáně. Posledním císařem z dynastie Herakleiovců byl Justinián II., proti němuž vypuklo roku 695 úspěšné povstání. Svrhnutý císař byl zohaven a odeslán do exilu v Chersonésu na Krymu, odkud po několika letech uprchl a znovu se dostal na trůn, čehož využil ke krvavé pomstě na svých odpůrcích. To proti němu vyvolalo novou vlnu nevole, jež se naplno projevila během nového spiknutí roku 711 – císař i jeho syn byli popraveni a herakleiovská dynastie vymřela.","url":"https://cs.wikipedia.org/wiki/Byzantsk%C3%A1_%C5%99%C3%AD%C5%A1e_v_dob%C4%9B_Herakleiovc%C5%AF","thumbnail_url":"https://upload.wikimedia.org/wikipedia/commons/thumb/9/9f/4KHERECLIAN.png/150px-4KHERECLIAN.png"},{"id":"488708","type":"good","language_code":"cs","title":"Zulové","summary":"Zuluové či Zulové (zulsky: amaZulu) jsou početný africký národ, žijící především na jihu Afriky, který má v současnosti něco kolem 10 milionů příslušníků. Jejich jazykem je zuluština z rodiny bantuských jazyků. Zuluové žijí většinou v Jihoafrické republice, kde tvoří 22 % obyvatelstva, menší skupiny i v sousedních státech (Zimbabwe, Malawi, Tanzanie). Nejvíce příslušníků národa žije ve třech jihoafrických provinciích: KwaZulu-Natal (7,6 mil.), Gauteng (1,9 mil.) a Mpumalanga (0,8 mil.). Mají své království Zululand, které bývalo britským protektorátem a dnes je součástí provincie Jihoafrické republiky KwaZulu-Natal.\nZuluové většinou vyznávají křesťanství nebo původní, stále se vyvíjející africké domorodé náboženství. O starší historii národa nejsou žádné písemné doklady, informace se předávaly ústním vyprávěním a první písemné záznamy jsou až od evropských misionářů z 19. století.Vojensky byli Zuluové sjednoceni počátkem 19. století králem Šakou, v Evropě přezdívaným Černý Napoleon. Měli své velké dobře vycvičené vojsko, jež se v pozdějších letech často střetávalo s Búry a Brity. Roku 1879 však přes neúspěch v bitvě u Isandlwany Britové moc Zuluů zlomili a zahnali Zuluy do 13 rezervací, jejichž správu převzali dosazení náčelníci kontrolovaní Brity. Z národa Zuluů pochází bývalý prezident Jihoafrické republiky Jacob Zuma.","url":"https://cs.wikipedia.org/wiki/Zulov%C3%A9","thumbnail_url":"https://upload.wikimedia.org/wikipedia/commons/thumb/0/05/Zulu_dance.JPG/150px-Zulu_dance.JPG"},{"id":"489407","type":"good","language_code":"cs","title":"Jan Adam z Questenberka","summary":"Jan Adam z Questenberka či z Questenbergu (23. února 1678 Vídeň – 10. května 1752 Jaroměřice nad Rokytnou) byl moravský šlechtic a mecenáš barokního umění, majitel panství Jaroměřice nad Rokytnou a císařský úředník. V době vrcholného baroka první třetiny 18. století patřil mezi osvícené představitele šlechty na panstvích v Zemích Koruny české. Byl mecenášem a iniciátorem řady projektů v oblasti architektury, hudební a divadelní tvorby, znalcem malířství, sběratelem dobových hudebních nástrojů a naučných knih v širokém spektru svých zájmů.\nUmělecká a mecenášská činnost Jana Adama z Questenberka je významnou součástí kulturního dědictví zanechaného Jaroměřicím nad Rokytnou. Jan Adam z Questenberka byl dlouholetým zaměstnavatelem hudebního skladatele, jaroměřického rodáka, Františka Antonína Míči. Jan Adam rovněž přestavěl jaroměřický zámek, zámecký park (včetně výstavby zahradního divadla) a chrám sv. Markéty. Na přestavbě zámku se mimo jiné známé umělce podílel rakouský architekt Johann Lucas von Hildebrandt.","url":"https://cs.wikipedia.org/wiki/Jan_Adam_z_Questenberka","thumbnail_url":"https://upload.wikimedia.org/wikipedia/commons/thumb/6/68/Questenberg_johann_adam.jpg/150px-Questenberg_johann_adam.jpg"},{"id":"493744","type":"good","language_code":"cs","title":"Janusz Korczak","summary":"Janusz Korczak  (vlastním jménem Henryk Goldszmit, 22. července 1878, Varšava – 7. srpna 1942, vyhlazovací tábor Treblinka) byl polský židovský autor literatury pro děti, pediatr, pedagog a publicista, známý také pod přezdívkami Pan Doktor nebo Starý Doktor. Od roku 1912 vedl židovský sirotčinec ve Varšavě, o který se staral i během druhé světové války, kdy se musel s dětmi přesunout do varšavského ghetta. Když německé úřady počátkem srpna 1942 nařídily transport dětí do vyhlazovacího tábora Treblinka, Korczak se rozhodl, že půjde s nimi, přestože nemusel. V Treblince byli všichni zavražděni v plynových komorách.","url":"https://cs.wikipedia.org/wiki/Janusz_Korczak","thumbnail_url":"https://upload.wikimedia.org/wikipedia/commons/thumb/7/72/Janusz_Korczak.PNG/150px-Janusz_Korczak.PNG"},{"id":"494019","type":"good","language_code":"cs","title":"McDonnell Douglas AV-8B Harrier II","summary":"McDonnell Douglas (nyní Boeing) AV-8B Harrier II je jednomotorový bitevní letoun, který představuje druhou generaci letounů Harrier. Je schopen svislého vzletu a přistání nebo vzletu na krátké dráze (V/STOL). Byl navržen koncem 70. let 20. století jako výsledek anglo-amerického vývoje britského letounu Hawker Siddeley Harrier, což byl první operačně způsobilý V/STOL letoun. Byl pojmenován podle dravce motáka pochopa (anglicky: marsh harrier) a je v prvé řadě určen k provádění lehkých útoků nebo k víceúčelovým misím, zahrnujícím blízkou leteckou podporu pozemních jednotek i ozbrojený průzkum. Letouny AV-8B používá námořní pěchota Spojených států amerických (dále jen USMC), španělské námořnictvo a italské námořnictvo. Byla vyvinuta i verze British Aerospace Harrier II pro britské královské letectvo, a verze TAV-8B, což je dvojmístná cvičná verze.\nProjekt, který nakonec vedl k letounu AV-8B, byl zahájen začátkem 70. let 20. století jako společné úsilí Spojených států a Velké Británie, zaměřené na řešení provozních nedostatků první generace letounů Harrier. Nejdříve se soustředil na podstatné přepracování motoru Rolls-Royce Pegasus, což dramaticky zlepšilo schopnosti letounů Harrier. Kvůli rozpočtovým škrtům Velká Británie od projektu v roce 1975 odstoupila.\nPo odstoupení Britů společnost McDonnell Douglas rozsáhle přepracovala dřívější letoun AV-8A Harrier na verzi AV-8B. Při zachování celkového uspořádání svého předchůdce měl letoun zcela nové křídlo, vyvýšený kokpit, přepracovaný trup, o jeden závěs pro výzbroj pod každým křídlem více i další strukturální a aerodynamická vylepšení. Letoun poháněla vylepšená verze motoru Pegasus, který dával letounu jeho V/STOL schopnosti. AV-8B vykonal svůj první let v listopadu 1981 a vstoupil do služby u USMC v lednu 1985. Pozdější vylepšení mu přidala schopnost působit i v noci (AV-8B(NA)) a radar (AV-8B Harrier II Plus). Bylo uvažováno i o zvětšené verzi s názvem Harrier III, ale k jejímu vývoji nedošlo. Spojené království se prostřednictvím společnosti British Aerospace znovu připojilo k projektu v roce 1981. Po fúzích společností v 90. letech 20. století nástupnické společnosti Boeing a BAE Systems program i nadále společně podporovaly. Během 22 let bylo vyrobeno více než 300 letounů. Program byl ukončen v roce 2003.\nLetouny obvykle působí z malých letadlových lodí, vrtulníkových výsadkových lodí a z jednoduchých předsunutých základen. Zúčastnily se množství vojenských operací, kde dokázaly svou všestrannou použitelnost, včetně války v Iráku, která započala v roce 2003. Harriery II sloužily od roku 2001 i v Afghánistánu. Byly použity i během operace Odyssey Dawn v Libyi v roce 2011. Italské a španělské Harriery II se také zúčastnily několika konfliktů v rámci NATO. Během své služby měly letouny AV-8B poměrně značné množství nehod. Letouny USMC a italského námořnictva by měly být nahrazeny stroji Lockheed Martin F-35B Lightning II. Očekává se, že letouny by měly sloužit až do roku 2025.","url":"https://cs.wikipedia.org/wiki/McDonnell_Douglas_AV-8B_Harrier_II","thumbnail_url":"https://upload.wikimedia.org/wikipedia/commons/thumb/0/04/United_States_Marine_Corps_AV-8B_Harrier_II_hovering.jpg/150px-United_States_Marine_Corps_AV-8B_Harrier_II_hovering.jpg"},{"id":"495729","type":"good","language_code":"cs","title":"Zákonodárné sbory Slovinska","summary":"Zákonodárné sbory ve Slovinsku vznikly po druhé světové válce. Do roku 1953 byl slovinský parlament jednokomorový, v letech 1953 až 1963 dvoukomorový, poté do roku 1974 pětikomorový a v letech 1974 až 1991 tříkomorový. Dnes se pod pojmem parlament souhrnně označuje Státní shromáždění a Státní rada, které jsou však ústavně konstruovány bez podřazení pod společný subjekt. Současný slovinský parlament je z obecného hlediska nastaven jako nedokonalý dvoukomorový s výraznou převahou dolní komory (Státního shromáždění). Jen právě dolní komora je z pohledu ústavního práva skutečným parlamentem.V čele zákonodárných sborů a jejich komor stál vždy předseda, v letech 1946 až 1953 pak ještě existoval i kolektivní orgán – Prezídium Skupščiny. V letech 1953 až 1974 byl předseda Skupščiny zároveň nejvyšším představitelem republiky. V současnosti má svého předsedu Státní rada i Státní shromáždění.\nSlovinské zákonodárné sbory sídlí od roku 1959 v budově od architekta Vinko Glanze v Lublani.","url":"https://cs.wikipedia.org/wiki/Z%C3%A1konod%C3%A1rn%C3%A9_sbory_Slovinska","thumbnail_url":null},{"id":"497220","type":"good","language_code":"cs","title":"Portál:Ptáci","summary":"Portál \n Diskuse portálu \n WikiProjekt \n \nDiskuse projektu","url":"https://cs.wikipedia.org/wiki/Port%C3%A1l:Pt%C3%A1ci","thumbnail_url":null},{"id":"497985","type":"good","language_code":"cs","title":"Prvosenka jarní","summary":"Prvosenka jarní (Primula veris, lidově též petrklíč, bukvice bílá, bylina sv. Petra atd) je drobnější vytrvalá bylina z čeledi prvosenkovité (Primulaceae). Rostlina dosahuje i s květem výšky 20–25 cm. Z podzemního oddenku vyrůstají měkké a svraskalé listy uspořádané v přízemní růžici. Vonné žluté květy vyrůstají na jednostranném okolíku. Může se rozmnožovat vegetativně rozdělením oddenku, ale většinou se rozmnožuje pohlavně, tvorbou semen. Plodem je tobolka. Prvosenka jarní se může dožít více než padesáti let.\nVyskytuje se zvláště v Evropě a Asii, především v teplejších polohách nížin a pahorkatin, zejména ve světlých listnatých lesích, hájích, prosluněných stráních a v křovinách, většinou na vápencových podkladech. Dokáže však přežít i chladné podnebí, například v severním Skotsku. Český Červený seznam ji zařazuje do kategorie C3 (vzácnější až ohrožený druh). Pokles populace prvosenky jarní byl způsoben nárůstem zemědělské výroby, holosečnou těžbou a výsadbou kultur jehličnanů, používáním herbicidů, hnojením (hlavně dusíkatými hnojivy), eutrofizací stálých luk a orbou travních porostů.\nPrvosenka jarní se tradičně používá pro přípravu čajů, nálevů nebo v lidovém léčitelství. Látky v ní obsažené (glykosidy a saponiny) působí jako expektorans při onemocnění horních a dolních cest dýchacích. Co se týče škůdců prvosenky, listy a květy prvosenky jarní jsou často poškozovány měkkýši a mnoha druhy hmyzu. Při přílišné vlhkosti a hustém zápoji prvosenku jarní napadají plísně a houbové choroby.","url":"https://cs.wikipedia.org/wiki/Prvosenka_jarn%C3%AD","thumbnail_url":"https://upload.wikimedia.org/wikipedia/commons/thumb/b/b7/20190421Primula_veris2.jpg/150px-20190421Primula_veris2.jpg"},{"id":"498614","type":"good","language_code":"cs","title":"Státní shromáždění Republiky Slovinsko","summary":"Státní shromáždění Republiky Slovinsko (nebo též Národní shromáždění; slovinsky: Državni zbor Republike Slovenije, zkráceně DZ RS) je z hlediska právní teorie dolní komorou slovinského parlamentu, z hlediska faktického je jediným skutečným slovinským parlamentem. Shromáždění je složeno z devadesáti poslanců slovinských občanů. Státní shromáždění Republiky Slovinsko vzniklo na základě Ústavy Republiky Slovinsko. První volby do Státního shromáždění se uskutečnily 6. prosince 1992. Dále pak v letech 1996, 2000, 2004, 2008, 2011, 2014, 2018 2022.Současným předsedou Státního shromáždění je Urška Klakočar Zupančič. Státní shromáždění zasedá ve velké dvoraně budovy parlamentu v Lublani.","url":"https://cs.wikipedia.org/wiki/St%C3%A1tn%C3%AD_shrom%C3%A1%C5%BEd%C4%9Bn%C3%AD_Republiky_Slovinsko","thumbnail_url":null},{"id":"49864","type":"good","language_code":"cs","title":"Binární diagram železo-uhlík","summary":"Binární diagram železo-uhlík popisuje rovnovážný binární systém, ve kterém lze v závislosti na obsahu uhlíku a teplotě odečíst fázové a strukturní přeměny ve slitině železo-uhlík, tj. technickém železe.\nKromě železa v převažující koncentraci a uhlíku jsou v technickém železe obsaženy ještě další žádoucí prvky, jako jsou např. mangan, křemík atd., ale i nežádoucí, zejména fosfor a síra.\nNejdůležitější prvek – kromě železa – obsažený ve slitině je uhlík, jehož i malé změny koncentrace mají zásadní dopad na vlastnosti materiálu. Jako oceli se označují slitiny do obsahu 2,14 % uhlíku, nad tuto koncentraci se slitiny železo-uhlík označují jako surová železa nebo litiny.\nPodle formy vyloučení uhlíku se rozlišují dva typy rovnovážného binárního diagramu železo-uhlík: buď diagram metastabilní soustavy Fe-Fe3C nebo diagram stabilní soustavy Fe-C.\nDiagram metastabilní soustavy, ve které je uhlík vyloučen jako karbid železa Fe3C (někdy též cementit), se používá pro oceli a bílou litinu. Diagram stabilní soustavy, ve které je uhlík vyloučen v elementární formě, tj. jako grafit, se používá pro šedé litiny.\nRovnovážný diagram je relevantní pouze při velmi pomalém ochlazování slitiny, kdy se rychlost ochlazování limitně blíží nule. Při vyšších rychlostech ochlazování je nutné použít diagramy izotermického rozpadu austenitu (IRA) nebo anizotermického rozpadu austenitu (ARA).","url":"https://cs.wikipedia.org/wiki/Bin%C3%A1rn%C3%AD_diagram_%C5%BEelezo-uhl%C3%ADk","thumbnail_url":"https://upload.wikimedia.org/wikipedia/commons/thumb/c/cb/Scheme-Fe-Fe3C-cs.svg/150px-Scheme-Fe-Fe3C-cs.svg.png"},{"id":"499455","type":"good","language_code":"cs","title":"Pseudomonas","summary":"Pseudomonas (též pseudomonáda) je rod gramnegativních bakterií ze skupiny Gammaproteobacteria. V přírodě jsou velice hojné a díky své přizpůsobivosti osídlují velmi rozmanitá stanoviště. Některé druhy způsobují i onemocnění rostlin a živočichů včetně člověka; nejnebezpečnějším původcem lidských onemocnění mezi nimi je Pseudomonas aeruginosa. Co se týká vlastností, jsou pohyblivé a tyčinkovitého tvaru, obvykle aerobní a netvořící spory.\nV nedávné době proběhla revize tohoto a dalších příbuzných rodů pomocí analýzy genů pro 16S rRNA. Některé druhy, dříve řazené k rodům Chryseomonas a Flavimonas, jsou dnes řazeny mezi pseudomonády, a naopak, jisté druhy původně považované za pseudomonády dnes vědci spíše řadí do rodů Burkholderia či Ralstonia.","url":"https://cs.wikipedia.org/wiki/Pseudomonas","thumbnail_url":"https://upload.wikimedia.org/wikipedia/commons/thumb/b/b3/Pseudomonas.jpg/150px-Pseudomonas.jpg"},{"id":"50075","type":"good","language_code":"cs","title":"Žralok bílý","summary":"Žralok bílý (Carcharodon carcharias) či velký bílý žralok, dříve často nazývaný žralok lidožravý, je žralok z čeledi lamnovitých vyskytující se většinou v pobřežních vodách. Dosahuje maximální délky okolo 7 metrů a hmotnosti i více než 3 tun. Pohlavně dospělý bývá až po 26 letech a dožívá se i více než 70 let, což z něj činí jednu z nejdéle žijících chrupavčitých paryb. Patří k nejrychlejším žralokům, může nakrátko zrychlit až na 56 km/h. Je považován za člověku velmi nebezpečného predátora, neboť je zodpovědný za nejvíce nevyprovokovaných útoků na lidi mezi všemi žraloky a jako takový byl dlouhodobě systematicky huben námořníky a rybáři. Jeho pronásledování ještě zesílilo po uvedení úspěšného filmu Čelisti. Ve skutečnosti tito žraloci člověka systematicky neloví, smrtelných útoků bývá v průměru jen 1,5 ročně. Živí se především mořskými rybami a savci (zvláště ploutvonožci), v menší míře i plazy a ptáky. Jeho jediným predátorem mimo člověka je kosatka dravá. Podle kritérií IUCN je veden jako zranitelný druh, který může v brzké době čelit hrozbě vyhubení.","url":"https://cs.wikipedia.org/wiki/%C5%BDralok_b%C3%ADl%C3%BD","thumbnail_url":"https://upload.wikimedia.org/wikipedia/commons/thumb/1/1a/Great_White_Shark_%2814914320281%29.jpg/150px-Great_White_Shark_%2814914320281%29.jpg"},{"id":"501480","type":"good","language_code":"cs","title":"Hokejová rvačka v Piešťanech 1987","summary":"Hokejová rvačka v Piešťanech 1987 je nechvalně proslulá rvačka mezi juniorskými hokejovými týmy Kanady a Sovětského svazu během závěrečného zápasu Mistrovství světa juniorů v ledním hokeji roku 1987, který se hrál 4. ledna toho roku v Piešťanech. Rvačka vyústila v diskvalifikaci obou týmů, což více poškodilo Kanaďany, kteří ztratili šanci na zisk zlaté medaile, zatímco Sovětský svaz již byl v té době mimo medailové pozice. Rvačku, označovanou za největší v dějinách hokeje, nejvíce proslavilo rozhodnutí vypnout v aréně všechna světla v naději, že šarvátka tak bude ukončena. Hráči sice ještě nějakou chvíli v potyčkách pokračovali i potmě, ale nakonec rvačku po více než 20 minutách od jejího vypuknutí ukončili. Část viny na eskalaci násilí byla připisována i nesprávným rozhodnutím norského rozhodčího Hanse Rønninga, který byl pro zápas vybrán spíše z důvodů předpokládané neutrality než pro své soudcovské zkušenosti.\nKrátce po incidentu Mezinárodní federace ledního hokeje (IIHF) suspendovala hráče, kteří se do rvačky zapojili, na 18 měsíců a jejich trenéry na tři roky. Hráčům byl trest později po odvolání změněn na šest měsíců, což umožnilo několika z nich účast na juniorském mistrovství světa v Moskvě následujícího roku, kde Kanada zvítězila a Sovětský svaz obsadil druhé místo.\nTato rvačka v Kanadě velmi znatelně zvýšila popularitu juniorského mistrovství světa. Velkou oblibu si získal také hokejový analytik Don Cherry z vysílací společnosti Canadian Broadcasting Corporation (CBC), který ji kanadským divákům ve svých komentářích prezentoval velmi zapáleným a vlasteneckým způsobem. Většina kanadských a několik sovětských hráčů, včetně Brendana Shanahana, Theorena Fleuryho, Sergeje Fjodorova a Alexandra Mogilného, později pokračovalo v kariéře v kanadsko-americké Národní hokejové lize (NHL).","url":"https://cs.wikipedia.org/wiki/Hokejov%C3%A1_rva%C4%8Dka_v_Pie%C5%A1%C5%A5anech_1987","thumbnail_url":null},{"id":"501836","type":"good","language_code":"cs","title":"Jitrocel kopinatý","summary":"Jitrocel kopinatý (Plantago lanceolata) je trsnatá vytrvalá rostlina z čeledi jitrocelovitých (Plantaginaceae), charakteristická typickou růžicí přízemních listů, ze které vyrůstá několik stvolů. Rostlina je v dnešní době hojně rozšířena ve velké části světa i na území Česka, kde se vyskytuje na polích, u cest či na loukách. Jedná se o léčivou bylinu, působí proti kašli a má protizánětlivé a antibiotické účinky, které jsou způsobeny přítomností glykosidu jménem aukubin, čehož se využívá k léčbě vředových chorob žaludku, dvanáctníků i tlustého střeva.Mimo jitrocel kopinatý roste na území ČR asi 6 dalších druhů jitrocelů, z nichž nejznámější je jitrocel prostřední (Plantago media) a jitrocel větší (Plantago major). Oba dva druhy mají ale menší přítomnost léčivých látek.\nJitrocel se může dožívat až 12 let, během kterých dorůstá do velikosti několika desítek centimetrů. Rozmnožuje se jak pomocí semen, tak i vegetativně.","url":"https://cs.wikipedia.org/wiki/Jitrocel_kopinat%C3%BD","thumbnail_url":"https://upload.wikimedia.org/wikipedia/commons/thumb/4/42/Plantago_lanceolata3.jpg/150px-Plantago_lanceolata3.jpg"},{"id":"50293","type":"good","language_code":"cs","title":"Tatra RT6N1","summary":"Tatra RT6N1 je tříčlánková jednosměrná, částečně nízkopodlažní tramvaj, kterou vyráběla v polovině 90. let 20. století firma ČKD Tatra, přičemž pět nezkompletovaných vozů bylo dokončeno v polském podniku H. Cegielski – Poznań (HCP). Tramvaje se vyznačovaly značnou poruchovostí, v Česku neměly až do konce roku 2008 povolení Drážního úřadu k pravidelnému provozu s cestujícími. Celkem bylo vyrobeno 19 tramvají RT6N1, z nichž prototyp zůstal v majetku výrobce a později byl sešrotován, čtyři vozy byly dodány do Prahy (od roku 1999 všechny odstaveny a po roce 2009 odprodány do Poznaně), čtyři do Brna (tři vozy odprodány v letech 2015 a 2018 do Poznaně, jeden od roku 2018 v majetku Technického muzea v Brně) a deset do Poznaně (běžně v provozu v modernizované podobě).","url":"https://cs.wikipedia.org/wiki/Tatra_RT6N1","thumbnail_url":"https://upload.wikimedia.org/wikipedia/commons/thumb/2/25/RT6N1.JPG/150px-RT6N1.JPG"},{"id":"50359","type":"good","language_code":"cs","title":"Avraham Stern","summary":"Avraham Stern (hebrejsky אברהם שטרן‎, Avraham Štern; 23. prosince 1907, Suwałki – 12. února 1942, Tel Aviv) byl židovský básník a zakladatel a vůdce radikální militantní revizionistické skupiny Lechi, též známé jako Sternova skupina či Sternův gang. V podzemí vystupoval pod přezdívkou Ja'ir (יאיר‎).\nPocházel z polské části carského Ruska. Nedlouho po příchodu do mandátní Palestiny nastoupil ke studiu na Hebrejské univerzitě v Jeruzalémě, kde díky vynikajícímu prospěchu získal stipendium ke studiu na univerzitě ve Florencii. Již během studií vstoupil do Hagany, z níž v roce 1931 odešel do revizionistického Irgunu. Během studií v Itálii se vzhlédl ve fašistickém režimu Benita Mussoliniho, byť sám se nikdy fašistou nestal. Studijní pobyt ukončil předčasně a věnoval se podzemním revizionistickým aktivitám. Britskou správu země izraelské vnímal jako nepřátelskou a ostře se stavil proti imigračním kvótám, které Britové stanovili pro židovské uprchlíky.\nPo vypuknutí druhé světové války nesouhlasil s postojem Irgunu, který se v roce 1940 zavázal neútočit proti britským cílům. Z Irgunu proto odešel a založil skupinu, známou jako Lechi, která Spojené království vnímala jako úhlavního nepřítele. Z této pozice Stern dokonce neúspěšně vyjednával s fašistickou Itálií a nacistickým Německem o spolupráci. Lechi byla vždy malá skupina, čítající maximálně několik set příslušníků. Páchala především atentáty, bombové útoky a bankovní loupeže zaměřené proti Britům. Vražednými aktivitami si však znepřátelila nejenom přední sionistické představitele, ale postupně i židovskou komunitu a Irgun. Na Sternovu hlavu byla vypsána odměna a členové Lechi byli zatýkáni. Sám Stern byl v únoru 1942 odhalen v jednom z úkrytů a zastřelen britskou policií. Různí se teorie o okolnostech jeho smrti, zda byl zastřelen při pokusu o útěk či chladnokrevně, když byl spoutaný. Pět měsíců po jeho smrti se mu, jako pohrobek, narodil syn Ja'ir.","url":"https://cs.wikipedia.org/wiki/Avraham_Stern","thumbnail_url":"https://upload.wikimedia.org/wikipedia/commons/thumb/0/04/Avraham_Stern.jpg/150px-Avraham_Stern.jpg"},{"id":"50393","type":"good","language_code":"cs","title":"Souhvězdí Severní koruny","summary":"Severní koruna je malé souhvězdí v severní části hvězdné oblohy. Jméno souhvězdí je inspirované jeho tvarem, nejjasnější hvězdy souhvězdí tvoří nepříliš dokonalý půlkruh. Je severním protějškem Jižní koruny. Je jedním z 48 souhvězdí, které uvádí ve svém díle z 2. století Almagest řecký astronom Ptolemaios a je jedním z 88 moderních souhvězdí. V antické mytologii je Severní koruna čelenkou či královskou korunou Ariadny, dcery řeckého krále Minóa a manželky boha Dionýsa. Po její smrti čelenku Dionýsos vyhodil na hvězdnou oblohu, aby ji již žádná jiná žena nemohla nosit. V jiných kulturách souhvězdí zpodobňuje orlí hnízdo či medvědí doupě.\nNejjasnější hvězdou souhvězdí je Gemma (α CrB) o hvězdné velikosti 2,2m. Žlutá proměnná hvězda R Coronae Borealis je veleobrem 6. hvězdné velikosti, a její jasnost se snižuje v nepravidelných intervalech až na 14. hvězdnou velikost. Hvězda vyvrhuje obrovská mračna plynů bohatá na uhlík, která ji zastiňují a způsobují pokles jasnosti. Je chudá na vodík a probíhá v ní termonukleární fúze z helia na uhlík. T Coronae Borealis patří mezi neobvyklé proměnné hvězdy známé opakujícím se zjasněním. Obvykle má hvězdnou velikost 10m, při svém posledním zjasnění v roce 1946 byla 2. hvězdné velikosti. Jedná se o těsný dvojhvězdný systém skládající se z červeného obra spektrálního typu M3 s hmotností přibližně 0,7 hmoty našeho Slunce a bílého trpaslíka přibližně 1,35násobku sluneční hmotnosti. ADS 9731 a Sigma Coronae Borealis (σ CrB) jsou hvězdné systémy, které se skládají z šesti a pěti složek. Z objektů hlubokého vesmíru je nejvýraznější vysoce koncentrovaná kupa galaxií Abell 2065 ve vzdálenosti jedné miliardy světelných let od Sluneční soustavy. Obsahuje více než 400 členů, a je sama součástí nadkupy galaxií v souhvězdí Severní koruny.","url":"https://cs.wikipedia.org/wiki/Souhv%C4%9Bzd%C3%AD_Severn%C3%AD_koruny","thumbnail_url":"https://upload.wikimedia.org/wikipedia/commons/thumb/c/c8/Corona_borealis_constellation_map.png/150px-Corona_borealis_constellation_map.png"},{"id":"504152","type":"good","language_code":"cs","title":"Oldřich z Lichtenburka","summary":"Oldřich z Lichtenburka (kolem 1260 – po 1313) byl český šlechtic z rodu Lichtenburků a zakladatel lichtenburské větvě Pyknů.\nNarodil se jako syn šlechtického předáka Smila z Lichtenburka a jeho druhé manželky Alžběty z Křižanova. Mládí trávil na dvoře vévody Mikuláše Opavského. Nejprve žil se svými bratry v majetkovém nedílu. Poté, co zemřel jeho bratr a hlava rodu Jindřich z Lichtenburka, si však zbylí Lichtenburkové své panství rozdělili. Oldřichovi tehdy připadly hrad Lichnice a město Chotěboř s okolím. Až do roku 1306 se věnoval pouze hospodářskému podnikání a do vyšší politiky nijak nezasahoval. Své hospodářské aktivity završil v roce 1307 založením městečka Ronova nad Doubravou.\nPo zavraždění Václava III. roku 1306 se Oldřich stal podporovatelem kandidatury Jindřicha Korutanského na český trůn. Ještě téhož roku však nakonec přeběhl na stranu Jindřichova soupeře Rudolfa Habsburského, jenž se zmocnil českého trůnu. Po Rudolfově smrti se Oldřich v roce 1307 opět stal horlivým přívržencem Jindřicha Korutanského. V bojích o moc spolu se svým synovcem a přítelem Hynkem Krušinou I. z Lichtenburka dokonce zavraždil vůdce prohabsburské strany Dobeše z Bechyně, čímž se zasloužil o opětovný nástup Jindřicha Korutanského na český trůn. Korutancovi Oldřich věrnost zachoval téměř až do roku 1310, kdy byl Jindřich sesazen Janem Lucemburským, který následně nastoupil na český trůn. Oldřich svou věrnost Jindřichovi v roce 1310 okázale demonstroval složením přísahy věrnosti v Kutné Hoře. Po nástupu Jana Lucemburského na český trůn byl habilitován díky intervenci svých příbuzných, a to především Jindřicha z Lipé. K roku 1313 Oldřich v pramenech vystupuje ve funkci pražského purkrabího. Následně se však vytratil z pramenů a patrně zemřel. Zanechal po sobě jediného syna Jindřicha II. z Lichtenburka.","url":"https://cs.wikipedia.org/wiki/Old%C5%99ich_z_Lichtenburka","thumbnail_url":"https://upload.wikimedia.org/wikipedia/commons/thumb/7/7d/Old%C5%99ich_z_Lichtenburka.jpg/150px-Old%C5%99ich_z_Lichtenburka.jpg"},{"id":"505348","type":"good","language_code":"cs","title":"Werner Mölders","summary":"Werner Mölders (18. března 1913, Gelsenkirchen – 22. listopadu 1941, Vratislav) byl stíhací pilot německé Luftwaffe, který se zúčastnil španělské občanské války a druhé světové války. Letecké eso Mölders se stal prvním pilotem v historii, který překonal hranici 100 sestřelů. Za své bojové úspěchy získal Španělský kříž ve zlatě s meči a brilianty a Rytířský kříž s dubovými ratolestmi, meči a brilianty. Velmi se angažoval ve vývoji nových bojových leteckých taktik. Stál například za vývojem čtyřčlenné letecké formace Schwarm (roj), během vzdušných soubojů s nepřítelem využíval jednoduchou taktiku, kterou lze charakterizovat heslem „udeř na protivníka tvrdě a z velké blízkosti“.Mölders vstoupil do německého válečného letectva (Luftwaffe) roku 1934 ve věku 21 let. Roku 1938 byl převelen k Legion Condor, která podporovala Francisca Franca během španělské občanské války, a dosáhl 15 sestřelů. Během druhé světové války byl v bitvě o Francii a bitvě o Británii sám třikrát sestřelen, ale zároveň dosáhl 53 potvrzených sestřelů spojeneckých letadel. V roce 1941, kdy měl na svém kontě již 68 vítězství, byl se svojí JG 51 (Jagdgeschwader 51 ~ stíhací eskadra 51) převelen na východní frontu, aby se zapojil do plánovaného útoku na Sovětský svaz. Během 22. června 1941 přidal na své konto další čtyři sestřely a o týden později již překonal rekord 80 vítězství Manfreda von Richthofen z roku 1918. V polovině července téhož roku se celkový počet jeho vzdušných vítězství přehoupl přes hranici 100 uznaných sestřelů.\nNacistické velení mu poté z obav o jeho život neumožňovalo účastnit se rozsáhlejších bojových misí. Ve věku 28 let byl povýšen do hodnosti Oberst (plukovník) a jmenován inspektorem stíhacího letectva. Působil na poloostrově Krym, kde řídil leteckou podporu německého postupu. Po sebevraždě Generalobersta (generálplukovníka) Ernsta Udeta, stíhacího esa z první světové války, byl Mölders povolán do Berlína, aby se zde zúčastnil pohřbu. Během cesty do hlavního města však letoun Heinkel He 111, ve kterém cestoval jako pasažér, zastihla silná bouře a selhal jeden z motorů. Pilot se s letadlem neúspěšně pokusil o nouzové přistání na letišti ve Vratislavi a Mölders po pádu letadla spolu s dvěma dalšími osobami zahynul. Jak nacistická armáda Wehrmacht, tak zprvu i německá spolková armáda Bundeswehr uctívaly jeho památku; jeho jméno nesla stíhací eskadra, torpédoborec a kasárna. Roku 2005 Německý spolkový sněm tyto posmrtné pocty na základě zprávy Úřadu pro vojenskou historii zrevidoval a Möldersovo jméno bylo z názvu eskadry i kasáren odstraněno.","url":"https://cs.wikipedia.org/wiki/Werner_M%C3%B6lders","thumbnail_url":"https://upload.wikimedia.org/wikipedia/commons/thumb/f/f0/Bundesarchiv_Bild_183-L09694%2C_Werner_M%C3%B6lders.jpg/150px-Bundesarchiv_Bild_183-L09694%2C_Werner_M%C3%B6lders.jpg"},{"id":"50589","type":"good","language_code":"cs","title":"Vancouver","summary":"Vancouver  je přístavní město v jihozápadní části kanadské provincie Britská Kolumbie, největší metropolitní centrum v západní Kanadě a třetí největší v celé Kanadě. Okolo města se rozkládá Regionální okres Metro Vancouver, který náleží do většího celku obecně známého jako Lower Mainland. Vancouverský přístav vykazuje největší objem přepravy v celé Severní Americe. Po Hollywoodu a New Yorku je Vancouver třetím největším centrem filmové produkce v Severní Americe, občas je označovaný jako Hollywood severu. Vancouver hostil XXI. zimní olympijské hry.Vancouver leží v údolí řeky Fraser u Tichého oceánu, mezi úžinou Strait of Georgia a pohořím Coast Mountains. Město v 60. letech 19. století založili přistěhovalci. Rychlým tempem se z malé osady stalo velkoměsto. Přístav nabyl mezinárodního významu po dokončení Panamského průplavu. V roce 1986 mělo město 431 147 obyvatel (aglomerace 1,51 miliónu), a roku 2006 587 891 (aglomerace 2 180 737). Rozloha města je 114,67 km² (aglomerace 2 878,52  km²). Město rychle roste a odhaduje se, že počet obyvatel v metropolitní oblasti dosáhne v roce 2020 hranici 2,6 milionu. Vancouver spadá do pacifického časového pásma (UTC-8).\nJe třeba upozornit, že město Vancouver neleží na ostrově Vancouver. Obojí nese jméno po kapitánovi Královského námořnictva Georgi Vancouverovi, jenž zde prováděl průzkum v roce 1792. Kromě kanadského Vancouveru existuje i město stejného jména v USA ve státě Washington.","url":"https://cs.wikipedia.org/wiki/Vancouver","thumbnail_url":"https://upload.wikimedia.org/wikipedia/commons/thumb/1/11/Vancouver_Montage_2020.jpg/150px-Vancouver_Montage_2020.jpg"},{"id":"506252","type":"good","language_code":"cs","title":"Moše Barazani","summary":"Moše Barazani či též Barzani (hebrejsky משה ברזני‎, ‎14. června 1926, Bagdád – 21. dubna 1947, Jeruzalém) byl kurdský Žid, který žil v Jeruzalémě v britské mandátní Palestině, kde se stal členem židovské ozbrojené podzemní revizionistické skupiny Lechi (též známé pod názvem Sternova skupina). Ve dvaceti letech byl pro držení ručního granátu a úmysl zabít britského vojenského velitele Jeruzaléma odsouzen britským vojenským soudem k trestu smrti oběšením. Patří tak mezi olej ha-gardom, což je označení pro členy židovských předstátních revizionistických skupin, které Britové odsoudili k tomuto druhu trestu. Spolu se svým spoluvězněm Me'irem Feinsteinem z Irgunu se měli stát prvními Židy popravenými Brity v Jeruzalémě. To ale nechtěli připustit, a tak v předvečer popravy spáchali v cele sebevraždu, když mezi sebou odpálili výbušninu, kterou jim do vězení propašovali jejich přátelé ve vydlabaných pomerančích. Barazaniho a Feinsteinův osud se podle Ja'ira Šelega z deníku Ha'arec stal „jedním z nejslavnějších příběhů hrdinství v dějinách sionismu“.","url":"https://cs.wikipedia.org/wiki/Mo%C5%A1e_Barazani","thumbnail_url":"https://upload.wikimedia.org/wikipedia/commons/thumb/a/a5/MosheBarazani.jpg/150px-MosheBarazani.jpg"},{"id":"506300","type":"good","language_code":"cs","title":"Me'ir Feinstein","summary":"Me'ir Feinstein (hebrejsky מאיר פיינשטיין‎, ‎5. října 1927, Jeruzalém – 21. dubna 1947, Jeruzalém) byl palestinský Žid, který žil v Jeruzalémě v britské mandátní Palestině, kde se stal členem židovské ozbrojené podzemní revizionistické skupiny Irgun. V devatenácti letech byl pro účast na bombovém útoku odsouzen britským vojenským soudem k trestu smrti oběšením. Patří tak mezi olej ha-gardom, což je označení pro členy židovských předstátních revizionistických skupin, které Britové odsoudili k tomuto druhu trestu. Spolu se svým spoluvězněm Moše Barazanim z Lechi se měli stát prvními Židy popravenými Brity v Jeruzalémě. To ale nechtěli připustit, a tak v předvečer popravy spáchali v cele sebevraždu, když mezi sebou odpálili výbušninu, kterou jim do vězení propašovali jejich přátelé ve vydlabaných pomerančích. Barazaniho a Feinsteinův osud se podle Ja'ira Šelega z deníku Ha'arec stal „jedním z nejslavnějších příběhů hrdinství v dějinách sionismu“.\n\n","url":"https://cs.wikipedia.org/wiki/Me%27ir_Feinstein","thumbnail_url":"https://upload.wikimedia.org/wikipedia/commons/thumb/4/43/Fienshtn.jpg/150px-Fienshtn.jpg"},{"id":"508192","type":"good","language_code":"cs","title":"Süan-te","summary":"Císař Süan-te (čínsky pchin-jinem Xuāndé, znaky 宣德; 16. března 1399 – 31. ledna 1435) vlastním jménem Ču Čan-ťi (čínsky pchin-jinem Zhū Zhānjī, znaky 朱瞻基) z dynastie Ming vládl jako císař v letech 1425–1435 říši Ming. Byl synem a nástupcem císaře Chung-siho. Po převzetí vlády od nového roku vyhlásil éru „Šíření ctnosti“, Süan-te. Název éry je používán i jako jméno císaře.\nČu Čan-ťi se narodil Ču Kao-čch’ovi, budoucímu císaři Chung-simu. Miloval poezii a literaturu, byl uznávaným malířem, ale i zdatným válečníkem. Roku 1425 se po krátké vládě otce stal císařem říše Ming. Po nástupu na trůn zrušil otcovo rozhodnutí o přesunu hlavního města z Pekingu do Nankingu. Proti mladému císaři se postavil jeho strýc Ču Kao-sü, ale neuspěl. Süan-te veden schopnými poradci osobně vytáhl proti strýci a snadno a rychle ho porazil.\nDruhým problémem počátku Süan-teho vlády byla už téměř dvacet let se táhnoucí válka ve Vietnamu. Názory císařových rádců a ministrů na řešení konfliktu byly rozporné. Císař jmenoval nového velitele okupačních vojsk a poslal mu velké posily, které však Vietnamci ihned rozdrtili. Mingská armáda poté ustoupila do Číny a Vietnam získal nezávislost. Vztahy s ostatními státy jihovýchodní Asie byly klidné. Ve východní Asii pokračovala pravidelná výměna poselstev s Koreou, s Japonskem byly navázány oficiální styky roku 1432, po změně jeho vlády. Na severu rozdělení Mongolové nepředstavovali velké nebezpečí, východní Mongolové se chovali přátelsky a občasné nájezdy Urianchajců Süan-te osobně odrazil. Poté, co západní Ojrati roku 1434 porazili východní Mongoly, mingská Čína navázala korektní styky i s nimi. Po desetileté přestávce Süan-te povolil eunuchovi a mořeplavci Čeng Cheovi uskutečnit ještě jednu dálkovou plavbu do Indického oceánu; proběhla v letech 1431–1433, ale byla poslední.\nZa vlády Süan-teho vzrostl vliv eunuchů císařského paláce. V neposlední řadě i proto, že řídili tajnou policii. Císař se snažil vnést řád a disciplínu do státní správy. Roku 1428 provedl čistku na kontrolním úřadu, která stála místo i nejvyššího kontrolora. Kvalita práce úřadu se pak zvedla. Téhož roku císař reformoval pravidla vojenské služby. Neefektivnost a špatná morálka dědičných vojáků se však nezlepšila.\nSüan-teho vláda se snažila podpořit oběh papírových peněz, proto potlačovala užívání mincí a zakazovala užívání drahých kovů. Neměla úspěch a papírové peníze prakticky vymizely z užívání. Vysoké daně vedly za předešlých vlád v nejvíce zatížených prefekturách říše (především v Ťiang-nanu) rolníky k opouštění hospodářství. Süan-te snížil daně a vyslal do provincií „cestující usmiřovatele“ zlepšit práci provinčních úřadů. Měli za úkol odstraňování nespravedlností a korupce výběrčích daní a kontrolu stavu vojenských jednotek.\nCísař zemřel po krátké nemoci po desetiletém panování. Vládl v pozoruhodně mírových časech bez větších vnitřních nebo zahraničních problémů. Pozdější historici považovali jeho vládu za zlatý věk dynastie.","url":"https://cs.wikipedia.org/wiki/S%C3%BCan-te","thumbnail_url":"https://upload.wikimedia.org/wikipedia/commons/thumb/a/a7/Portrait_assis_de_l%27empereur_Ming_Xuanzong.jpg/150px-Portrait_assis_de_l%27empereur_Ming_Xuanzong.jpg"},{"id":"50930","type":"good","language_code":"cs","title":"Souhvězdí Malého lva","summary":"Malý lev je nevýrazné malé souhvězdí v severní části hvězdné oblohy, nachází se mezi Velkým vozem na severu a souhvězdím Lva na jihu. Poprvé bylo zmíněno roku 1687 v díle Promodus Astronomiaem gdaňského astronoma Jana Hevelia, který tehdy zavedl několik nových souhvězdí na místech oblohy, v kterých se nachází málo hvězd. V roce 1925 byl Malý lev přijat Mezinárodní astronomickou unií jako jedno z osmaosmdesáti souhvězdí, která pokrývají celou hvězdnou oblohu. V souhvězdí se nachází 37 hvězd jasnějších než 6,5 magnitudy a 3 hvězdy jsou jasnější než 4,5 magnitudy. Nejjasnější hvězda souhvězdí 46 Leonis Minoris je oranžový obr hvězdné velikosti 3,8 magnitudy, která se nachází přibližně ve vzdálenosti 95 světelných let od Země. Beta Leonis Minoris je druhá nejjasnější hvězda souhvězdí hvězdné velikosti 4,4 magnitudy, a jako jediná hvězda v souhvězdí má Bayerovo označení. Je dvojhvězdou, jejíž jasnější složka je oranžovým obrem a slabší hvězda žlutobílou hvězdou hlavní posloupnosti. Třetí nejjasnější hvězdou souhvězdí je 21 Leonis Minoris, která je rychle rotující bílou hvězdou hlavní posloupnosti hvězdné velikosti 4,5 magnitudy. V souhvězdí se dále nachází dvě hvězdy s planetárním systémem, dva páry vzájemně interagujících galaxií a výjimečný oblak zářícího ionisovaného plynu nazvaný \"Hanny's Voorwerp\".","url":"https://cs.wikipedia.org/wiki/Souhv%C4%9Bzd%C3%AD_Mal%C3%A9ho_lva","thumbnail_url":"https://upload.wikimedia.org/wikipedia/commons/thumb/3/3d/Leo_Minor_constellation_map.png/150px-Leo_Minor_constellation_map.png"},{"id":"510037","type":"good","language_code":"cs","title":"Římsko-perské války","summary":"Římsko-perské války je souhrnné označení pro sérii vojenských konfliktů svedených mezi Římskou resp. Východořímskou říší a Novoperskou (Sásánovskou) říší, které v období vymezeném počátkem 3. století a první polovinou 7. století představovaly dominantní mocnosti Středomoří a Středního východu. Zahraničněpolitické vztahy mezi těmito pozdněantickými státy nabývaly převážně konfrontačního rázu, ačkoli se vyskytly i dlouhodobější fáze mírové koexistence, obzvláště v 5. století.\nTyto války započaly krátce po zániku parthské říše v dnešním Íránu a Iráku a jejím nahrazením sásánovskou říší ve 3. století a s určitými přestávkami pokračovaly až do vítězství východořímského císaře Herakleia. Mimořádně intenzivní válečná střetnutí probíhala především za panování perských velkokrálů Šápúra I., Šápúra II., Husrava I. a Husrava II., přičemž ofenzivní akce byly vedeny jak z římské, tak z perské strany. Nedlouho po skončení poslední římsko-perské války, vybojované v letech 603 až 628, padly obě tyto velmoci za oběť nastupující expanzi islámu. V důsledku arabských výbojů se sásánovská říše zcela zhroutila, zatímco Římané pozbyli své východní provincie. Jistí moderní historikové proto považují tuto historickou událost za okamžik definitivního završení antiky.","url":"https://cs.wikipedia.org/wiki/%C5%98%C3%ADmsko-persk%C3%A9_v%C3%A1lky","thumbnail_url":"https://upload.wikimedia.org/wikipedia/commons/thumb/a/a7/Cherub_plaque_Louvre_MRR245_n2.jpg/150px-Cherub_plaque_Louvre_MRR245_n2.jpg"},{"id":"51276","type":"good","language_code":"cs","title":"Tel Aviv","summary":"Tel Aviv-Jaffa (hebrejsky תֵּל-אָבִיב-יָפוֹ‎, arabsky تل أبيب‎, Tal Abīb), obvykle jen Tel Aviv (doslova Jarní Pahorek), je druhé největší izraelské město s přibližně 452 tisíci obyvateli. Od vzniku Státu Izrael do roku 1949 fungoval jako jeho hlavní město a sídlo ústředních orgánů. Organizace spojených národů neuznala Jeruzalém za hlavní město Izraele, většina států má proto svá velvyslanectví v Tel Avivu.\nTel Aviv je zároveň správním centrem Telavivského distriktu a největším a nejlidnatějším městem metropolitní oblasti Guš Dan, ve které k roku 2007 žilo 3,15 milionu obyvatel. Město leží na pobřeží Středozemního moře na ploše 51,8 km².\nMěsto bylo založeno roku 1909 na předměstí tou dobou převážně arabského starobylého přístavního města Jaffa (hebrejsky יָפוֹ‎, Jafo). Růst Tel Avivu však Jaffu v krátké době zastínil. Ke sjednocení obou měst došlo v roce 1950. Část Tel Avivu zvaná Bílé Město, kde je největší soubor modernistických budov na světě, byla roku 2003 zapsána na seznam Světového dědictví UNESCO.Tel Aviv je ekonomickým a kulturním centrem Izraele. Nachází se v něm centrála Mosadu, izraelské tajné služby. Dále zde sídlí Telavivská burza cenných papírů a mnoho firem i výzkumných a vývojových center. Mezi atraktivity místa patří pláže, kavárny, obchodně-zábavní centra a památky, díky nimž je oblíbeným cílem turistů. Podle průzkumu společnosti Mercer z roku 2008 se jedná o nejdražší město Blízkého východu a 14. nejdražší město světa.","url":"https://cs.wikipedia.org/wiki/Tel_Aviv","thumbnail_url":"https://upload.wikimedia.org/wikipedia/commons/thumb/f/f6/Tel-Aviv-100.JPG/150px-Tel-Aviv-100.JPG"},{"id":"512892","type":"good","language_code":"cs","title":"Nestor kea","summary":"Nestor kea (Nestor notabilis, maorsky jen kea) je alpinský papoušek z rodu Nestor obývající hornaté oblasti západní části Jižního ostrova Nového Zélandu. Jedná se o jediného alpinského papouška na světě a jednoho z nejinteligentnějších ptáků.Kea měří okolo 46 cm a váží 800–1000 g. Jeho peří je olivově zelené, pod křídly a na ocase přechází od žluté a červené až po modravou barvu. Je všežravec. Živí se převážně rostlinnou stravou (vedle listů pojídá i bobule, kořínky a nektar), kterou doplňuje larvami a savci. Napadání ovcí ho v minulosti dostalo do konfliktu s ovčími farmáři, novozélandská vláda v 60. letech 19. století dokonce vypsala odměnu za každého zabitého jedince. V následujících přibližně 100 letech bylo zabito až 150 000 papoušků kea. Od roku 1986 je nestor kea chráněný a od roku 2017 je veden na Červeném seznamu ohrožených druhů jako ohrožený taxon. Jeho populace se v roce 2020 odhadovala na 3000–7000 jedinců.Kea hnízdí v norách pod kořeny stromů a pod balvany, ve snůšce bývají 2–4 bílá vejce. Je znám svou inteligencí a zvědavostí, které mu umožňují přežít v extrémních podmínkách novozélandských Jižních Alp. Kea se naučil používat nástroje, umí vyřešit logické hlavolamy a dokáže pracovat i se statistickými problémy. V Bad Vöslau v Dolních Rakousích je výzkumné středisko, které se zabývá nestory kea a jejich inteligencí. Je chován v četných zoologických zahradách, v Česku je k vidění mj. v brněnské či pražské zoo a Zoo Jindřichův Hradec.","url":"https://cs.wikipedia.org/wiki/Nestor_kea","thumbnail_url":"https://upload.wikimedia.org/wikipedia/commons/thumb/5/5f/Kea.jpg/150px-Kea.jpg"},{"id":"513435","type":"good","language_code":"cs","title":"Jing-cung","summary":"Císař Jing-cung (čínsky pchin-jinem Yīngzōng, znaky 英宗; 29. listopadu 1427 – 23. února 1464) vlastním jménem Ču Čchi-čen (čínsky pchin-jinem Zhū Qízhèn, znaky 朱祁鎮; Jing-cung bylo jeho chrámové jméno) byl císař vládnoucí čínské říši Ming v letech 1435–1449 a znovu od roku 1457.\nByl starším synem a nástupcem císaře Süan-te. Po převzetí vlády od nového roku byla vyhlášena panovnická éra „Správné vlády“, Čeng-tchung. Říši převzal prosperující a na vrcholu moci. Byl prvním dětským císařem dynastie Ming, rozhodující vliv u dvora získali vysocí hodnostáři: do roku 1442 nejvyšší postavení zaujímala Jing-cungova babička velká císařovna vdova Čang podporovaná „třemi Jangy“ (to jest velkými sekretáři Jang Š’-čchim, Jang Žungem a Jang Pchuem), poté císař naslouchal především eunuchovi Wang Čenovi.\nRoku 1449 se na návrh Wang Čena osobně postavil do čela armády táhnoucí proti mongolskému vojsku Esena-tajši. V bitvě u Tchu-mu byla mingská armáda rozdrcena a císař upadl do zajetí. Vláda i země byly šokovány, dvůr nakonec reagoval povýšením císařova bratra Ču Čchi-jüa na trůn jako císaře Ťing-tchaje. Nyní již bývalý císař mezitím navázal dobré vztahy s Esenem a roku 1450 byl propuštěn.\nPo návratu Jing-cunga do vlasti se jeho císařský bratr cítil ohrožen, přikázal mu k pobytu Jižní palác v Zakázaném městě a omezil jeho kontakty s vnějším světem na minimum. Fakticky se Jing-cung nacházel v domácím vězení. Začátkem roku 1457 císař Ťing-tchaj onemocněl, a protože neměl dědice (jeho jediný syn zemřel roku 1453), byl Jing-cung schopen zorganizovat palácový převrat, kterým se v únoru 1457 dostal opět k moci. Heslem a názvem éry jeho druhé vlády bylo „Poslušnost vůli nebes“, Tchien-šun. Následující měsíc Ťing-tchaj zemřel.\nJing-cung vládl ještě sedm let, než zemřel roku 1464, ve svých šestatřiceti letech. Císařský trůn poté zaujal jeho nejstarší syn Čcheng-chua.","url":"https://cs.wikipedia.org/wiki/Jing-cung","thumbnail_url":"https://upload.wikimedia.org/wikipedia/commons/thumb/b/b4/Portrait_assis_de_l%27empereur_Ming_Yingzong.jpg/150px-Portrait_assis_de_l%27empereur_Ming_Yingzong.jpg"},{"id":"513441","type":"good","language_code":"cs","title":"Čcheng-chua","summary":"Císař Čcheng-chua (čínsky pchin-jinem Chénghuà, znaky 成化; 9. prosinec 1447 – 9. září 1487) vlastním jménem Ču Ťien-šen (čínsky pchin-jinem Zhū Jiànshēn, znaky 朱見深), od roku 1457 Ču Ťien-žu (čínsky pchin-jinem Zhū Jiànrú, znaky 朱見濡) z dynastie Ming vládl v letech 1464–1487 mingské Číně. Nastoupil po svém otci, císaři Jing-cungovi. Po převzetí vlády s novým rokem vyhlásil éru „Úplné změny“, Čcheng-chua. Název éry je používán i jako jméno císaře.\nNarodil se jako Ču Ťien-šen císaři Jing-cungovi roku 1447. O dva roky později byl jeho otec v bitvě u Tchu-mu zajat Mongoly, sesazen a po návratu ze zajetí novým císařem Ťing-tchajem, mladším bratrem Jing-cunga, odsunut do ústraní v domácím vězení. V době otcova zajetí byl Ču ťien-šen jmenován korunním princem, po třech letech však o postavení následníka trůnu přišel. Až po Ťing-tchajově svržení a smrti roku 1457 se Jing-cung vrátil na trůn a Ču Ťien-šen, nyní přejmenovaný na Ču Ťien-žua, se opět stal korunním princem.\nNa trůn nastoupil po otci v únoru 1464 v šestnácti letech. V prvních letech vlády zavedl novou politiku zahrnující snížení daní a posílení moci státu. Nicméně po čase se kladný účinek změn vyčerpal a v posledních letech jeho panování začali v Zakázaném městě dominovat eunuchové, nechvalně známí Wang Č’ a Liang Fang. Pozitivní prvky císařovy vlády byly postupně negovány jeho tendencí ke zvýhodňování oblíbenců namísto povyšování schopných. To vedlo k rozšíření korupce a obohacování protekcionářů na úkor státní pokladny. Po celé zemi vypukly rolnické revolty, ale byly rázně potlačeny. Císař vládl více autokraticky než jeho předchůdci, když posílil tajnou policii sledující nálady v zemi.\nNa císaře měla velký vliv Wan Čen-er, palácová dáma starší než on. Stala se jeho oblíbenou ženou zejména po porodu syna roku 1464; dítě brzy zemřelo, ale paní Wan si udržela moc nad císařem i nad jeho harémem – s věrnými eunuchy nutila ostatní ženy k potratům, otěhotněly-li s císařem, nevyhýbala se ani otrávení matek i dětí, pokud porodily. Až roku 1475 se císař mohl dozvědět o existenci svého pětiletého syna Ču Jou-tchanga, do té doby přežívajícího v utajení.\nČcheng-chua se považoval za velkého válečníka a věnoval armádě velkou pozornost. V boji proti Mongolům dosáhla v 70. letech 15. století reorganizovaná mingská vojska podstatných vítězství, prvních od roku 1449. Budovaly se obranné zdi v Šen-si a Šan-si, základ dochované Velké čínské zdi. Ve spojení s Koreou Číňané úspěšně válčili s džürčenskými kmeny ve východním Mandžusku.\nČcheng-chua zemřel roku 1487 po třiadvaceti letech vlády, na trůn po něm nastoupil Ču Jou-tchang jako císař Chung-č’.","url":"https://cs.wikipedia.org/wiki/%C4%8Ccheng-chua","thumbnail_url":"https://upload.wikimedia.org/wikipedia/commons/thumb/e/e7/Portrait_assis_de_l%27empereur_Ming_Xianzong.jpg/150px-Portrait_assis_de_l%27empereur_Ming_Xianzong.jpg"},{"id":"514569","type":"good","language_code":"cs","title":"Kolektivizace v Československu","summary":"Kolektivizace v Československu byl proces přeměny individuálního soukromého zemědělství na kolektivní, který iniciovala a řídila Komunistická strana Československa v souladu s politickou teorií i praxí stalinismu. Hlavní fáze vyvlastňování zemědělské výroby a jejího spojování do stranou ovládaných družstevních a státních podniků probíhala v letech 1948–1960, tento proces však dozníval až do roku 1989.\nKolektivizace začala brzy po komunistickém převratu v únoru 1948. Otázka pozemkové reformy patřila po druhé světové válce mezi nejdůležitější a Komunistická strana Československa jí dokázala demagogicky využít – komunisté před rokem 1948 tvrdili, že ke kolektivizaci v Československu nedojde, komunistický ministr zemědělství Július Ďuriš však zároveň připravoval zákony, na jejichž základě pak kolektivizace byla prováděna.\nBezprostředním podnětem ke spuštění kolektivizace se stalo zasedání Informbyra v červnu 1948, po němž KSČ spustila štvavou propagandu proti sedlákům, které označila za „vesnické boháče“ a „kulaky“, s nimiž je potřeba se v rámci třídního boje vypořádat. Pomocí pokřivené legislativy, represí bezpečnostních složek, zmanipulovaných soudů a ekonomického nátlaku se státní orgány snažily sedláky i menší rolníky donutit ke vstupu do Jednotného zemědělského družstva (JZD). Od srpna 1950 do března 1951 bylo odsouzeno na 50 tisíc soukromých zemědělců, což představovalo 40 % všech odsouzených v tomto období.\nBěhem roku 1951 se opatření proti „kulakům“ dále zostřovala a zejména ministerstvo spravedlnosti se snažilo prosadit častější uplatňování trestu zákazu pobytu, což v praxi představovalo přesídlování rodin odsouzených sedláků. Komunističtí představitelé ovšem stále represivní opatření proti sedlákům považovali za nedostatečná, a proto v listopadu 1951 spustili Akci K (kulak), jejímž cílem bylo vystěhovávání rodin odsouzených sedláků z oblasti původního bydliště. Kvůli organizačním problémům byla akce v květnu 1952 přerušena, aby pak mohla být v listopadu téhož roku spuštěna znovu ve větším rozsahu a plynuleji.\nPo Stalinově a Gottwaldově smrti v březnu roku 1953 došlo k dočasnému uvolnění represí, a v lednu 1954 dokonce k ukončení Akce kulak, v jejímž průběhu byly přestěhovány asi 3–4 tisíce rodin. V období mocenského boje v Sovětském svazu panovala určitá nejistota režimu, od roku 1955 však komunisté znovu napjali síly k tomu, aby zabránili rozpadání JZD a dokončili kolektivizaci. Okolo roku 1960 již JZD obhospodařovala drtivou většinu půdy, většina soukromě hospodařících zemědělců byla zlikvidována, a tak prezident Novotný mohl slavnostně vyhlásit vítězství socialismu v Československu.\nJelikož kolektivní hospodaření komunisté vybudovali jen na politicko-ideologických základech a nikoli na základech hospodářských, po pádu československého komunistického režimu roku 1989 se začala jednotná zemědělská družstva rozpadat anebo zásadně přizpůsobovat principům tržní ekonomiky.","url":"https://cs.wikipedia.org/wiki/Kolektivizace_v_%C4%8Ceskoslovensku","thumbnail_url":"https://upload.wikimedia.org/wikipedia/commons/thumb/6/6d/Bundesarchiv_Bild_183-R90009%2C_Budapest%2C_II._Weltfestspiele%2C_Festumzug%2C_tschechische_Delegation_%28cropped%29.jpg/150px-Bundesarchiv_Bild_183-R90009%2C_Budapest%2C_II._Weltfestspiele%2C_Festumzug%2C_tschechische_Delegation_%28cropped%29.jpg"},{"id":"514820","type":"good","language_code":"cs","title":"Totila","summary":"Totila vešel do dějin zejména jako významný ostrogótský vojevůdce a král od roku 541 až do své smrti v roce 552. Za jedenáct let vlády opanoval téměř celou Itálii a dvakrát dobyl její metropoli Řím. Naprostá většina historických důkazů o jeho životě pochází z pera byzantského historika a Totilova současníka Prokopia z Kaisareie, který doprovázel na cestách jednoho z nejvýznamnějších vojevůdců své doby Belisara. Podle mincí, jež nechával gótský král razit, je známo, že jeho skutečné jméno bylo Baduila; přízvisko Totila byl pseudonym, jímž ho ve svých knihách nazývá právě Prokopios a jehož význam lze interpretovat jako Nesmrtelný.","url":"https://cs.wikipedia.org/wiki/Totila","thumbnail_url":"https://upload.wikimedia.org/wikipedia/commons/thumb/2/2b/Francesco_Salviati_-_Portrait_of_Totila%2C_c._1549.jpg/150px-Francesco_Salviati_-_Portrait_of_Totila%2C_c._1549.jpg"},{"id":"517075","type":"good","language_code":"cs","title":"Operace Izotop","summary":"Operace Izotop (hebrejsky מבצע איזוטופ‎, mivca Izotop) je krycí název pro akci izraelské elitní armádní jednotky Sajeret Matkal, při níž byli 9. května 1972 na izraelském letišti Lod (dnešní Ben Gurionovo mezinárodní letiště) osvobozeni cestující z uneseného letu belgické společnosti Sabena číslo 571. Ten na pravidelné lince z Bruselu do Tel Avivu, s mezipřistáním ve Vídni, o den dříve unesla čtveřice příslušníků palestinské teroristické skupiny Černé září.\nÚnosci se po zmocnění letounu v trase mezi Vídní a Izraelem rozhodli pokračovat v původním směru letu a v Tel Avivu požadovali propuštění 315 odsouzených palestinských vězňů, jinak hrozili odpálením výbušnin na palubě letadla. Izraelským vyjednavačům se podařilo mystifikací vzbudit ve čtveřici pocit vítězství, když naoko souhlasili s propuštěním vězňů. Díky tomu únosci souhlasili s opravou uneseného Boeingu 707 izraelskými mechaniky (ve skutečnosti převlečenými členy Sajeret Matkal), kteří předtím letoun úmyslně poškodili. Ti se tak nepozorovaně dostali k letadlu a během následné záchranné operace, která byla svého druhu první na světě, se jim podařilo osvobodit všech 86 cestujících, držených jako rukojmí. Tři z nich byli nešťastnou náhodou zraněni ze strany izraelských jednotek, přičemž jedna cestující později těmto zraněním podlehla.\nPalestinské skupiny na fiasko zareagovaly zintenzivněním teroristických útoků namířených proti Izraeli, aby si tak napravily pošramocenou reputaci.","url":"https://cs.wikipedia.org/wiki/Operace_Izotop","thumbnail_url":"https://upload.wikimedia.org/wikipedia/commons/thumb/8/86/Boeing_707-329_Sabena_short_fin_1960.jpg/150px-Boeing_707-329_Sabena_short_fin_1960.jpg"},{"id":"520180","type":"good","language_code":"cs","title":"Lokomotiva ČME3","summary":"Lokomotiva řady ČME3 je dieselelektrická lokomotiva, vyráběná v letech 1963–1994 v ČKD Praha pro sovětské železnice SŽD (a její pozdější nástupnické společnosti). Jde o stroj navazující na dříve vyrobené menší stroje typu ČME2 (v Československu řada 721) určený pro těžký posun a nákladní vlaky. Zkratka ČME (ЧМЭ) je odvozena od ruského „чехословацкий тепловоз маневровый с электрической передачей“ (Čechoslovackij těplovoz Maněvrovyj s Električeskoj pěredačej), tedy československá motorová posunovací lokomotiva s elektrickým přenosem výkonu. Konstrukce i vnější vzhled řady ČME3 vychází v mnoha ohledech z amerických a ruských vzorů včetně kapotového uspořádání. Celkem bylo do bývalého Sovětského svazu dodáno 7459 lokomotiv tohoto typu, dalších několik stovek bylo exportováno do ostatních zemí a jde tedy o jednu z největších sérií lokomotiv jednoho typu na světě (početnější jsou například sovětské posunovací lokomotivy řady TGK2 s počtem přesahujícím 9 tisíc vyrobených kusů, případně sovětské lokomotivy řady 2TE10). Většina z nich je v těchto zemích v provozu do současnosti a stala se jakýmsi symbolem mnoha tamních rozsáhlých seřadišť a nákladových nádraží. I přes původní určení na posun a do nákladní dopravy se postupem času lokomotivy osvědčily na všech typech výkonů.\nNástupcem této lokomotivy se měla stát osminápravová supertěžká lokomotiva typu ČME5, vyvíjená v ČKD koncem osmdesátých let, kromě malé prototypové série ale k její hromadné výrobě nedošlo.Podle řadového označení ČME si lokomotivy v českém prostředí vysloužily přezdívku „čmelák“, někdy i s přídomkem „velký“ (pro odlišení od menších ČME2). V Rusku a dalších zemích bývalého SSSR se lokomotivám přezdívá nejčastěji „čmucha“, „čme“ nebo „čmez“ (tato přezdívka vznikla chybnou interpretací číslice 3 v řadovém označení kvůli její snadné zaměnitelnosti za písmeno Z v azbuce).","url":"https://cs.wikipedia.org/wiki/Lokomotiva_%C4%8CME3","thumbnail_url":"https://upload.wikimedia.org/wikipedia/commons/thumb/5/5d/%D0%A7%D0%9C%D0%AD3-4921%2C_%D0%9B%D0%BE%D1%81%D0%B8%D0%BD%D0%BE%D0%BE%D1%81%D1%82%D1%80%D0%BE%D0%B2%D1%81%D0%BA%D0%B0%D1%8F_-_%D0%9C%D0%BE%D1%81%D0%BA%D0%B2%D0%B0-3.jpg/150px-%D0%A7%D0%9C%D0%AD3-4921%2C_%D0%9B%D0%BE%D1%81%D0%B8%D0%BD%D0%BE%D0%BE%D1%81%D1%82%D1%80%D0%BE%D0%B2%D1%81%D0%BA%D0%B0%D1%8F_-_%D0%9C%D0%BE%D1%81%D0%BA%D0%B2%D0%B0-3.jpg"},{"id":"520181","type":"good","language_code":"cs","title":"Kryštof Kolumbus","summary":"Kryštof Kolumbus (italsky Cristoforo Colombo, latinsky Christophorus Columbus, španělsky Cristóbal Colón, portugalsky Cristóvão Colombo, asi 31. října 1451?, Janov – 20. května 1506, Valladolid) byl janovský mořeplavec a kolonizátor narozený v Janovské republice v dnešní severozápadní Itálii. Ve službách Katolických králů Španělska uskutečnil čtyři plavby přes Atlantský oceán, které v Evropě probudily zájem o nový kontinent, později nazvaný Amerika. Tyto výpravy a Kolumbovy snahy o založení trvalých sídel na Hispaniole zahájily španělskou kolonizaci, která vyústila v soutěž evropských mocností o kolonizaci Jižní i Severní Ameriky.\nV době, kdy začínala evropská světovláda i hospodářská soutěž mezi evropskými královstvími, která se snažila zbohatnout zakládáním obchodních cest a kolonií, získal Kolumbův návrh na dosažení Asie obeplutím Země západním směrem podporu u španělského královského dvora, který v něm viděl naději pro obchody s kořením. Během své první cesty v roce 1492 dosáhl Kolumbus místo plánovaného Japonska břehů Bahamských ostrovů a přistál na místě, které pojmenoval San Salvador. Během tří dalších výprav navštívil Velké i Malé Antily, pobřeží Venezuely a Střední Ameriky, které zabral pro Španělské impérium.\nKolumbus nebyl prvním Evropanem, který navštívil Ameriku – o pět století dříve jejích břehů dosáhla norská expedice vedená Leifem Erikssonem, která založila kolonii na dnešním Newfoundlandu. Přesto teprve Kolumbovy cesty zahájily trvalé styky s Amerikou a podnítily několik století dlouhé období evropské kolonizace, čímž měly velký vliv na vývoj moderního Západního světa. Sám Kolumbus viděl svůj úspěch hlavně v šíření křesťanství.Kolumbus nevěděl, že objevil pro Evropu nový kontinent a obyvatele objevených zemí nazval Indios (španělský výraz pro Indy). Stejně tak ale název mohl odkazovat na spiritualitu a duchovní založení obyvatel nového kontinentu, kteří tak podle Kolumba žili v souladu s Bohem a se silnou vírou v Boha (latinsky in Deo). Zhoršení vztahů se španělským královským dvorem a koloniálními správci v Americe vedlo ke Kolumbovu zatčení a propuštění z pozice guvernéra sídel v Hispaniole v roce 1500 a později k vleklým sporům o výhody, které Kolumbus chtěl pro sebe a své dědice od královského dvora. Nakonec se mu podařilo prosadit jen některé z nich. Zemřel ve Valladolidu a jeho ostatky jsou dnes umístěny v katedrále Panny Marie v Seville.","url":"https://cs.wikipedia.org/wiki/Kry%C5%A1tof_Kolumbus","thumbnail_url":"https://upload.wikimedia.org/wikipedia/commons/thumb/c/c2/Portrait_of_a_Man%2C_Said_to_be_Christopher_Columbus.jpg/150px-Portrait_of_a_Man%2C_Said_to_be_Christopher_Columbus.jpg"},{"id":"520395","type":"good","language_code":"cs","title":"Mistrovství světa juniorů v ledním hokeji 1987","summary":"Mistrovství světa juniorů v ledním hokeji 1987 se hrálo od 26. prosince 1986 do 4. ledna 1987 ve slovenských městech Piešťany, Nitra, Trenčín a Topoľčany na území tehdejšího Československa. Turnaje se účastnily týmy Československa, Finska, Kanady, Sovětského svazu, Spojených států, Švédska a Švýcarska, které nově doplnila reprezentace Polska, jíž se podařilo postoupit ze skupiny B a v elitní skupině vystřídala reprezentaci Německé spolkové republiky.\nMistrovství bylo poznamenáno zejména velkou hokejovou rvačkou v závěrečném zápase mezi týmy Kanady a Sovětského svazu, označovanou za největší v dějinách ledního hokeje. Rvačka vyústila ve zrušení zápasu a diskvalifikaci obou týmů, což více poškodilo Kanaďany, kteří v té chvíli již měli jisté nejméně 3. místo a stále ještě bojovali o celkové prvenství, zatímco Sověti již byli zcela mimo medailové pozice a ani vítězství by jim nepomohlo se odpoutat z 6. místa. Veškeré výsledky Kanady a Sovětského svazu byly v závěrečné tabulce anulovány, ovšem týmům, které v zápasech s těmito dvěma mužstvy bodovaly, byl tento bodový zisk ponechán. Mistry světa se tak stali hráči Finska, na druhém místě skončili hráči Československa a na třetím Švédska. Do skupiny B sestoupil tým Švýcarska, který šampionát zakončil bez jediného bodu. Po nějakou dobu se také zvažovala možnost sestoupení i obou vyloučených mužstev, tento záměr však nakonec nebyl naplněn. Podle rozhodnutí direktoriátu Mezinárodní hokejové federace (IIHF) nebyli kanadští a sovětští hráči zahrnuti ani do tabulek kanadského bodování a nejlepších střelců.Mistrovství světa juniorů skupiny B se roku 1987 konalo v Rouen ve Francii od 15. do 21. března. V turnaji zvítězila reprezentace Německé spolkové republiky, která se tak po roce opět vrátila do elitní skupiny. Naopak do skupiny C sestoupil tým Itálie.\nSkupina C odehrála své mistrovství světa v dánském městě Esbjerg 16. až 22. března. Vítězem a postupujícím do skupiny B se stala reprezentace Jugoslávie.","url":"https://cs.wikipedia.org/wiki/Mistrovstv%C3%AD_sv%C4%9Bta_junior%C5%AF_v_ledn%C3%ADm_hokeji_1987","thumbnail_url":null},{"id":"525772","type":"good","language_code":"cs","title":"Kreditní karta","summary":"Kreditní karta je platební karta spojená s revolvingovým úvěrem, tedy úvěrem, který držitel karty může postupně splácet a zároveň dále čerpat. Někdy se jako kreditní označuje i příbuzná charge karta, u níž je úvěr nutno splatit celý do určité lhůty, a občas se jako „kreditní“ nepřesně označují vůbec všechny bankovní platební karty bez ohledu na jejich systém. Kreditní karty dnes vydávají především finanční instituce, v první řadě banky. Existuje více univerzálních systémů zajišťujících širokou použitelnost kreditních karet, z nichž nejvýznamnější jsou Visa, MasterCard, American Express a Diners Club. Tyto společnosti zajišťují fungování karet po celém světě, takže kartu vydanou libovolnou bankou a nesoucí označení jedné z uvedených organizací lze použít v kterékoliv prodejně na zeměkouli označené stejným logem jako platební karta.\nZ pohledu držitele kreditní karta usnadňuje placení, umožňuje se obejít bez hotovosti a eliminuje směnu valut, což je mimořádně výhodné při platbách v zahraničí. Mohou s ní být spojeny i další služby a výhody. Za možnost jejího využití držitel obvykle platí poplatky, a pokud nesplatí úvěr v bezúročném období, tak také úrok. Obchodní model moderních kreditních karet je postaven na mezibankovní spolupráci, kterou organizují karetní asociace, sdružující banky a další finanční instituce vydávající a přijímající karty jednoho typu. Banky vydávají kreditní karty a umožňují obchodníkům po navázání smluvního vztahu tyto karty přijímat. Systém je financován poplatky a úroky držitelů karet, poplatky či srážkami z plateb kartami od obchodníků a poplatky, které hradí vydavatelské banky karetním systémům.\nKreditní karty vznikly v USA a jejich nejvzdálenějšími předchůdci byly úvěrové známky, které usnadňovaly identifikaci klientů u obchodníků již v 70. letech 19. století. Roku 1950 vznikla první univerzální platební karta, Diners Club, a v následujících letech se rozšířila po USA a poté i v zahraničí. První univerzální kreditní kartu v dnešním pojetí spustila 18. září 1958 banka Bank of America pod značkou BankAmericard v kalifornském Fresnu. Konkurenční boj vydavatelů karet v následujících desetiletích vedl ke koncentraci trhu a dnes se v Americe a Evropě uplatňuje jen několik málo typů platebních karet. V Československu sice první platba kartou proběhla již v roce 1968, kreditní karty se však v českých peněženkách masověji objevily až počátkem 21. století. Jejich průkopníky v Česku byly společnosti Home Credit a Česká spořitelna.","url":"https://cs.wikipedia.org/wiki/Kreditn%C3%AD_karta","thumbnail_url":"https://upload.wikimedia.org/wikipedia/commons/thumb/4/4f/Credit-cards.jpg/150px-Credit-cards.jpg"},{"id":"526782","type":"good","language_code":"cs","title":"Archaeoraptor","summary":"Archaeoraptor je rodové jméno, jímž byla roku 1999 v článku publikovaném v časopisu National Geographic neformálně nazvána fosílie nalezená v Číně, která byla označena za chybějící článek mezi teropodními dinosaury a ptáky. Již před zveřejněním však panovaly pochybnosti o její autenticitě. Záležitost nakonec skončila skandálem, neboť dalším výzkumem se prokázalo, že se jedná o falzifikát. Ve skutečnosti byl nález kombinací několika zkamenělin pocházejících od odlišných druhů. Čínský paleontolog Čou Čung-che s kolegy zjistili, že hlava a vrchní část těla patřily primitivnímu ptáku rodu Yanornis ze spodní křídy. Ocas byl roku 2002 přisouzen malému okřídlenému dromeosauridovi rodu Microraptor, který žil přibližně ve stejném období. Dolní končetiny patřily zatím neznámému živočichovi. Název archaeoraptor se tak stal neplatným (tzv. nomen nudum).\nSkandál s tzv. archaeoraptorem poukázal na nezákonný obchod čínských překupníků s fosíliemi a také na potřebu podrobnějšího vědeckého prozkoumání údajných „chybějících článků“, jejichž nálezy byly publikovány v časopisech, které své články nepodrobují odborným recenzím. Kreacionisté využili skandálu se zkamenělinami ke zpochybňování evoluční teorie. Přestože kostra archaeoraptora byla padělkem, existují i jiné, potvrzené nálezy opeřených dinosaurů (např. již zmiňovaný microraptor nebo velociraptor), které poukazují na vývojovou souvislost mezi ptáky a teropodními dinosaury.","url":"https://cs.wikipedia.org/wiki/Archaeoraptor","thumbnail_url":"https://upload.wikimedia.org/wikipedia/commons/thumb/0/00/Archaeoraptor_composite_fossil_at_the_Paleozoological_museum_of_China.jpg/150px-Archaeoraptor_composite_fossil_at_the_Paleozoological_museum_of_China.jpg"},{"id":"529176","type":"good","language_code":"cs","title":"Ludvíkov pod Smrkem","summary":"Ludvíkov pod Smrkem (do roku 1946 Lusdorf pod Smrkem, německy Lusdorf nebo Lusdorf an der Tafelfichte) je vesnice ve Frýdlantském výběžku, část města Nové Město pod Smrkem v Libereckém kraji, vzdálená asi dva kilometry jihozápadně od Nového Města pod Smrkem. Nachází se ve stejnojmenném katastrálním území o rozloze 13,7 km2 a protéká jí Ludvíkovský potok.\nPrvní písemná zmínka pochází z roku 1381 (dle jiných zdrojů ale až 1592) a své jméno pravděpodobně dostala po svém lokátorovi a prvním rychtáři. Ještě starší než samotná obec je však místní památkově chráněný kostel svatého Petra a Pavla. Během 15. a 16. století ve vesnici bydleli havíři, kteří v blízkých kopcích dolovali cínovou a měděnou rudu. Po založení Nového Města pod Smrkem se však zázemí horníků přesunulo tam a v Ludvíkově se rozšiřilo zemědělství. Když se ve druhé polovině 19. století rozvíjely v Novém Městě textilky, ovlivnilo to i život v Ludvíkově, kde vznikl dřevozpracující závod, který svými výrobky novoměstské továrny zásoboval. Ke konci století byla v Ludvíkově založena i škola, v níž se učilo až do roku 1968, kdy škola zanikla a její prostory se začaly využívat pro výrobu elektrotechnických součástek. Tou dobou byl již ovšem Ludvíkov součástí Nového Města pod Smrkem (k jeho začlenění došlo roku 1960). Na přelomu 20. a 21. století sídlil ve vesnici hřebčín vychovávající dostihové koně, kteří se účastnili i Velké pardubické.\nVe vesnici dochází ke křížení dvou silnic třetí třídy. Ty jsou současně hranicemi vymezující dvě chráněná území, která se v okolí Ludvíkova rozkládají. Jihovýchodním směrem je to chráněná krajinná oblast Jizerské hory a západním přírodní park Peklo.","url":"https://cs.wikipedia.org/wiki/Ludv%C3%ADkov_pod_Smrkem","thumbnail_url":"https://upload.wikimedia.org/wikipedia/commons/thumb/f/f0/Ludv%C3%ADkov_pod_Smrkem%2C_d%C5%AFm_%C4%8D%C3%ADslo_238.jpg/150px-Ludv%C3%ADkov_pod_Smrkem%2C_d%C5%AFm_%C4%8D%C3%ADslo_238.jpg"},{"id":"529335","type":"good","language_code":"cs","title":"Kostel svatého Šimona a Judy","summary":"Kostel svatého Šimona a Judy může být:\n\nKostel svatého Šimona a Judy (Arnoštovice)\nKostel svatého Šimona a Judy (Brloh)\nKostel svatého Šimona a Judy (Břežany)\nKostel svatého Šimona a Judy (Buřenice)\nKostel svatého Šimona a Judy (Bystřice)\nKostel svatého Šimona a Judy (Dolín)\nKostel svatého Šimona a Judy (Frýdek-Místek)\nKostel svatého Šimona a Judy (Hradiště)\nKostel svatého Šimona a Judy (Chyjice)\nKostel svatého Šimona a Judy (Lenešice)\nKostel svatého Šimona a Judy (Lipová)\nKostel svatého Šimona a Judy (Liptovské Sliače)\nKostel svatého Šimona a Judy (Milíkov)\nKostel svatého Šimona a Judy (Mojžíř)\nKostel svatého Šimona a Judy (Obecnice)\nKostel svatého Šimona a Judy (Ondřejov)\nKostel svatého Šimona a Judy (Plazy)\nKostel svatého Šimona a Judy (Praha) na Staré Městě\nKostel svatého Šimona a Judy (Radostice)\nKostel svatého Šimona a Judy (Roseč)\nKostel svatého Šimona a Judy (Skalice)\nKostel svatého Šimona a Judy (Skřipel)\nKostel svatého Šimona a Judy (Slatinice) – zbořen v roce 1972\nKostel svatého Šimona a Judy (Starý Rokytník)\nKostel svatého Šimona a Judy (Stebno)\nKostel svatého Šimona a Judy (Strážek)\nKostel svatého Šimona a Judy (Špičky)\nKostel svatého Šimona a Judy (Štětí)\nKostel svatého Šimona a Judy (Těchanov)\nKostel svatého Šimona a Judy (Týnec nad Sázavou)\nKostel svatého Šimona a Judy (Vitice)\nKostel svatého Šimona a Judy (Vlčí Pole)\nKostel svatého Šimona a Judy (Vydrník)\nKostel svatého Šimona a Judy (Zabrušany)\nKostel svatého Šimona a Judy (Žibřidice)Spoluzasvěceno:\n\nKostel Nejsvětější Trojice a svatého Šimona a Judy (Dýšina)","url":"https://cs.wikipedia.org/wiki/Kostel_svat%C3%A9ho_%C5%A0imona_a_Judy","thumbnail_url":null},{"id":"533112","type":"good","language_code":"cs","title":"Šeřík obecný","summary":"Šeřík obecný (Syringa vulgaris) je rostlina z čeledi olivovníkovité (Oleaceae). Vzrůstem dosahuje velikosti keře až nízkého stromku. Šeřík se často využívá k okrasným účelům, proto byl v historii hojně šlechtěn. Původem pochází z jihovýchodní Evropy a poloostrova Malá Asie. Šeřík tedy není v Česku původním druhem, často však bývá volně vysazován a v teplejších oblastech zplaněl i mimo areál původního výskytu. Mimo šeříku obecného jsou na českém území v menší míře pěstovány také šeřík karpatský (Syringa josikaea) a šeřík čínský (Syringa × chinensis).\nPlod, kůra, listy a kořeny šeříku obsahují látku syringin, která při styku s lidskou pokožkou může působit dráždivě a vyvolat alergickou reakci. Syringin dráždí také sliznici a nalezneme jej rovněž v mnoha dalších rostlinách, které mohou být člověku jedovaté. Dříve však byl v lidovém léčitelství užíván proti horečce. Název látky syringin vznikl pravděpodobně odvozením z názvu celého rodu šeřík – Syringa. Další dráždivou látkou, která může vyvolávat alergické reakce, je méně významný rekombinantní alergen označovaný jako t215. Jedná se o alergen způsobující pylové alergie v době kvetení šeříku.Šeřík obecný se rozmnožuje pomocí semen uzavřených v plodech, nebo kořenovými výmladky. Zvláště ve stáří je šeřík typický častým odnožováním. Charakteristický je svojí výraznou vůní.Pro označení šeříku obecného může být použito také lidových pojmenovaní bez, či bez vlašský, bez španělský, nebo bez svatojánský.","url":"https://cs.wikipedia.org/wiki/%C5%A0e%C5%99%C3%ADk_obecn%C3%BD","thumbnail_url":"https://upload.wikimedia.org/wikipedia/commons/thumb/3/35/Lilac_Flower%26Leaves%2C_SC%2C_Vic%2C_13.10.2007.jpg/150px-Lilac_Flower%26Leaves%2C_SC%2C_Vic%2C_13.10.2007.jpg"},{"id":"53313","type":"good","language_code":"cs","title":"Hradčany","summary":"Hradčany (německy Hradschin) jsou městská čtvrť a katastrální území Prahy o rozloze 1,5 km², rozdělené mezi městské obvody a zároveň městské části Praha 1 a Praha 6. Značnou část čtvrti zaujímá Pražský hrad, jeden z nejznámějších hradů Evropy a podle Guinnessovy knihy rekordů vůbec největší hradní komplex světa. Hradčany byly samostatným městem do roku 1784, kdy se staly součástí sjednoceného královského hlavního města Prahy.","url":"https://cs.wikipedia.org/wiki/Hrad%C4%8Dany","thumbnail_url":"https://upload.wikimedia.org/wikipedia/commons/thumb/6/68/Praha_1%2C_Pra%C5%BEsk%C3%BD_hrad%2C_I._n%C3%A1dvo%C5%99%C3%AD_20170807_001.jpg/150px-Praha_1%2C_Pra%C5%BEsk%C3%BD_hrad%2C_I._n%C3%A1dvo%C5%99%C3%AD_20170807_001.jpg"},{"id":"535314","type":"good","language_code":"cs","title":"Sršeň mandarínská","summary":"Sršeň mandarínská (Vespa mandarinia) je druh jedovatého sociálního blanokřídlého hmyzu z čeledi sršňovitých a rodu Vespa (sršeň). Žije v jižní, jihovýchodní a hlavně ve východní Asii, jako invazní druh se roku 2019 objevil i v Kanadě a v USA. Pro svůj biotop preferuje lesy ve středních nadmořských výškách. Jedná se o největší známý druh sršně; dělnice dosahují délky minimálně 3 cm a královny mohou měřit až okolo 5,5 cm a mít rozpětí křídel i více než 7,6 cm. Hlava je relativně masivní a celá tmavě žlutá až oranžová (kromě očí). Žihadlo měří 6 mm a disponuje velkým množstvím poměrně silného jedu (ale slabšího než má včela).Žije v organizovaných společenstvech, která zakládá a vede královna. Hnízda si staví nejčastěji pod zemí v kořenovém systému stromů. Dospělý jedinec se živí mízou, nektarem a jinými sladkými šťávami, pro své larvy pak loví různé bezobratlé. Sršně mandarínské často napadají kolonie jiného sociálního hmyzu, například včel, vos nebo jiných sršní včetně svého vlastního druhu. V místech svého výskytu jsou považováni za škůdce, protože jsou během krátké doby schopny vyplenit včelí úl a kompletně vybít jeho osazenstvo. Mohou být nebezpečné i člověku, každoročně zemře v Japonsku a v Číně několik desítek lidí po útoku těchto sršní.","url":"https://cs.wikipedia.org/wiki/Sr%C5%A1e%C5%88_mandar%C3%ADnsk%C3%A1","thumbnail_url":"https://upload.wikimedia.org/wikipedia/commons/thumb/8/8d/20200512-P1100071_Vespa_mandarinia_japonica.jpg/150px-20200512-P1100071_Vespa_mandarinia_japonica.jpg"},{"id":"536130","type":"good","language_code":"cs","title":"Dějiny účetnictví","summary":"Dějiny účetnictví jsou tematická oblast dějin hospodářství, která se zabývá historickým vývojem způsobů záznamu ekonomických skutečností. Dějiny účetnictví začínají již v pravěku, kdy se ještě před vznikem písma například pomocí zářezů zaznamenávaly počty kusů dobytka a jiného majetku. Se vznikem písma ve starověku se záznamy postupně zdokonalily a antičtí Římané již používali systém několika navzájem provázaných účetních knih. Další rozvoj přinesl vznik podvojného účetnictví v pozdně středověké Itálii, obchodní velmoci té doby. Nejstarší systém podvojného účetnictví se dochoval z Janova z roku 1340, teoretické základy moderního účetnictví vyložil mnich Luca Pacioli roku 1494. Nezávisle vzniklo podvojné účetnictví i ve dvou asijských zemích, a sice takzvané účetnictví dračí brány koncem 16. nebo začátkem 17. století v mingské Číně, největší a nejbohatší ekonomice tehdejšího světa, a v Koreji, kde je korejský systém podvojného účtování doložen od konce 18. století. Další rozvoj nových systémů účetnictví probíhal po celý novověk a přinesl vznik řady zlepšení a regionálních variant účetnictví.\nBritský průmyslník 18. století Josiah Wedgwood vytvořil základy nákladového účetnictví, které mu umožnilo sledovat a rozpočítávat náklady na jednotlivé kroky průmyslové výroby, a tím se stal i objevitelem pojmů jako režijní náklady, úspory z rozsahu a utopené náklady. I v této oblasti následoval rychlý rozvoj, například koncern DuPont počátkem 20. století zavedl nové ukazatele pro ekonomické řízení podniku a rozpočty umožňující porovnávání skutečných nákladů s plánovanými, zatímco Baťovy závody ve Zlíně rozvinuly provozní účetnictví s podrobně sestavenou kalkulací výrobků vycházející z požadované prodejní ceny. Postupně se vymezilo též finanční účetnictví určené pro vlastníky kapitálu a umožňující srovnávat jednotlivé podniky při obchodování na burzách; proto byla během 19. století rozvíjena všeobecně uznávaná pravidla účtování spojená s kontrolou nezávislým auditorem. Na účetnictví měl dále silný vliv stát, vyžadující dodržování účetních postupů v souvislosti s daňovou povinností podniků. Stát také používal účetní a majetkové záznamy pro podchycení svých vlastních ekonomických aktivit, například kamerální účetnictví, které se od konce 15. století používalo v rakouských zemích. O mezinárodní sjednocení pravidel účetnictví usilují organizace jako Výbor pro tvorbu mezinárodních účetních standardů (IASC), založený v roce 1973.\nBěhem dějin se zdokonalovala také technika pro vedení účetních záznamů a potřebné výpočty. Jednou z nejstarších pomůcek byl abakus, fungující na principu posuvných korálků, jehož původ je pravděpodobně byzantský. První mechanickou kalkulačku pro sčítání a odčítání v roce 1642 sestrojil Blaise Pascal. Hromadně se počítací stroje začaly vyrábět v 19. století, prvním z nich byl arithmometr Thomase do Colmara. Kombinací psacího a počítacího stroje vytvořila firma Burroughs na konci 19. století účtovací stroj. Od 60. let 20. století se začaly používat tzv. samočinné počítače, tehdy však velmi nákladné. Osobní počítače od konce 70. let 20. století však byly dostupnější a účetní software případně celé informační systémy podniků se staly postupně normou vedení účetnictví.","url":"https://cs.wikipedia.org/wiki/D%C4%9Bjiny_%C3%BA%C4%8Detnictv%C3%AD","thumbnail_url":"https://upload.wikimedia.org/wikipedia/commons/thumb/d/db/Clay_accounting_tokens_Susa_Louvre_n2.jpg/150px-Clay_accounting_tokens_Susa_Louvre_n2.jpg"},{"id":"53686","type":"good","language_code":"cs","title":"Chanuka","summary":"Chanuka (hebrejsky: חֲנֻכָּה‎, doslova „zasvěcení“), známá také jako Svátek světel, je osmidenní židovský svátek, připomínající zázrak při opětovném vysvěcení druhého Chrámu v roce 165 př. n. l. po povstání Makabejských v 2. století př. n. l. Chanuka se slaví po osm dní, počínaje podle židovského kalendáře 25. dnem měsíce kislev, což podle gregoriánského kalendáře připadá na období od konce listopadu do konce prosince.","url":"https://cs.wikipedia.org/wiki/Chanuka","thumbnail_url":"https://upload.wikimedia.org/wikipedia/commons/thumb/f/f6/Januquia.png/150px-Januquia.png"},{"id":"542513","type":"good","language_code":"cs","title":"Vaňov","summary":"Vaňov (německy Wannow) je část statutárního a krajského města Ústí nad Labem v České republice, spadající pod městský obvod Ústí nad Labem-město. Nachází se asi tři kilometry jižně od centra města v Českém středohoří na levém břehu řeky Labe. Jeho katastrální území se rozkládá na 2,53 km2 v nadmořské výšce od 140 do 480 m n. m. K roku 2011 zde žilo 792 obyvatel.\nVznikl jako sídlo typu okrouhlice v 9. až 10. století, avšak první písemná zmínka pochází až z roku 1293. V letech 1350 až 1848 náležel královskému městu Ústí nad Labem. Levý břeh Labe byl na Ústecku historicky průmyslovější; během 19. a 20. století se ve Vaňově nacházela barvírna textilu a závod na výrobu panelů. Součástí Ústí nad Labem se stal opět v roce 1980. Na počátku 21. století jsou zde zastoupeny služby motoristům a průmysl stavebních hmot. Prochází jím dvě celostátně významné dopravní komunikace, silnice I/30, spojující Ústí nad Labem s dálnicí D8, a železniční trať číslo 090/091, která je součástí I. národního tranzitního železničního koridoru. V severní části území obce se nachází Vaňovský přístav, který se řadí mezi nejvyužívanější přístavy severních Čech.\nCelé katastrální území Vaňova náleží do velkoplošného zvláště chráněného CHKO České středohoří a mimo to je jeho součástí evropsky unikátní národní přírodní památka Vrkoč, která je jedinečná specifickou sloupcovou odlučností čediče. V blízkosti Vrkoče se na Podlešínském potoce nachází Vaňovský vodopád, který je s 12 metry největším vodopádem Českého středohoří.","url":"https://cs.wikipedia.org/wiki/Va%C5%88ov","thumbnail_url":"https://upload.wikimedia.org/wikipedia/commons/thumb/0/02/Porta_vanov.jpg/150px-Porta_vanov.jpg"},{"id":"545603","type":"good","language_code":"cs","title":"Votština","summary":"Votština (votsky vaďďa tšeeli, psáno také jako vađđa ceeli) je ugrofinský jazyk, jímž se mluví v oblasti severozápadního Ruska, konkrétně ve dvou vesnicích, Krakolje (Jõgõperä) a Lužicy (Luuditsa). V roce 2008 žilo podle odhadů UNESCO okolo 20 mluvčích,> z nichž všichni jsou starší lidé. Jazyk pomalu vymírá a je zapsán v Červené knize ohrožených jazyků jako kriticky ohrožený. Zároveň je také jedním z jazyků, které Ethnologue klasifikuje jako téměř vymřelé.Hlavními důvody úpadku jazyka byla rusifikace a také fakt, že samotní Votové nebyli nikdy početný národ. Velký vliv měl i zákaz používání votštiny po druhé světové válce a četné přesuny obyvatelstva. Většina Votů, jejichž celkový počet je okolo 80, dnes už votštinu neovládá vůbec nebo spíše pasivně a mluví hlavně rusky. Morfologie a fonetika jednotlivých mluvčích se od sebe mírně liší, protože votština nikdy nebyla kodifikována a nemá tudíž jednotná gramatická pravidla. Dodnes rovněž neexistuje ani její oficiální psaná podoba. V posledních několika letech se Votové snaží o obnovení svého jazyka.\nVotština je rozdělena na čtyři hlavní nářeční skupiny: východní, západní (dělící se dále na mätši, orko a vaipooli), krévinské a kukkuzské, z nichž všechny, až na západní vaipoolské nářečí, vymřely. Celkově je z baltofinských jazyků nejvíce podobná estonštině, její slovní zásoba obsahuje i řadu slov přejatých z ruštiny a některá nářečí byla silně ovlivněna ižorštinou.","url":"https://cs.wikipedia.org/wiki/Vot%C5%A1tina","thumbnail_url":"https://upload.wikimedia.org/wikipedia/commons/thumb/e/e2/Distribution-vot.png/150px-Distribution-vot.png"},{"id":"548434","type":"good","language_code":"cs","title":"Homoparentalita","summary":"Homoparentalita je termín, kterým se označuje rodičovství leseb a gayů, tedy výchova dětí rodinami homosexuálních partnerů nebo jedinci s homosexuální orientací. Odvozeným výrazem je homoparentální rodina, který zahrnuje takové rodinné modely nebo domácnosti, v nichž se nacházejí dospělé osoby stejného pohlaví, jež mají homosexuální orientaci, a obvykle nezletilé děti. Za terminologicky korektní je též považován výraz rodina homosexuálních partnerů.Homoparentální rodiny svojí povahou narušují tzv. tradiční představy o rodičovství (gay otcové více než lesbické matky) a zároveň i koncept gay a lesebické identity, vnímané často jako bezdětné. Mohou být zakládány např. přivedením dítěte do vztahu z předchozího heterosexuálního vztahu, osvojením, svěřením do pěstounské péče nebo poručenství, umělým oplodněním či náhradním mateřstvím. Výchova dětí stejnopohlavními páry je společensky méně akceptována než samotné jejich soužití a ve veřejném diskurzu představuje kontroverzní téma.\nSociální vědy se jednoznačně a konzistentně shodují na tom, že stejnopohlavní páry nejsou méně schopné než heterosexuální páry vytvářet milující, oddané vztahy a rovněž nejsou méně schopné vychovávat děti a poskytovat jim stabilní rodiny. Stovky studií během posledních více než třiceti let objasnily faktory spojené se zdravým přizpůsobením u dětí a dospívajících, to znamená vlivy umožňující jim dobře fungovat v každodenním životě. Nashromážděné empirické důkazy vysvětlují přizpůsobení dětí stejnými faktory bez ohledu na rozdílnost rodinného uspořádání, přičemž sexuální orientace rodičů a jejich biologická příbuznost mají ve srovnání s ostatními proměnnými pouze malý nebo žádný význam. Výzkum rodičů, kteří jsou gayi, lesbami nebo bisexuály, zahrnuje desítky empirických studií. Jejich zjištění shrnují přehledy empirické literatury publikované v respektovaných recenzovaných žurnálech a akademických knihách. Hrstka zdrojů naznačujících, že rodiče stejného pohlaví mohou mít negativní vliv na děti, trpí podle autorit závažnými metodologickými chybami a nereflektuje současný stav vědeckého poznání.Podle vyjádření Americké asociace sociologů pro Nejvyšší soud Spojených států amerických v roce 2015 se společenské vědy jednoznačně a konzistentně shodují na tom, že děti vychovávané rodiči stejného pohlaví se mají stejně dobře jako děti rodičů odlišného pohlaví a tento konsensus je podložen mnoha spolehlivými studiemi, přičemž obavy veřejnosti o děti stejnopohlavních rodičů nepřekonají nálezy sociálních vědců, které vycházejí z „mnoha důvěryhodných studií včetně státně reprezentativních vzorků“. Podle Americké asociace sociologů nepodložené obavy o děti stejnopohlavních rodičů nepřekonají fakta dokumentující, že se dětem stejnopohlavních rodičů vede stejně dobře jako dětem různopohlavních rodičů, a neospravedlňují zachování zákazu manželství pro stejnopohlavní páry.Podle profesora vývojové psychologie Michaela Lamba z Univerzity v Cambridgi se vědecká komunita shoduje na tom, že sexuální orientace rodičů nemá žádný vliv na přizpůsobení dětí a dospívajících. Řada organizací zastupujících odborníky na duševní zdraví a péči o děti vydala prohlášení, která potvrzují, že rodiče stejného pohlaví jsou při výchově dobře přizpůsobených dětí a dospívajících stejně efektivní jako heterosexuální rodiče a neměli by čelit diskriminaci.","url":"https://cs.wikipedia.org/wiki/Homoparentalita","thumbnail_url":"https://upload.wikimedia.org/wikipedia/commons/thumb/9/9e/Lesbian_family.jpg/150px-Lesbian_family.jpg"},{"id":"558203","type":"good","language_code":"cs","title":"Aero L-39MS Albatros","summary":"Aero L-39MS Albatros je vojenský dvoumístný cvičný a lehký bojový letoun, který je novou konstrukcí vyvinutou leteckým výrobcem Aero Vodochody na základě jeho úspěšného typu Aero L-39 Albatros. Mezi jeho hlavní odlišnosti od starších verzí patří zesílený trup, delší a ostřejší příď, modernizovaný kokpit a nový výkonnější dvouproudový motor. Výroba typu L-39MS probíhala v letech 1986–1996 a dala (včetně 5 prototypů) celkem 71 strojů. Hlavní verze L-39MS bylo pro Československé letectvo vyrobeno pouze šest kusů, které si po rozpadu federace Česko a Slovensko rozdělily v poměru 4:2. Vyřazené stroje byly později prodány do USA civilním uživatelům. Exportní verzi letounu Aero L-59 Super Albatros, které se vyrobilo celkem 60 kusů, zakoupila letectva Egypta a Tuniska.","url":"https://cs.wikipedia.org/wiki/Aero_L-39MS_Albatros","thumbnail_url":"https://upload.wikimedia.org/wikipedia/commons/thumb/a/aa/L-39_x-21.jpg/150px-L-39_x-21.jpg"},{"id":"558548","type":"good","language_code":"cs","title":"Mistrovství Evropy v orientačním běhu 2010","summary":"8. Mistrovství Evropy v orientačním běhu proběhlo v Bulharsku s centrem v Primorsku, pobřežním městě v Burgaské oblasti. Mistrovství se konalo 28. května až 6. června 2010. Hlavním pořadatelem byla Bulharská federace orientačního běhu.Šampionátu se zúčastnilo 244 závodníků z 31 evropských zemí. Bojovalo se o čtyři sady medailí v kategorii mužů a kategorii žen. V roce 2010 byly tři individuální závody součástí světového poháru pro tento rok. Nejlépe se dařilo švýcarským orientačním běžcům, kteří získali celkem jedenáct medailí, z toho pět zlatých, tři stříbrné a tři bronzové. Z českých reprezentantů byla nejúspěšnější Dana Brožková, která vybojovala historicky první individuální medaili pro svou zemi. Nejúspěšnějším běžcem šampionátu se stala Švýcarka Simone Niggli-Luderová se ziskem čtyř medailí.","url":"https://cs.wikipedia.org/wiki/Mistrovstv%C3%AD_Evropy_v_orienta%C4%8Dn%C3%ADm_b%C4%9Bhu_2010","thumbnail_url":"https://upload.wikimedia.org/wikipedia/commons/thumb/e/e3/Town_of_Primorsko_aerial_Boby_Dimitrov.jpg/150px-Town_of_Primorsko_aerial_Boby_Dimitrov.jpg"},{"id":"562162","type":"good","language_code":"cs","title":"Česká severní dráha","summary":"Česká severní dráha (německý oficiální název k. k. privilegierte Böhmische Nordbahn-Gesellschaft, zkratka BNB) byla soukromá železniční společnost v Rakousku-Uhersku, která vlastnila a provozovala síť tratí v severních a středních Čechách. Vznik společnosti se datuje do roku 1867, kdy vystavěla svou první trať z Bakova nad Jizerou do České Lípy s pozdějším pokračováním až do Rumburka. V následujících desetiletích v tomto regionu postavila téměř 250 km drah, další tratě získala po svém sloučení s Turnovsko-kralupsko-pražskou dráhou roku 1882 a stala se jedním z důležitých hráčů na poli železniční dopravy na severu Čech. Sídlo společnosti, stojící z drtivé většiny na německém kapitálu, se nacházelo v Praze. Firma zanikla zestátněním roku 1908 a provoz na jejích tratích převzaly Císařsko-královské státní dráhy (kkStB).","url":"https://cs.wikipedia.org/wiki/%C4%8Cesk%C3%A1_severn%C3%AD_dr%C3%A1ha","thumbnail_url":"https://upload.wikimedia.org/wikipedia/commons/thumb/c/c3/BNB-network.png/150px-BNB-network.png"},{"id":"562410","type":"good","language_code":"cs","title":"Fakulta elektrotechniky a komunikačních technologií Vysokého učení technického v Brně","summary":"Fakulta elektrotechniky a komunikačních technologií (FEKT) je třetí největší fakultou Vysokého učení technického v Brně a největší elektrofakultou v Česku. Sídlí v areálu kampusu Pod Palackého vrchem. Založena byla v roce 1959 pod názvem Fakulta elektrotechnická (FE), v roce 1993 byla po změně struktury přejmenována na Fakulta elektrotechniky a informatiky (FEI) a po oddělení Fakulty informačních technologií v roce 2002 získala dnešní název.V současné době fakultu studuje skoro 3 200 studentů, které vyučuje přes 300 akademických pracovníků. S fakultou spolupracuje přibližně stovka elektrotechnologických firem (například IBM, Siemens, ABB, Honeywell, T-Mobile, O2 Czech Republic, FEI nebo ČEZ), čímž se snaží fakulta zabezpečit uplatnění svých absolventů na trhu práce.Vysoké učení technické v Brně obsadilo v žebříčku THE (Times Higher Education) pro rok 2021 v kategorii Electrical Engineering a Engineering and Technology první místo z českých škol.\n\n","url":"https://cs.wikipedia.org/wiki/Fakulta_elektrotechniky_a_komunika%C4%8Dn%C3%ADch_technologi%C3%AD_Vysok%C3%A9ho_u%C4%8Den%C3%AD_technick%C3%A9ho_v_Brn%C4%9B","thumbnail_url":"https://upload.wikimedia.org/wikipedia/commons/thumb/5/58/FEKT_VUT_v_Brn%C4%9B.jpg/150px-FEKT_VUT_v_Brn%C4%9B.jpg"},{"id":"563627","type":"good","language_code":"cs","title":"Zdymadlo a vodní elektrárna v Poděbradech","summary":"Zdymadlo a vodní elektrárna v Poděbradech jsou součástí regulace řeky Labe v Poděbradech (okres Nymburk ve Středočeském kraji), nachází se jižně od náměstí Anežky České a naproti poděbradskému zámku. Jmenovitá poloha plavební komory je na říčním kilometru 904,57 (původní říční kilometr 67,123). O vybudování skupiny staveb, z nichž nejvýznamnější jsou jez, plavební komora a malá vodní elektrárna bylo rozhodnuto v roce 1900 v souvislosti s celkovou regulací Labe. Projekt stavby vypracoval architekt Antonín Engel. V roce 1914 začala stavba zdymadla a o rok později hydroelektrárny. Realizace projektu se protáhla kvůli vypuknutí první světové války. Kompletně byla stavba dokončena roku 1923. Poděbradská vodní elektrárna patří k nejstarším stavbám svého druhu na Labi.Hydroelektrárna se zdymadlem nadále slouží i po téměř sto letech provozu. Současným provozovatelem elektrárny je společnost 1. elektrárenská s.r.o. České Budějovice, zatímco plavební komoru vlastní státní podnik Povodí Labe. Původní most pro pěší, zbouraný v 70. letech, nahradila nová lávka pro pěší a cyklisty, postavená v roce 2002. Veřejnosti byl rovněž zpřístupněn ostrov mezi zdymadlem a plavební komorou. Roku 2017 byla hydroelektrárna prohlášena národní kulturní památkou České republiky.","url":"https://cs.wikipedia.org/wiki/Zdymadlo_a_vodn%C3%AD_elektr%C3%A1rna_v_Pod%C4%9Bbradech","thumbnail_url":"https://upload.wikimedia.org/wikipedia/commons/thumb/8/88/Anton%C3%ADn_Engel_-_Zdymadlo_a_vodn%C3%AD_elektr%C3%A1rna_v_Pod%C4%9Bbradech_2.jpg/150px-Anton%C3%ADn_Engel_-_Zdymadlo_a_vodn%C3%AD_elektr%C3%A1rna_v_Pod%C4%9Bbradech_2.jpg"},{"id":"566859","type":"good","language_code":"cs","title":"Seznam mangy vydané česky","summary":"Toto je seznam oficiálně vydaných japonských komiksů manga v českém jazyce.\nPrvní manga v češtině byla vydána roku 2000. Jednalo se o němou mangu Gon, ale pro nepříliš velký ohlas se nikdy nedočkala pokračování. O něco úspěšněji se do té doby prosazovaly některé korejské tituly nazývané manhwa. Úspěšně začalo mangu vydávat až od roku 2008 nakladatelství Zoner Press, které uspělo se svou mangou Dveře chaosu. Tituly, které následovaly, jsou např. Gravitation a Spirála. Začátkem léta 2014 oznámilo, že s vydáváním mangy končí.Další nakladatelství, která začala vydávat mangu v Česku, ale vydávání později ukončila, jsou Albatros (OEL manga Romeo a Julie) a Talpress (manga Motýlek, Elegie pro ovečku aj.). V češtině vydávalo mangu též polské nakladatelství Hanami (např. Balzamovač nebo Město světel).V roce 2011 se k jmenovaným nakladatelům připojilo komiksové nakladatelství CREW mangou Crying Freeman – Plačící drak. Mezi další tituly vydané či vydávané nakladatelstvím CREW patří výběrově Naruto, Death Note, Bleach, Gantz, Útok titánů, Tokijský ghúl, Bojový anděl Alita nebo Fullmetal Alchemist. V roce 2016 se k vydavatelům mangy v češtině připojilo mangou Cagaster komiksové nakladatelství Zanir, v roce 2019 pak nakladatelství Egmont mangou To bylo tvé jméno. V roce 2022 byla vytvořena komiksová nakladatelská značka GATE pod firmou Knihy Dobrovský, která jako svoji první publikaci připravuje mangu Zdál se mi zase ten stejný sen.","url":"https://cs.wikipedia.org/wiki/Seznam_mangy_vydan%C3%A9_%C4%8Desky","thumbnail_url":null},{"id":"567927","type":"good","language_code":"cs","title":"Zaida Ben-Yusufová","summary":"Zaida Ben-Yusufová (Esther Zeghdda Ben Youseph Nathan nebo Yusef, výslovnost zajda ben jusufová; 21. listopadu 1869, Londýn, Anglie – 27. září 1933, Brooklyn, New York, Spojené státy americké) byla newyorská portrétní fotografka známá svými výtvarnými módními portréty bohatých a slavných Američanů z přelomu 19. a 20. století. Narodila se v Londýně německé matce a alžírskému otci, ale později získala americké občanství. V roce 1901 ji časopis Ladies' Home Journal zařadil mezi šest fotografek, které označil jako „přední fotografky v Americe“.V roce 2008 uspořádala Smithsonova Národní portrétní galerie samostatnou výstavu věnovanou výhradně práci Ben-Yusufové, aby se obnovil její klíčový význam z počátků výtvarné fotografie.","url":"https://cs.wikipedia.org/wiki/Zaida_Ben-Yusufov%C3%A1","thumbnail_url":"https://upload.wikimedia.org/wikipedia/commons/thumb/9/96/Zaida_Ben-Yusuf_1901_selfportrait.jpg/150px-Zaida_Ben-Yusuf_1901_selfportrait.jpg"},{"id":"568624","type":"good","language_code":"cs","title":"Tatínek","summary":"Výraz Tatínek má více významů:\n\nOtec – mužský rodič dítěte\nTatínek (TV cyklus Bakaláři, 1978) – TV inscenace\nTatínek (film, 2004) – dokumentární film Jana Svěráka\nTatínek (film, 1956) – italský film režiséra Pietra Germiho","url":"https://cs.wikipedia.org/wiki/Tat%C3%ADnek","thumbnail_url":null},{"id":"568769","type":"good","language_code":"cs","title":"Seznam funkcionalistických staveb v Brně","summary":"Seznam funkcionalistických staveb v Brně představuje výčet architektonicky významných staveb funkcionalismu na území Brna.Město Brno se po vzniku samostatného Československa v roce 1918 stalo druhým největším městem státu a jeho politické, hospodářské a kulturní ambice se projevily také v rozvoji stavební aktivity. Stalo se tak i jedním z předních center funkcionalismu ve střední Evropě. Tento architektonický směr se naplno prosadil při výstavbě brněnského zemského výstaviště a Výstavě soudobé kultury v roce 1928, jejíž součástí byla i kolonie Nový dům, první výstava moderního bydlení v Československu. Od roku 1923 v Brně natrvalo působil Bohuslav Fuchs, jeden z předních brněnských architektů své doby. Nejvýznamnější místní památkou funkcionalismu je vila Tugendhat, která byla zařazena i na Seznam světového dědictví UNESCO.","url":"https://cs.wikipedia.org/wiki/Seznam_funkcionalistick%C3%BDch_staveb_v_Brn%C4%9B","thumbnail_url":"https://upload.wikimedia.org/wikipedia/commons/thumb/2/24/Villa_Tugendhat-20070429.jpeg/150px-Villa_Tugendhat-20070429.jpeg"},{"id":"577669","type":"good","language_code":"cs","title":"Jihlavské podzemí","summary":"Systém podzemních chodeb v Jihlavě zvaný také jihlavské katakomby (tento název je však laický, neboť označení katakomby se používá pro podzemní pohřebiště, které se v jihlavském podzemí nenachází) je s rozlohou 50 000 m2 a délkou asi 25 km po znojemském podzemí druhý nejrozsáhlejší v České republice. Katakomby se nacházejí pod celým městem a pod většinou městských památek. Tato historická a technická pamětihodnost je jedním z posledních dochovaných pozůstatků činnosti středověkých jihlavských horníků, neboť většina starých stříbrných dolů v okolí města zanikla.\nJihlavské podzemí začalo vznikat již v souvislosti s budováním města, nejprve jako sklepy, které se později rozšiřovaly a prohlubovaly. Dlouho se historici domnívali, že katakomby vznikly díky těžbě stříbra, což bylo geologickými výzkumy vyvráceno, poté se spekulovalo o vojenském využití, ovšem ani to se neprokázalo. Nejpravděpodobněji se zdá, že podzemí bylo budováno z ekonomických důvodů: ve 14. století došlo k hospodářském rozvoji, který zapříčinil potřebu nových skladovacích či výrobních prostor, a vzhledem k nedostatku místa na povrchu se pozornost měšťanů upřela do hlubin. Mezi 14.–16. stoletím havíři vyrazili tři patra v rulovém a žulovém podkladu; těžba tehdejšími nástroji byla velmi zdlouhavá a namáhavá.\nMajitelé později prostory využívali také k ukládání cenností či k zavedení kanalizace a vodovodního řadu z borového dřeva. Během druhé světové války chodby asi využívalo gestapo jako protiletecký kryt. V 60. letech 20. století došlo k masivnímu propadu chodeb, což vedlo k vybetonovaní skoro celého prostoru, čímž byla značně poničena historická hodnota podzemí. Během tohoto zpevňování bylo podzemí zmapováno. Město zde nechalo razit kolektory, které však kvůli nedostatku peněz a přesnější vizi zůstávají nevyužity.\nV roce 1936 bylo podzemí poprvé zpřístupněno veřejnosti, za druhé světové války je nacisté z bezpečnostních důvodů uzavřeli, v letech 1949–1969 mohli opět turisté katakomby zhlédnout, ovšem kvůli stavebním úpravám je město znovu uzavřelo. Chodby poté zpřístupnilo až v roce 1990 občanské sdružení Jihlavský netopýr. Tehdy mohla veřejnost navštívit dva okruhy. Okruh Alfa je dnes pro veřejnost uzavřen a vedl sanovanou (vybetonovanou) částí podzemí. Druhý, tzv. Starý okruh vede pod horní částí Masarykova náměstí a tvoří jej převážně původní chodby. Velkým tahákem pro turisty se stalo objevení tzv. svítící chodby. Dlouho se spekulovalo o původu záření, expertizy poté dospěly k tomu, že pravděpodobně chodbu německá armáda natřela luminiscenční barvou Lichtgelb, která obsahuje svítivý wurtzit. V této štole se nachází výklenek, u nějž citliví jedinci údajně cítí nadpřirozené síly. O tyto údajné paranormální jevy se zajímal reportér Stanislav Motl, který v katakombách několikrát přenocoval a nafilmoval zde něco, co má zachycovat stín osoby.","url":"https://cs.wikipedia.org/wiki/Jihlavsk%C3%A9_podzem%C3%AD","thumbnail_url":"https://upload.wikimedia.org/wikipedia/commons/thumb/8/8b/Jihlavske_katakomby_%282%29.jpg/150px-Jihlavske_katakomby_%282%29.jpg"},{"id":"579093","type":"good","language_code":"cs","title":"Vilém Pospíšil","summary":"Vilém Pospíšil (5. května 1873 Nový Rychnov – 27. listopadu 1942 Praha) byl český národohospodář, právník a publicista. Byl blízkým spolupracovníkem Aloise Rašína a stoupencem jeho měnové a finanční koncepce. Aktivně se podílel na měnové odluce v roce 1919 a jako významný finanční odborník byl v letech 1926 až 1934 guvernérem tehdy nově vzniklé Národní banky Československé. Během první republiky byl navíc členem několika významných finančních institucí. Řadil se mezi vyznavače spíše měnové stability a opatrné úvěrové politiky.Ovládal několik světových jazyků (němčinu, francouzštinu, angličtinu, italštinu, ruštinu) a našel také zálibu ve vážné hudbě. Jeho manželkou byla Zdenka (dívčím příjmením Sedláková), dcera politika a podnikatele Prokopa Sedláka. Pospíšilovým synovcem byl český právník Jan Pospíšil.","url":"https://cs.wikipedia.org/wiki/Vil%C3%A9m_Posp%C3%AD%C5%A1il","thumbnail_url":"https://upload.wikimedia.org/wikipedia/commons/thumb/2/21/Vil%C3%A9m_Posp%C3%AD%C5%A1il.jpg/150px-Vil%C3%A9m_Posp%C3%AD%C5%A1il.jpg"},{"id":"58001","type":"good","language_code":"cs","title":"Sex Pistols","summary":"Sex Pistols byla anglická punková kapela založená v Londýně v roce 1975. Kapelu původně tvořili zpěvák Johnny Rotten, kytarista Steve Jones, bubeník Paul Cook a baskytarista Glen Matlock. Matlock z kapely odešel v roce 1977 a nahradil jej Sid Vicious. Ačkoliv kapela existovala pouze tři roky, vydala čtyři singly a natočila jedno studiové album, BBC ji označila za „nejlepší anglickou punkovou kapelu“. Sex Pistols jsou často označováni za iniciátory punkového hnutí ve Velké Británii a prvního generačního rozdílu uvnitř rock n' rollu.\nSex Pistols se objevili jako odpověď na to, co bylo považováno za neškodný progressive rock a pop music poloviny 70. let. Kapela vyvolala během své krátké kariéry mnoho kontroverzí, které upoutaly Anglii, ale často zastínily jejich hudbu. Jejich vystoupení neustále čelila problémům s úřady a často končila pohromami a výtržnostmi. Singl God Save the Queen z roku 1977, který byl vydán tak, aby kolidoval s 25. výročím Alžběty II. na britském trůnu, je často považován za útok na Britskou monarchii a britský nacionalismusKapela se rozpadla v roce 1978 uprostřed bouřlivého turné ve Spojených státech, ale v roce 1996 se opět sjednotila pro turné „Filthy Lucre“, později i pro turné v letech 2002 a 2003. Dne 24. února 2006 byli Sex Pistols slavnostně uvedeni do Rock and Roll Hall of Fame, ale ceremoniálu se odmítli zúčastnit a muzeum nazvali „močí ve víně“.\nSex Pistols byli první lidé, kteří v televizi řekli sprosté slovo[zdroj?].","url":"https://cs.wikipedia.org/wiki/Sex_Pistols","thumbnail_url":"https://upload.wikimedia.org/wikipedia/commons/thumb/1/1e/Sex_Pistols_in_Paradiso.jpg/150px-Sex_Pistols_in_Paradiso.jpg"},{"id":"585863","type":"good","language_code":"cs","title":"Sidonie Nádherná","summary":"Sidonie Amalie, svobodná paní Nádherná z Borutína (1. prosince 1885 Vrchotovy Janovice – 30. září 1950 Harefield, Hillingdon, Anglie, pokřtěná Sidonia Amalia Wilhelmina Carolina Julia Maria) byla šlechtična českého původu z rodu Nádherných z Borutína, mecenáška a organizátorka kulturního života, poslední šlechtická majitelka zámku Vrchotovy Janovice.\nMěla široké kulturní vzdělání a mezi její přátele patřily přední osobnosti tehdejšího kulturního a politického života, jako byli  architekt Adolf Loos, malíř Max Švabinský, chorvatská hudební skladatelka Dora Pejačević, kníže Max Lobkowicz a mnoho dalších. Jejími nejbližšími dlouholetými přáteli byli básník Rainer Maria Rilke (narozený v Praze) a rakouský spisovatel a novinář židovského původu Karl Kraus, jimž oběma byla múzou.\nJiž pozemkovou reformou první Československé republiky byly základy hospodaření Sidonie Nádherné otřeseny. V roce 1944 jí byl zámek Vrchotovy Janovice s přilehlým parkem zabrán německými SS. Po tzv. únorovém vítězství 1948 byla definitivně vyvlastněna komunistickým režimem. V roce 1949 ilegálně odešla do exilu v Anglii, kde následujícího roku zemřela. V roce 1999 byly její ostatky převezeny z Anglie na rodinný hřbitov v janovickém zámeckém parku.","url":"https://cs.wikipedia.org/wiki/Sidonie_N%C3%A1dhern%C3%A1","thumbnail_url":"https://upload.wikimedia.org/wikipedia/commons/thumb/1/1c/Sidonie_N%C3%A1dhern%C3%A1_cca_1917.jpg/150px-Sidonie_N%C3%A1dhern%C3%A1_cca_1917.jpg"},{"id":"586429","type":"good","language_code":"cs","title":"Rastattský mír","summary":"Rastattský mír je označení pro mírovou smlouvu mezi Rakouskem a Francií, uzavřenou 7. března roku 1714 v německém městě Rastattu. Tato dohoda navazovala na předchozí utrechtský mír z 11. dubna 1713 a ukončovala válku o španělské dědictví.\nPodle této smlouvy Rakousko obdrželo od Španělska Neapolsko, Milánsko a Sardinii v Itálii, dalším důležitým ziskem bylo pro něj Španělské Nizozemí. Francouzské království ve prospěch Rakouska bylo nuceno odevzdat Freiburg a několik dalších drobných oblastí u svých východních hranic, naopak získalo pevnost Landau.\nZa Francii dohodu vyjednal a podepsal maršál Claude de Villars, za Rakousko princ Evžen Savojský.\nRakousko začalo jednat o této smlouvě s Francií v situaci, kdy ho utrechtským mírem opustili jeho spojenci, zejména Velká Británie. Ti se obávali možného spojení Rakouska a Španělska v osobě císaře Karla VI. Obě znepřátelené strany byly navíc válečným konfliktem značně vyčerpané a bylo nepravděpodobné, že jeho pokračování jim může přinést v dohledné době nějaké výsledky. Pro Francouzské království znamenal rastattský a také utrechtský mír ztrátu dominantního velmocenského postavení v Evropě. Říše rakouských Habsburků dosáhla podpisem smlouvy největšího územního rozsahu ve své historii. Navíc vyjednáváním v Rastattu získala mnohem více než se jí nabízelo utrechtským mírem, jehož vyjednávání se také původně účastnila. Rastattský mír je spojován se změnami v evropské politice, spojenými s příklonem k tzv. politice rovnováhy sil.","url":"https://cs.wikipedia.org/wiki/Rastattsk%C3%BD_m%C3%ADr","thumbnail_url":"https://upload.wikimedia.org/wikipedia/commons/thumb/8/83/Western_Europe_Utrecht_Treaty.jpg/150px-Western_Europe_Utrecht_Treaty.jpg"},{"id":"586442","type":"good","language_code":"cs","title":"Přástevník medvědí","summary":"Přástevník medvědí (Arctia caja) je noční motýl z čeledi přástevníkovitých, jeden z nejznámějších zástupců této čeledi. Je hojně rozšířen v celé holarktické oblasti včetně Česka. Obývá většinou okraje lesů a zahrady od nížin po vrcholky hor, nejhojnější je ale v podhůří do nadmořské výšky 600 metrů. Vytváří pouze jednu generaci, která létá od června do září s tím, že přezimovávají do příštího roku housenky. Housenky nejsou v potravě nikterak vybíravé a holdují mnoha druhům rostlin, občas se vyskytují na zahrádkách a polích, díky čemuž byly zařazeny mezi škůdce.\nRozpětí křídel dosahuje přibližně 5 až 7 cm, délka předního křídla je mezi 2,5 až 3 cm. Výrazné zbarvení dospělců pomáhá varovat případné predátory, jelikož dává najevo, že motýl není k jídlu vhodný. Jeho tělní tekutiny obsahují jedovaté látky, takže ho většina predátorů není schopna konzumovat. V případě napadení motýl ke všemu roztáhne překvapivě zadní křídla, což predátora zažene či případně dá přástevníkovi čas ulétnout. Navíc má schopnost aktivní obrany proti echolokaci predátorů. Housenky se brání pomocí chlupů, vyrůstajících po celém těle, a v případě napadení stočením do klubíčka a pádem z listu na zem.","url":"https://cs.wikipedia.org/wiki/P%C5%99%C3%A1stevn%C3%ADk_medv%C4%9Bd%C3%AD","thumbnail_url":"https://upload.wikimedia.org/wikipedia/commons/thumb/d/df/Arctia_caja_%28Marek_Szczepanek%29.jpg/150px-Arctia_caja_%28Marek_Szczepanek%29.jpg"},{"id":"5866","type":"good","language_code":"cs","title":"Mir","summary":"Mir (rusky Мир, čili „svět“ nebo „mír“) byla sovětská (později ruská) vesmírná stanice, první dlouhodobě obydlená vědecká stanice ve vesmíru na oběžné dráze kolem Země. Byla vybudována propojením modulů Mir, Kvant-1 (typová řada 37), Kvant-2, Kristall, Spektr, Priroda a DM, které byly na oběžnou dráhu odděleně vypouštěny v letech 1986–1996. Mir byl založen na řadě vesmírných stanic Saljut dříve vypouštěných Sovětským svazem. Stanice byla obsluhována pilotovanými loděmi Sojuz a nákladními Progressy. Předpokládalo se, že bude také obsluhována raketoplánem Buran, ale tento projekt byl opuštěn.Spojené státy, které plánovaly výstavbu vlastní vesmírné stanice Freedom jako protistranu Miru, se po skončení studené války během programu Shuttle-Mir spojily se svými raketoplány s Mirem. Na stanici dodávaly zásoby a dočasně zvětšovaly obytné a pracovní prostory, čímž vzniklo v té době největší umělé kosmické těleso s celkovou hmotností 250 tun. Mir ve vesmíru představoval velkou kosmickou laboratoř. Celkový počet experimentů a pozorování vykonaných na jeho palubě dosáhl čísla 31 200, z toho 23 600 kosmonauti provedli v rámci sovětského, resp. ruského federálního kosmického programu a 7 700 na komerčním základě.\nMir byl velký asi jako šest autobusů a obsahoval množství vědeckých přístrojů i věci denní potřeby kosmonautů. Běžně v něm žili tři lidé, ale byl schopen pojmout až šest osob. Až na tři krátká období byl Mir nepřetržitě obydlen do října 1999. Na palubě Miru se vystřídalo celkem 104 kosmonautů, z toho 62 jiné než ruské národnosti. Řídící středisko Miru, CUP (Centr upravlenija poljotom), sídlilo v Kaliningradu u Moskvy (dnešní Koroljov).\nPo 15 letech provozu 23. března 2001 byl Mir záměrně naveden do zemské atmosféry, z větší části v ní shořel a jeho zbytky dopadly poblíž Nadi (Fidži) do Tichého oceánu. Na konci jeho životnosti existovaly plány prodat jej soukromým společnostem jako první mimozemské vesmírné televizní a filmové studio, ale vybavení se chovalo příliš nespolehlivě a nebylo již dále použitelné.","url":"https://cs.wikipedia.org/wiki/Mir","thumbnail_url":"https://upload.wikimedia.org/wikipedia/commons/thumb/2/22/Mir_on_12_June_1998edit1.jpg/150px-Mir_on_12_June_1998edit1.jpg"},{"id":"586929","type":"good","language_code":"cs","title":"Růžovský vrch","summary":"Růžovský vrch (německy Rosenberg) či Růžák, zvaný také Děčínská Fudžijama, je výrazný čedičový masiv a národní přírodní rezervace nacházející se 2,5 km jihovýchodně od obce Růžová v okrese Děčín. Těleso vrcholu vzniklo jako následek vulkanismu v období třetihor a tvoří výraznou krajinnou dominantu. Na jeho svazích se nalézá zachovalý pralesovitý ekosystém smíšeného lesa, který je významný vysokou diverzitou rostlin, hub i živočichů.Mezi ohrožené či neobvyklé druhy, které se na lokalitě vyskytují, patří mj. roháček jedlový, střevlík nepravidelný, nosatec Plinthus tischeri, mlok skvrnitý, čolek horský, sýc rousný, lišejníky kališenka modravá a misnička bělohnědá, houby liška Friesova a helmovka dvojvonná a rostliny děrkavka chluponosná, tolita lékařská a meruzalka alpská a další. Růžovský vrch také spadá do I. zóny Národního parku České Švýcarsko.","url":"https://cs.wikipedia.org/wiki/R%C5%AF%C5%BEovsk%C3%BD_vrch","thumbnail_url":"https://upload.wikimedia.org/wikipedia/commons/thumb/f/f7/Rosenberg_%282%29.jpg/150px-Rosenberg_%282%29.jpg"},{"id":"587037","type":"good","language_code":"cs","title":"Dějiny Kuby","summary":"Počátky dějin Kuby se začínají odvíjet již v letech 10 000 až 8000 let př. n. l., kdy podle soudu většiny dnešních archeologů začalo docházet k jejímu osídlování. Od roku 1511 Kubu kolonizovali Španělé, kteří zde vládli až do konce 19. století. Původní obyvatelé, tvoření většinou příslušníky taínského etnika, byli z velké části vyhubeni Evropany v průběhu prvních let osidlování ostrova, jejich zbylá část pravděpodobně přežívala na ostrově ještě v 2. polovině 19. století.Několik prvních desetiletí španělské kolonizace byla Kuba spíše zásobovací základnou jeho ostatních kolonií, později během 2. poloviny 16. století se stala prostřednictvím Havany důležitým dopravním a obchodním střediskem na cestě z ostatních zámořských území Španělské koruny. K celkovému rozvoji ostrova a zvyšování počtu jeho obyvatel začalo docházet v souvislosti s nárůstem pěstování tabáku a cukrové třtiny od počátku 18. století. Cukrovarnictví bylo poté v 19. a 20. století nejdůležitějším odvětvím kubánské ekonomiky. Hospodářský rozvoj byl spojen mimo jiné s využitím otroků, dovážených sem z Afriky, jako hlavního zdroje pracovní síly. V polovině 19. století tvořilo černošské obyvatelstvo více než 50 % lidí na ostrově. Jeho začlenění do politického života Kuby (otroctví zde bylo zrušeno roku 1889) mělo velký vliv na osvobození ostrova ze španělské nadvlády.Od prvních let 19. století sílilo kubánské hnutí za nezávislost. Jeho stoupencům nevyšel ve 40. a 50. letech plán na připojení ke Spojeným státům americkým a neúspěchem skončila i všechna jednání se Španěly. Roku 1868 začali Kubánci za svou samostatnost bojovat a dočkali se jí za pomoci Spojených států amerických 20. května 1902, několik let po skončení španělsko-americké války. Pokusy o budování demokracie, zpočátku pod protektorátem USA, byly zaraženy několika diktaturami. Od roku 1956 probíhaly na Kubě ozbrojené boje, během kterých ovládlo na počátku roku 1959 ostrov Hnutí 26. července pod vedením Fidela Castra. V zemi byl zaveden komunistický systém, v jehož čele stanul Fidel Castro jako diktátor. Od jeho odstoupení v roce 2006, řídí stát jeho bratr Raúl Castro, který pokračuje v politice svého předchůdce. V souvislosti s rozpadem Sovětského svazu v roce 1991 byly v zemi zavedeny mírné ekonomické reformy ve prospěch tržního hospodářství.","url":"https://cs.wikipedia.org/wiki/D%C4%9Bjiny_Kuby","thumbnail_url":"https://upload.wikimedia.org/wikipedia/commons/thumb/8/8f/Capitolio_full.jpg/150px-Capitolio_full.jpg"},{"id":"588466","type":"good","language_code":"cs","title":"Šaktismus","summary":"Šaktismus (v sanskrtu शाक्तं, śāktaṃ) je tradice hinduismu zaměřená na uctívání Šakti či Déví coby absolutní síly. Spolu se šivaismem a višnuismem patří ke třem hlavním proudům moderního hinduismu.\nStoupenci šaktismu, označovaní jako šáktové či šaktisté, považují Déví za nejvyšší brahma, věčné absolutno udržující celý vesmír. Všechny další projevy božství, ať už mužské či ženské, jsou jen dalšími projevy jediné Déví. V detailech náboženské filosofie i praxe se šaktismus podobá šivaismu, avšak šaktisté se primárně zaměřují na uctívání šakti coby dynamického a ženského aspektu nejvyššího božství. V menší míře je šaktisty uctíván i Šiva, avšak hraje roli jen pomocného božstva.Kořeny šaktismu sahají k nejstarším známým výskytům bohyně v období indického paleolitu před více než 22 000 lety. Během harappského období došlo k propracování kultu, v době véd šaktismus částečně ustoupil do pozadí, aby v klasickém období sanskrtské tradice zažil znovuoživení a masivní rozšíření. Někteří badatelé dokonce přirovnávají dějiny hinduistické tradice k znovuoživování ženskosti. Šaktismus v průběhu svých dějin inspiroval mnoho významných prací sanskrtské literatury i hinduistické filozofie. Je rozšířen prakticky po celém Indickém subkontinentu, v tantrické i netantrické podobě. I přes různorodost šaktismu v jednotlivých oblastech se dají rozpoznat dva hlavní proudy šaktické tradice, a to šríkula (rodina Šrí), která je rozšířena zejména v jižní Indii, a kálíkula (rodina Kálí), jejíž rozšíření připadá zejména na sever a východ Indie.","url":"https://cs.wikipedia.org/wiki/%C5%A0aktismus","thumbnail_url":null},{"id":"58851","type":"good","language_code":"cs","title":"První křížová výprava","summary":"První křížová výprava v dějinách byla vyhlášena roku 1095 na clermontském koncilu papežem Urbanem II. a směřovala do Svaté země za znovudobytí Božího hrobu od muslimů. Vyhlášení výpravy bylo částečně reakcí na postupné pronikání tureckých nájezdníků do Anatolie, kde na Byzantské říši dobyli značná území a oslabili moc říše. Byzantský císař Alexios se obrátil na papeže, aby mu pomohl získat dobrovolníky do jeho žoldnéřské armády, díky níž by mohl ztracená území na východě znovu dobýt. Vyhlášení výpravy bylo zároveň motivováno snahou papeže Urbana II. o zmírnění schizmatu mezi západní a východní katolickou církví. Urban II. zároveň mohl využít vyhlášení výpravy k tomu, aby získal navrch nad císařem Jindřichem IV., svým protivníkem v boji o investituru.\nPapežův apel na pomoc východním křesťanům se zvrtl ve vyhlášení svaté války za osvobození svatých míst, což mělo velký ohlas i mezi evropskými venkovany, kteří se již roku 1096 vydali na cestu do Svaté země. Ti, podněcováni lidovými kazateli, dorazili ze severní Francie až do Byzantské říše, a po cestě plenili a loupili. Císař Alexios byl zklamán, neboť tito poutníci nebyli rytíři, jaké očekával. Dal je proto rychle přepravit na pevninu Malé Asie, kde začali pořádat nájezdy na turecká území. Turci na ně však uspořádali odvetnou výpravu a téměř všechny křižáky pobili. V německých zemích se zatím shromáždily další chudinské houfy, které začaly pořádat židovské pogromy. Německé křižáky však dal už na uherských hranicích rozehnat král Koloman.\n\nV druhé polovině roku 1096 se vydala na cestu rytířská vojska. Jejich veliteli byli především francouzští a normanští velmoži, kteří se na přelomu let 1096–1097 dostali do Konstantinopole, kde složili lenní přísahu císaři Alexiovi. Přísahou se křižáci zavázali navrátit všechna území zpět pod vládu Byzantské říše, za to měli slíbený podíl na kořisti a podporu během výpravy ze strany císaře. Křižáci dobyli Nikáju a porazili Turky v bitvě u Dorylaea, dobyli Edessu a Antiochii a roku 1099 i samotný cíl křížové výpravy – Jeruzalém. Křižáci své závazky vůči Byzantskému císaři nedodrželi, nevrátili mu zpět kdysi byzantská území, na kterých zakládali své křižácké státy, budované po vzoru západoevropských feudálních monarchií, což se na další generace stalo ohniskem napětí mezi Byzantinci a západními Franky, kteří se na Blízkém východě usadili.","url":"https://cs.wikipedia.org/wiki/Prvn%C3%AD_k%C5%99%C3%AD%C5%BEov%C3%A1_v%C3%BDprava","thumbnail_url":"https://upload.wikimedia.org/wikipedia/commons/thumb/d/d2/Taking_of_Jerusalem_by_the_Crusaders%2C_15th_July_1099.jpg/150px-Taking_of_Jerusalem_by_the_Crusaders%2C_15th_July_1099.jpg"},{"id":"58856","type":"good","language_code":"cs","title":"Čtvrtá křížová výprava","summary":"Čtvrtá křížová výprava (1202–1204) byla jedním ze série válečných tažení do Svaté země. Roku 1198 ji vyhlásil papež Innocenc III. Pontifik chtěl obnovit papežskou autoritu a moc nad křesťanskými panovníky tím, že odmítal světské vedení výpravy; kruciáta měla být pod jeho velením. Výzva zůstala zpočátku bez odezvy. Do března 1199, kdy mělo tažení začít, se téměř nikdo nepřihlásil. Až na sklonku roku 1199 účast na výpravě přislíbilo několik francouzských velmožů. Velitelem výpravy byl určen hrabě Theobald ze Champagne. Teprve roku 1201 se Francouzi dohodli s benátským dóžetem Enricem Dandolem, že Benátčané přepraví křižáky na Východ, zajistí jim zásobování a připojí své bojovníky. Na oplátku jim bylo přislíbeno 85 000 marek stříbra a polovina budoucí kořisti. Místo do Svaté země však měla výprava směřovat do Egypta, centra říše Ajjúbovců, Saladinových nástupců.\nVojáci se měli setkat na ostrově San Niccolo di Lido nedaleko Benátek, kam dorazila jen asi třetina z plánovaného počtu. Křižáci tak neměli šanci republice svatého Marka zaplatit celou pohledávku. Dóže Dandolo ovšem navrhl, že splacení asi 34 000 marek stříbra vojákům odpustí pod podmínkou, že pomohou Benátčanům dobýt přístav Zadar, který byl v rukách křesťanského uherského krále Emericha. Křižáci Dandolovu nabídku pod tlakem okolností přijali a po zhruba měsíčním obléhání (v listopadu roku 1202) prolomili obranu Zadaru. Do výpravy tehdy zasáhl další faktor – z vězení v Konstantinopoli se podařilo uniknout byzantskému princi Alexiovi Angelovi, který byl do něho vsazen v roce 1195 svým strýcem Alexiem spolu se svým otcem Izákem. Sesazený císař Izák Angelos byl zároveň tchánem krále Svaté říše římské Filipa Švábského, jenž vyslal ke křižákům poselstvo s požadavkem, aby vojsko táhlo přes Konstantinopol, kde by pomohlo Izákovi a Alexiovi zpět na trůn. Mladý Alexios křižákům za pomoc při návratu na trůn přislíbil 200 000 marek ve stříbře, vojenskou pomoc čítající 10 000 Byzantinců, roční zásobování v jejich další cestě a začlenění ortodoxie do lůna římské církve. Křižáci pod nátlakem dóžete nabídku přijali a v dubnu 1203 výprava vyplula jižním směrem. Po přestávce na ostrově Korfu loďstvo v červnu 1203 zakotvilo na asijské straně Bosporské úžiny naproti Konstantinopoli.\nPo bojích s Byzantinci se křižákům podařilo v létě 1203 v Konstantinopoli dosadit na trůn Izáka Angela a jeho syna. Křižáci tím sice dosáhli svého cíle, ale doposud jim nebyla zaplacena částka slíbená princem (a nynějším císařem) Alexiem – zůstali tedy před městem. Oba císaři byli na počátku následujícího roku (1204) svrženi palácovým převratem. Revoltu vedla strana, jež nepřála, na rozdíl od Izáka a Alexia, přátelství s křižáky. Císařem se stal aristokrat Alexios Dukas Murtzuflos, který se rozhodl křižáky vojensky konfrontovat. Křižáci 13. dubna 1204 hlavní město byzantské říše dobyli a brutálním způsobem vyplenili. Dobytí a vydrancování Konstantinopole bývá označováno za jedno z nejvýnosnějších a zároveň nejostudnějších dobytí města v dějinách.Pád Konstantinopole znamenal dočasný konec byzantské říše jako celku. Na jejím území vzniklo mnoho nástupnických států, které však zpravidla dlouho nepřežily. Nejvýznamnější stát založený křižáky, Latinské císařství s centrem v samotné Konstantinopoli, byl však stínem moci staré Byzance. Západní feudálové se zde pokoušeli aplikovat evropské lenní zvyklosti, které byly ovšem záhy narušovány vnějšími vlivy. Také příslušníci byzantské aristokracie využili kolapsu centrální moci a uchvátili území v různých částech říše.\nK odkazu Byzance se vracel Epirský despotát, jehož vzrůstající moc byla však záhy rozmetána Bulhary, Trapezuntské císařství na severovýchodě Anatolie a Nikajské císařství na západě Malé Asie. Právě regentovi Nikajského císařství Michaelu Palaiologovi se podařilo v roce 1261 vyrvat Konstantinopol ze západních rukou a obnovit byzantskou říši.","url":"https://cs.wikipedia.org/wiki/%C4%8Ctvrt%C3%A1_k%C5%99%C3%AD%C5%BEov%C3%A1_v%C3%BDprava","thumbnail_url":"https://upload.wikimedia.org/wikipedia/commons/thumb/0/0a/ConquestOfConstantinopleByTheCrusadersIn1204.jpg/150px-ConquestOfConstantinopleByTheCrusadersIn1204.jpg"},{"id":"589328","type":"good","language_code":"cs","title":"Korjaci","summary":"Korjaci (rusky коряки, souhrnné označení v korjačtině chybí) jsou malý národ ruského Dálného východu žijící v severní části poloostrova Kamčatka a na přilehlé pevnině. Etnikum zahrnuje dvě velké skupiny odlišné jak jazykově, tak i tradičním způsobem života: kočovné Čavčuveny (korjacky чав’чыв’ав’, čav’čyv’av’), obyvatele vnitrozemí věnující se chovu sobů, a usedlé Nymylany (korjacky нымылг’о, nymylg’o), živící se především lovem mořských savců a rybolovem. Vzhledem k výrazné odlišnosti obou skupin bývají Nymylani – známí také jako Aljutoři – někdy uváděni jako samostatná etnická skupina.V průběhu 20. století byli Korjaci vystaveni silné kulturní asimilaci ze strany ruského národa, což vedlo k přechodu většiny obyvatel na usedlý způsob života a rozpadu tradičního beztřídního sociálního systému. V současnosti představuje velký problém celého ruského severu nízká životní úroveň a vysoká nezaměstnanost. Podobně jako další malé národy Severu trpí Korjaci zvýšenou náchylností k některým vážným onemocněním (např. tuberkulóze) a jejich úmrtnost – včetně úmrtnosti novorozenců – koncem 80. let 20. století výrazně převyšovala hodnoty zjištěné u Rusů.Podle sčítání lidu žilo v Rusku v roce 2010 celkem 7 953 osob hlásících se ke korjacké národnosti. Část Korjaků dodnes hovoří korjačtinou, jazykem z čukotsko-kamčatské rodiny, příbuzným s dalšími jazyky této oblasti, např. čukotštinou nebo itelmenštinou. Počet mluvčích jazyka však v průběhu 20. století rapidně poklesl a v dnešní době se jeho znalost odhaduje u pouhých 5,4 % korjacké populace, většinou mezi příslušníky starší a střední generace – ostatní již používají jako mateřský jazyk ruštinu.","url":"https://cs.wikipedia.org/wiki/Korjaci","thumbnail_url":"https://upload.wikimedia.org/wikipedia/commons/thumb/4/44/Koryak_armor.jpeg/150px-Koryak_armor.jpeg"},{"id":"59080","type":"good","language_code":"cs","title":"Wellington","summary":"Wellington  (maorsky: Te Whanganui-á-Tara) je hlavní město a významný přístav Nového Zélandu. Nachází se na jihozápadním cípu Severního ostrova na pobřeží Cookova průlivu. Jde o nejjižněji položené hlavní město světa. Žije v něm okolo 180 tisíc obyvatel, společně s okolními městy Lower Hutt, Upper Hutt a Porirua tvoří třetí největší aglomeraci Nového Zélandu s celkovým počtem zhruba 400 tisíc obyvatel. Město bylo založeno anglickými osadníky v roce 1840, status hlavního města převzalo po Waitangi a Aucklandu o 25 let později. Ve Wellingtonu sídlí nejvyšší státní instituce Nového Zélandu jako parlament, vláda a nejvyšší soud.\nMěsto je ze tří stran obklopeno mořem, takže jeho přístav hraje důležitou ekonomickou roli. Vzhledem k vysoké tektonické aktivitě v oblasti Nového Zélandu byl Wellington ve své historii několikrát zasažen silnými zemětřeseními. V roce 1855 vyvolalo zemětřesení desetimetrovou tsunami, která srovnala wellingtonský přístav se zemí. Podnebí v oblasti je poměrně vyrovnané se značným úhrnem srážek, který je nejvyšší v zimních měsících. V horách západně od města se budují větrné elektrárny.\nObyvatelstvo Wellingtonu tvoří z největší části Evropané, vysoce jsou zastoupeni Asiaté. Počet původních novozélandských obyvatel, Maorů, je oproti jejich průměrnému zastoupení na Novém Zélandu výrazně menší. Populace Wellingtonu je v porovnání s obyvatelstvem celého Nového Zélandu poměrně mladá, ekonomicky aktivní obyvatelstvo tvoří téměř tři čtvrtiny populace města. Vysoká je i úroveň vzdělanosti a roční příjmy wellingtonských domácností.\nDopravní obslužnost Wellingtonu zajišťují dvě státní dálnice, přístav a mezinárodní letiště, které ročně přepraví více než 5 milionů cestujících. Celý region má velmi bohatou síť veřejné hromadné dopravy. Tu zajišťují zejména autobusové spoje, dále vlaky, trajekty, několik trolejbusových linek a turisticky atraktivní lanová dráha s více než stoletou historií. Služeb hromadné dopravy využívá každoročně přes 35 milionů pasažérů.","url":"https://cs.wikipedia.org/wiki/Wellington","thumbnail_url":"https://upload.wikimedia.org/wikipedia/commons/thumb/d/d5/Wellington_Oriental_Bay.JPG/150px-Wellington_Oriental_Bay.JPG"},{"id":"59083","type":"good","language_code":"cs","title":"Světlík","summary":"Slovo světlík má více významů:\n\nmístní jménoSvětlík (okres Český Krumlov) – obec v okrese Český Krumlov\nSvětlík (Horní Podluží) – část obce Horní Podluží v okrese Děčín\nSvětlík (přírodní rezervace) – rybník, přírodní rezervace v okrese Děčín\nSvětlík (České Budějovice) – opuštěný dvůr v okrese České Budějovice\nSvětlík (518 m) – vrchol východně od Pacova v okrese Svitavysoučást stavbystřešní světlík – krytý prosvětlovací otvor ve střeše\nsklepní světlík, též anglický dvorek – umožňuje přívod světla a vzduchu do oken umístěných pod úrovní okolního terénu\nsvětlík (šachta) – osvětlovací či větrací šachta v budováchrostlinasvětlík (rod) (Euphrasia) – rod rostlin z čeledi zárazovité\nsvětlík lékařský (Euphrasia officinalis, syn. Euphrasia rostkoviana)součást fotoaparátusvětlík (fotoaparát) – průhled, umožňující pohled na matnici v některých zrcadlovkáchpříjmení osobviz Světlík (příjmení)","url":"https://cs.wikipedia.org/wiki/Sv%C4%9Btl%C3%ADk","thumbnail_url":null},{"id":"592323","type":"good","language_code":"cs","title":"Sudetoněmecký sbor dobrovolníků","summary":"Sudetoněmecký sbor dobrovolníků, též Sudetoněmecký Freikorps, (německy: Sudetendeutsches Freikorps, SdFK), také známí jako Ordneři (podle Ordnergruppe) byla sudetoněmecká polovojenská organizace založená v září 1938 za účelem destabilizace situace v československém pohraničí pomocí ozbrojených útoků, sabotáží a diverze.\nSdFK vznikl v září 1938 z nařízení A. Hitlera oficiálně jako obranná organizace sudetských Němců, ve skutečnosti ale za účelem destabilizace situace v československém pohraničí pomocí ozbrojených útoků, sabotáží a diverze. V tomto období kulminovala tzv. sudetoněmecká krize, kdy československé úřady vojenskou silou potlačily Henleinův pokus o puč. Útoky proti objektům státní moci i proti civilnímu obyvatelstvu vyvrcholily do té míry, že některá československá území musela být dobývána zpět vojenskou silou, jiná se podařilo znovu získat až po 2. světové válce. Společně s diplomatickou a propagandistickou činností byla činnost SdFK jednou z příčin odtržení části území Československa prostřednictvím Mnichovské dohody a de facto i zániku zbytku ČSR v březnu 1939.","url":"https://cs.wikipedia.org/wiki/Sudeton%C4%9Bmeck%C3%BD_sbor_dobrovoln%C3%ADk%C5%AF","thumbnail_url":"https://upload.wikimedia.org/wikipedia/commons/thumb/b/b5/Bundesarchiv_Bild_146-1972-026-51%2C_Anschluss_sudetendeutscher_Gebiete.jpg/150px-Bundesarchiv_Bild_146-1972-026-51%2C_Anschluss_sudetendeutscher_Gebiete.jpg"},{"id":"595906","type":"good","language_code":"cs","title":"Výří skály u Oslova","summary":"Přírodní rezervace Výří skály u Oslova leží severozápadně od obce Tukleky v okrese Písek, přibližně dva kilometry jihozápadně od Oslova. Důvodem ochrany jsou skalnaté ostrohy s reliktním borem, nacházející se na pravém břehu řeky Otavy, respektive v části již spadající pod Orlickou přehradu. Svůj název získala díky zdejšímu hnízdění největší sovy obývající Česko – výra velkého. Ze stejného důvodu je také lokalita součástí ptačí oblasti Údolí Otavy a Vltavy. Kromě již zmíněné sovy se v oblasti vyskytuje ještě několik dalších zvláště chráněných druhů rostlin a živočichů.\nPřírodní rezervace je dostupná z obce Tukleky po zeleně značené turistické cestě, která taktéž vede k nedaleké přírodní rezervaci Krkavčina. Na protějším břehu Otavy je také možné navštívit další přírodní rezervaci Dědovické stráně. Právě atraktivní výhled na řeku Otavu a snadná dostupnost lákají turisty a vodáky, kteří však někdy způsobují nadměrné zatěžování lokality sešlapem půdy, odhazováním odpadků a nelegálním tábořením.","url":"https://cs.wikipedia.org/wiki/V%C3%BD%C5%99%C3%AD_sk%C3%A1ly_u_Oslova","thumbnail_url":"https://upload.wikimedia.org/wikipedia/commons/thumb/d/de/P%C5%99%C3%ADrodn%C3%AD_rezervace_V%C3%BD%C5%99%C3%AD_sk%C3%A1ly_u_Oslova_%288%29.JPG/150px-P%C5%99%C3%ADrodn%C3%AD_rezervace_V%C3%BD%C5%99%C3%AD_sk%C3%A1ly_u_Oslova_%288%29.JPG"},{"id":"595997","type":"good","language_code":"cs","title":"Vrtbovská zahrada","summary":"Vrtbovská zahrada je barokní terasovitá zahrada italského typu v Praze na Malé Straně. Vstupuje se do ní přes průjezd Vrtbovského paláce z Karmelitské ulice. Zahrada se zdvihá vzhůru od nádvoří paláce směrem na jihozápad a v několika úrovních se zařezává do svahu Petřína. Na jihu přiléhá k parcele číslo 390, která je v katastru nemovitostí vedena jako zahrada, a k parcele číslo 388; na západě k Schönbornské zahradě a na severozápadě k Vratislavské zahradě a stejnojmennému paláci.\nNese jméno po svém zakladateli, majiteli zdejšího paláce a vinic Janu Josefu z Vrtby, který ji nechal vystavět na počátku 18. století podle návrhu českého barokního architekta Františka Maxmiliana Kaňky. Sochařská výzdoba zahrady je dílem Matyáše Bernarda Brauna, fresky Venuše pochází od Václava Vavřince Rainera. Vrtbovská zahrada je označována za jednu z nejkrásnějších v Praze.","url":"https://cs.wikipedia.org/wiki/Vrtbovsk%C3%A1_zahrada","thumbnail_url":"https://upload.wikimedia.org/wikipedia/commons/thumb/b/b8/Vrtbovsk%C3%A1_zahrada_celek.jpg/150px-Vrtbovsk%C3%A1_zahrada_celek.jpg"},{"id":"596743","type":"good","language_code":"cs","title":"55 Cancri","summary":"55 Cancri (, zkráceně 55 Cnc) je dvojhvězda v souhvězdí Raka vzdálená od Země 41 světelných let. Skládá se ze žlutého trpaslíka (55 Cancri A, Copernicus) a z menšího červeného trpaslíka (55 Cancri B).\nKolem 55 Cancri A obíhá pět exoplanet (55 Cancri b, c, d, e a f); v roce 2015 byly pojmenovány Galileo, Brahe, Lipperhey, Janssen a Harriot.\n\n","url":"https://cs.wikipedia.org/wiki/55_Cancri","thumbnail_url":"https://upload.wikimedia.org/wikipedia/commons/thumb/2/20/Artist%27s_concept_shows_four_of_the_five_planets_that_orbit_55_Cancri%2C_a_star_much_like_our_own.jpg/150px-Artist%27s_concept_shows_four_of_the_five_planets_that_orbit_55_Cancri%2C_a_star_much_like_our_own.jpg"},{"id":"598768","type":"good","language_code":"cs","title":"Dehetník","summary":"Dehetník je přírodní památka ležící 900 metrů severozápadně od obce Líšnice u Sepekova v okrese Písek. Byla vyhlášena pro ochranu vlhké louky s bohatou květenou převážně ostřicovitého a ostřicovorašeliníkového porostu a tůně sloužící jako refugium obojživelníků. Přírodní památka je 1,07 hektarů velká a kolem ní se nachází ochranné pásmo do vzdálenosti 50 metrů a celkové velikosti 2,65 hektarů.Na území památky se nachází chráněné rostliny jako například vachta trojlistá (Menyanthes trifoliata), ostřice přioblá (Carex diandra), kozlík dvoudomý (Valeriana dioica) a rozrazil štítkovitý (Veronica scutellata), ze živočichů kuňka ohnivá (Bombina bombina), skokan krátkonohý (Pelophylax lessonae), bramborníček hnědý (Saxicola rubetra), bekasina otavní (Gallinago gallinago), konipas luční (Motacilla flava) a linduška luční (Anthus pratensis). Památka je volně přístupná po naučné stezce Kolem Milevska vedoucí po polní cestě z Milevska směrem na obec Líšnice.","url":"https://cs.wikipedia.org/wiki/Dehetn%C3%ADk","thumbnail_url":"https://upload.wikimedia.org/wikipedia/commons/thumb/8/84/Dehetnik_in_2010_%285%29.JPG/150px-Dehetnik_in_2010_%285%29.JPG"},{"id":"598970","type":"good","language_code":"cs","title":"Mozek","summary":"Mozek (latinsky cerebrum, řecky encephalon) je orgán, který slouží jako organizační a řídící centrum nervové soustavy obratlovců. V omezeném měřítku se termín „mozek“ používá i pro ostatní strunatce (bezlebeční, pláštěnci), hlavonožce nebo dokonce některé další bezobratlé. Obvykle se však u bezobratlých vyskytuje pouze jistý mozkový ganglion (zauzlina). Mozek obratlovců vzniká z přední části neurální ploténky a během zárodečného vývoje se postupně objevují různé oddíly, které často plní poměrně odlišné funkce, ale spolupracují a tvoří dohromady hlavní orgán centrální nervové soustavy. K hlavním částem mozku patří prodloužená mícha, mozeček, střední mozek, mezimozek a tzv. koncový mozek.\nMozek je z buněčného hlediska složen především z nervových a gliových buněk. Místa s nahromaděnými těly neuronů představují tzv. šedou hmotu, místa bohatá na nervová vlákna jsou známa pod názvem bílá hmota. Zatímco nervové buňky jsou schopné aktivní nervové činnosti spojené se vznikem a přenosem nervových impulsů, nepostradatelné jsou i gliové buňky, které vyživují, chrání a jinak podporují nervovou tkáň.\nVšechny mozky obratlovců jsou vzájemně homologické a vyvinuly se z mozku předka obratlovců. Přesto vykazují značné odlišnosti – každý obratlovec má na svůj nervový systém jiné požadavky v souvislosti se svým způsobem života. Například u savců se bouřlivě rozvíjí koncový mozek (obě jeho hemisféry překrývají skoro všechny ostatní části mozku a navíc je zvrásněn), ale rozsáhlý je také mozeček. Mozek představuje pouhá dvě procenta naší tělesné hmotnosti, ale vejde se do něj asi 86 miliard neuronů obklopených 180 tisíci kilometry izolovaných vláken.","url":"https://cs.wikipedia.org/wiki/Mozek","thumbnail_url":"https://upload.wikimedia.org/wikipedia/commons/thumb/1/14/Chimp_Brain_in_a_jar.jpg/150px-Chimp_Brain_in_a_jar.jpg"},{"id":"599217","type":"good","language_code":"cs","title":"Chajim Arlozorov","summary":"Chajim Arlozorov (hebrejsky: חיים ארלוזורוב, celým jménem Vitalij Viktor Chajim Arlozorov, rusky: Виталий Виктор Хаим Арлозоров; 23. února 1899 – 16. června 1933), někdy též Chajim Arlosoroff, byl významný levicový sionistický vůdce, čelný představitel hnutí dělnického sionismu v britské mandátní Palestině, filosof, básník a ředitel politického odboru Židovské agentury. V roce 1933 sehrál klíčovou roli v dohodě mezi sionistickou exekutivou a vládou nacistického Německa, která umožnila emigraci více než 50 tisíc německých Židů, společně se ziskem německého zboží za peníze, které emigranti uložili na zvláštní účet v německé bance. Arlozorov byl zavražděn pouhé dva dny po návratu z německých jednání během procházky po pláži v Tel Avivu. I přesto, že pachatel ani motiv vraždy nebyl nikdy zjištěn, vražda samotná způsobila mimořádnou nevraživost a nenávistnou kampaň uvnitř židovského společenství.","url":"https://cs.wikipedia.org/wiki/Chajim_Arlozorov","thumbnail_url":"https://upload.wikimedia.org/wikipedia/commons/thumb/0/0d/Haim_Arlozorov_enface.jpg/150px-Haim_Arlozorov_enface.jpg"},{"id":"60230","type":"good","language_code":"cs","title":"Dub","summary":"Dub (Quercus) je rod rostlin z čeledi bukovité. Duby jsou stálezelené nebo opadavé, jednodomé, často dlouhověké dřeviny se střídavými jednoduchými listy a nenápadnými květy v jehnědách, které jsou opylovány větrem. Plody jsou žaludy dozrávající v prvním nebo až ve druhém roce. Duby jsou rozšířeny především v mírných a subtropických oblastech severní polokoule, v Americe a Asii však zasahují i do tropů. Celý rod zahrnuje asi 450 druhů a je to druhově nejbohatší rod stromů severní polokoule; největší počet druhů se vyskytuje v Severní Americe a ve východní Asii. V Česku je původních 7–8 druhů dubů, nejběžnější jsou dub letní a dub zimní. Další, cizokrajné druhy dubů se pěstují jako okrasné dřeviny, severoamerický dub červený se vysazuje i do lesních porostů. Lesní porost, v němž převažuje dub, se nazývá doubrava nebo dubina. Co do etymologie je slovo dub všeslovanské, původu zřejmě praevropského.Typovým druhem je dub letní (Quercus robur). Nejstarší makrofosilie (otisky listů, žaludy) byly nalezeny v Grónsku, Kanadě a Japonsku a jsou datovány do středního eocénu, mikrofosilie (pylová zrna) jsou ještě starší, z pozdního paleocénu. Určování dubů v terénu je často obtížné, neboť jsou jednak morfologicky dosti proměnlivé, jednak se mezi sebou běžně kříží, včetně vytváření plodných zpětných kříženců a přechodných forem.\nDuby patří mezi nejdůležitější hospodářské dřeviny severní polokoule. Dubové dřevo je tvrdé, velmi trvanlivé a používalo se po staletí k výrobě trámů, podlah, nábytku i sudů. Z borky dubu korkového je získáván korek. Žaludy jsou v mnohých oblastech důležitou složkou potravy zvířat a případně i lidí. V bylinném léčení se využívá mladá kůra dubu letního, obsahující množství tříslovin. Mohutné staré duby jsou ozdobou a chloubou mnoha parků a zámeckých zahrad, mnoho jich je také chráněno jako památné stromy. Velký význam má dub též v pohanském náboženství a heraldice. U Indoevropanů byl stromem tradičně zasvěceným bohům hromovládcům, jako byli slovanský Perun, severský Thór, keltský Taranis nebo řecký Zeus. Ve velké úctě jej měli staří Slované, Germáni, Keltové, ale též některé národy Kavkazu.","url":"https://cs.wikipedia.org/wiki/Dub","thumbnail_url":"https://upload.wikimedia.org/wikipedia/commons/thumb/2/27/Gambel_oak_leaves.jpg/150px-Gambel_oak_leaves.jpg"},{"id":"606006","type":"good","language_code":"cs","title":"Mý Arae","summary":"Mý Arae je žlutooranžová hvězda hlavní posloupnosti v severovýchodní části souhvězdí Oltáře o zdánlivé hvězdné velikosti +5,12 mag, ve vzdálenosti 50,6 světelných let od Země. Hvězda je viditelná pouhým okem. Poprvé se objevila v katalogu Johanna Bayera s názvem Uranometria v roce 1603. Hvězda má spektrální třídu G a třídu svítivosti IV-V. Její průměr je 1,32krát větší než u Slunce, její hmotnost 1,08× větší než hmotnost Slunce. Z rozdílu mezi svítivostí hvězdy a svítivostí Slunce lze usuzovat, že hvězda je vývojově starší než Slunce a její počátky sahají do doby před více než 4,6 miliardami lety. Hvězda má velkou metalicitu.\nU hvězdy byly dosud objeveny čtyři planety, z nichž jedna z nich by mohla být první objevená terestrická planeta u hvězdy hlavní posloupnosti.","url":"https://cs.wikipedia.org/wiki/M%C3%BD_Arae","thumbnail_url":null},{"id":"606249","type":"good","language_code":"cs","title":"Bettie Page","summary":"Bettie Mae Page  (22. dubna 1923 Nashville, Tennessee, USA – 11. prosince 2008 Los Angeles, Kalifornie, USA) byla americká modelka fotografických aktů a fetiše, která byla v 50. letech 20. století nazývána Královnou pin-up, avšak v 60. letech upadla v zapomnění. Od 80. let byla v různých subkulturách uctívána jako ikona pin-up a sexuální symbol. V 50. letech byla jednou z nejfotografovanějších žen, byla první známou modelkou bondage a fetiše, jednou z průkopnic sexuální revoluce. Stala se inspirací pro komiksové postavy, filmy a dala vzniknout neoburlesce. Zemřela v nemocnici roku 2008 ve věku 85 let po srdeční příhodě.\nPo stažení do ústraní po roce 1957 trpěla depresemi, měla výkyvy nálad a strávila několik let ve státní psychiatrické nemocnici, byla postižena paranoidní schizofrenií. V roce 1959 konvertovala k evangelikalismu a pracovala pro amerického kazatele Billyho Grahama, studovala Bibli na vysokých školách v Los Angeles a Portlandu v Oregonu a po konverzi chtěla se stát misionářkou v Africe.","url":"https://cs.wikipedia.org/wiki/Bettie_Page","thumbnail_url":"https://upload.wikimedia.org/wikipedia/commons/thumb/0/0f/Bettie_Page-2.jpg/150px-Bettie_Page-2.jpg"},{"id":"60783","type":"good","language_code":"cs","title":"Třetí křížová výprava","summary":"Třetí křížová výprava (1189–1192) bylo velké vojenské tažení vyhlášené papežem Řehořem VIII. za znovudobytí Jeruzaléma, který roku 1187 dobyl Saladin. Po fiasku druhé křížové výpravy ovládla a sjednotila zengíovská dynastie Sýrii a po několika válkách s křižáky a Fátimovci také Egypt. Zengíovské impérium v 70. a 80. letech 12. století postupně dobyl Saladin, původně vazal a vojevůdce ve službách Zengíovce Núr ad-Dína, čímž se palestinské křižácké státy dostaly do sevření jednotného muslimského státu. Sultán Saladin poté zahájil válku proti křižákům; jeho tažení vyvrcholilo roku 1187 vítěznou bitvou u Hattínu a poté dobytím Jeruzaléma. Papež Řehoř VIII. reagoval vyhlášením třetí křížové výpravy, k níž se přihlásili i nejmocnější panovníci křesťanského světa: římsko-německý císař Fridrich Barbarossa, francouzský král Filip II. August a anglický král Jindřich II. a po jeho smrti jeho syn Richard a s nimi i mnoho dalších mocných evropských feudálů.\nNěmecká armáda se vydala na cestu roku 1188, prošla Uhrami a Byzantskou říší a v květnu 1190 zničila seldžuckou armádu u Iconia. O měsíc později však císař Fridrich utonul v říčce Salef a jeho výprava se rozpadla; část armády se rozhodla pro návrat do Evropy a jen zlomek pod velením Barbarossova syna Fridricha Švábského dorazil do Antiochie. Roku 1190 vyrazili také Francouzi a Angličané, kteří si zvolili trasu do Palestiny po moři. Po přezimování na Sicílii v polovině roku křižáci dorazili do Svaté země; předtím ještě anglický král Richard stihl dobýt odpadlickou byzantskou provincii Kypr. Evropané se připojili k místním křižáckým baronům a společně s nimi dobyli mocné přístavní město Akkon, které se na dalších sto let stalo hlavním městem Jeruzalémského království. Král Filip se poté rozhodl pro návrat do Francie, zatímco Richard Lví srdce zůstal po celý další rok. Jeho tažení bylo korunováno několika úspěchy, ale znovu dobýt Jeruzalém se mu nepodařilo. Křížová výprava nakonec skončila příměřím se Saladinem.","url":"https://cs.wikipedia.org/wiki/T%C5%99et%C3%AD_k%C5%99%C3%AD%C5%BEov%C3%A1_v%C3%BDprava","thumbnail_url":"https://upload.wikimedia.org/wikipedia/commons/thumb/0/03/Ptolemais_%28Acre%29_given_to_Philip_Augustus_1191.png/150px-Ptolemais_%28Acre%29_given_to_Philip_Augustus_1191.png"},{"id":"612102","type":"good","language_code":"cs","title":"Svařování v ochranné atmosféře tavící se elektrodou","summary":"Název obloukové svařování tavící se elektrodou v ochranné atmosféře zahrnuje několik metod obloukového svařování založených na stejných principech při použití různých typů přídavných materiálů a ochranných plynů. Původně byly metody vyvinuty pro svařování slitin hliníku a hořčíku. Postupné zefektivnění a zlevnění původně velmi nákladného procesu umožnilo – při zachování velkého výkonu – používat jej i pro svařování nelegovaných ocelí. Běžně užívané označení popisovaných metod v Evropě je MIG resp. MAG.\nProtože je podávání svařovacího drátu i průtok ochranného plynu mechanizován, není metoda příliš náročná na zručnost svářeče a lze ji velmi dobře využít i v automatizovaném nebo robotizovaném provozu. Plynulou regulací základních svařovacích parametrů lze dosáhnout požadovaného svařovacího výkonu při použití svařovacího proudu od 30 do 800 A. Protože s vyšším svařovacím proudem roste rychlost odtavování svařovacího drátu, zvětšuje se i objem přenosu roztaveného kovu do svarové lázně. Svařovat je možné ve všech polohách.\nMetoda vyžaduje nákladné vybavení, zejména výkonný svařovací zdroj s příslušnou statickou a dynamickou charakteristikou, podavač svařovacího (přídavného) drátu, integrovaný svařovací hořák včetně jeho chlazení, hadice pro plynovou ochranu a zásobníky plynů (většinou tlakové láhve).\nJako ochranné plyny se nejčastěji používají buď inertní plyny argon a helium nebo plyny aktivně se podílející na metalurgii svaru a to buď samotný oxid uhličitý nebo ve směsi s inertními plyny. Volba ochranné atmosféry závisí především na druhu svařovaného materiálu. Svařovací dráty se používají buď plné nebo tzv. trubičkové, které jsou plněné buď tavidlem nebo kovovým práškem. Některé tavidlem plněné svařovací dráty byly vyvinuty pro svařování i bez externě dodávané atmosféry ochranných plynů (označení MOG).\nMetoda patří k nejrozšířenějším svařovacím metodám při výrobě stavebních ocelových konstrukcí, strojních zařízení, tlakových nádob a potrubí.","url":"https://cs.wikipedia.org/wiki/Sva%C5%99ov%C3%A1n%C3%AD_v_ochrann%C3%A9_atmosf%C3%A9%C5%99e_tav%C3%ADc%C3%AD_se_elektrodou","thumbnail_url":"https://upload.wikimedia.org/wikipedia/commons/thumb/a/aa/GMAW.welding.af.ncs.jpg/150px-GMAW.welding.af.ncs.jpg"},{"id":"612424","type":"good","language_code":"cs","title":"Mokřiny u Vomáčků","summary":"Mokřiny u Vomáčků jsou přírodní rezervace v Českobudějovické pánvi jeden kilometr severozápadně od Zlivi. Rezervace zahrnuje nivu Bezdrevského potoka (Soudného) nad severozápadní částí Zlivského rybníka. Rozkládá se na ploše 61,46 ha. Rezervace byla vyhlášena 30. prosince v roce 1991.\nPředmětem ochrany je souvislé území rákosin a přirozených vlhkých luk, které jsou v podstatě posledním zbytkem původní vegetace Zbudovských blat představující historicky rozsáhlé území, s ornitologicky a botanicky cennými loukami a rákosinami. Oblast funguje jako významné refugium tohoto vzácného ekosystému, který je blízký původnímu. Mezi významné druhy rostlin, které se zde vyskytují, patří hrachor bahenní (Lathyrus palustris), violka slatinná (Viola stagnina) či vachta trojlistá (Menyanthes trifoliata). Rezervace se vyznačuje pestrým druhovým složením vážek (Odonata), v rákosinách žijí vzácné druhy brouků. Lokalita je hnízdištěm četných druhů vodních a mokřadních ptáků.\nV těsném sousedství rezervace je základna Katedry ekologie Zemědělské fakulty Jihočeské univerzity využívaná i studenty Přírodovědecké fakulty. Současný dlouhodobý plán péče o lokalitu klade úsilí na zachování či případnou obnovu a zvýšení druhové diverzity v lokalitě.","url":"https://cs.wikipedia.org/wiki/Mok%C5%99iny_u_Vom%C3%A1%C4%8Dk%C5%AF","thumbnail_url":"https://upload.wikimedia.org/wikipedia/commons/thumb/9/95/Mokriny_u_Vomacku_in_spring_2011_%2811%29.JPG/150px-Mokriny_u_Vomacku_in_spring_2011_%2811%29.JPG"},{"id":"613504","type":"good","language_code":"cs","title":"V Obouch","summary":"V Obouch je přírodní památka chráněná pro 3,8 kilometrů dlouhý úsek přirozeného toku řeky Lomnice s bohatou květenou na vlhkých loukách. Oblast se nachází jihovýchodně od Dolního Ostrovce, místní části obce Ostrovec, v okrese Písek, až po soutok s řekou Skalicí, nicméně samotné území leží na třech katastrálních územích.Chráněné území je tvořeno převážně přirozeným balvanitým řečištěm s velkým množstvím peřejí. Říční koryto procházející hlubokým údolím je z větší části balvanité bez výraznějších lidských zásahů. Kolem něj se nachází říční niva, kde rostou charakterističtí zástupci lužního lesa typu ptačincových olšin Stellario-Alnetum glutinosae s pestrou skladbou dřevin a bylin poskytující vhodné hnízdiště pro celou řadu zástupců ptačích druhů.Na území přírodní památky se vyskytují dvě ohrožené rostliny, a to oměj pestrý a lilie zlatohlavá. Ze zvláště chráněných živočichů v Česku zde stále žije vydra říční, ještěrka obecná a za potravou sem zalétá čáp černý. Území je volně přístupné díky dvojici starých neudržovaných lesních cest, vedoucích po obou březích.","url":"https://cs.wikipedia.org/wiki/V_Obouch","thumbnail_url":"https://upload.wikimedia.org/wikipedia/commons/thumb/2/2b/V_Obouch_%283%29.JPG/150px-V_Obouch_%283%29.JPG"},{"id":"618051","type":"good","language_code":"cs","title":"Vrchní soud v Praze","summary":"Vrchní soud v Praze je vrchní soud se sídlem v hlavním městě Praze s působností zejména pro českou část České republiky, pro zejména moravskou a celou slezskou je zřízen Vrchní soud v Olomouci. Vznikl v souvislosti s rozpadem československé federace roku 1993 transformací z tehdejšího republikového Nejvyššího soudu České republiky.\nJe odvolacím soudem pro krajské soudy a sídlí spolu s vrchním státním zastupitelstvím v Praze v justičním paláci, který tvoří dominantu náměstí Hrdinů na Pankráci. Budova přímo navazuje na věznici Pankrác a velmi výrazně se zapsala do historie českého soudnictví.","url":"https://cs.wikipedia.org/wiki/Vrchn%C3%AD_soud_v_Praze","thumbnail_url":"https://upload.wikimedia.org/wikipedia/commons/thumb/5/58/Pra%C5%BEsk%C3%A9ho_povst%C3%A1n%C3%AD_soud_3.jpg/150px-Pra%C5%BEsk%C3%A9ho_povst%C3%A1n%C3%AD_soud_3.jpg"},{"id":"619705","type":"good","language_code":"cs","title":"Svařování plamenem","summary":"Svařování plamenem nebo plamenové svařování, zastarale autogenní svařování, patří mezi tzv. tavné metody svařování. Metoda využívá teplo získávané spalováním směsi hořlavého plynu a kyslíku pro natavení svarových ploch a roztavení přídavného materiálu. Nejvhodnější pro svařování ocelí je kyslíko-acetylenový plamen, jiné směsi hořlavých plynů a kyslíku nebo vzduchu se používají pro kovy s nižší teplotou tavení. S drobnými rozdíly ve vybavení a použití směsi plynů se podobná technika využívá i při plamenovém řezání kovů kyslíkem.","url":"https://cs.wikipedia.org/wiki/Sva%C5%99ov%C3%A1n%C3%AD_plamenem","thumbnail_url":"https://upload.wikimedia.org/wikipedia/commons/thumb/1/17/Bundesarchiv_B_145_Bild-F078960-0029%2C_Stuttgart-Untert%C3%BCrkheim%2C_Mercedes_Autowerk.jpg/150px-Bundesarchiv_B_145_Bild-F078960-0029%2C_Stuttgart-Untert%C3%BCrkheim%2C_Mercedes_Autowerk.jpg"},{"id":"6204","type":"good","language_code":"cs","title":"Francesco Petrarca","summary":"Francesco Petrarca ([frančesko petrarka]; 20. července 1304 – 18./19. července 1374) byl italský spisovatel a básník. Společně se svým vrstevníkem a přítelem Boccacciem je považován za jednoho z prvních autorů renesanční literatury. Bývá označován za největšího humanistu a nejvlivnějšího italského lyrického básníka. Tvořil v latině i v italštině a jeho nejproslulejším dílem je italsky psaný Zpěvník, popisující v 366 básních zejména platonickou lásku k idealizované Lauře. Petrarcova latinská tvorba zahrnuje smyšlený dialog básníka se svatým Augustinem známý jako Mé tajemství, filosofický traktát O lécích proti štěstí a neštěstí nebo polemické spisy proti lékařům či aristotelikům. Svým dílem navazoval jak na Vergilia, Ovidia, Cicerona, Senecu, svatého Augustina a další antické autory, tak na pozdně středověkého Danta Alighieriho.Také Petrarcův život je předmětem zájmu, zejména jeho kontakty s jinými učenci a spisovateli té doby, obsáhlá korespondence, politická a diplomatická činnost a také vztah k přírodě. Sám Petrarca se ke svému životu vracel ve svých básních, vzpomínkových textech a úvahách, a tím vnímání své osoby značně ovlivnil. Vzhledem ke své zálibě v cestování bývá někdy Petrarca označován za prvního turistu. Obzvláštní pozornost je věnována jeho popisu výstupu na Mont Ventoux. Petrarca tuto horu pravděpodobně skutečně zlezl v dubnu 1336. Podle dobových pramenů však byly výlety na vrchol hory v Petrarcově době běžnou záležitostí, a jeho důležitost tedy spočívá spíše ve skutečnosti, že o své cestě a prožitku podal literární zprávu. Čeština připouští skloňování jména jak se zachováním písmena -c- (bez Francesca Petrarcy), tak v podobě vytvořené v souladu s výslovnosti, tedy -k- (bez Franceska Petrarky). V titulech knih i v odborné literatuře se lze setkat s oběma variantami.","url":"https://cs.wikipedia.org/wiki/Francesco_Petrarca","thumbnail_url":"https://upload.wikimedia.org/wikipedia/commons/thumb/5/59/Francesco_Petrarca00.jpg/150px-Francesco_Petrarca00.jpg"},{"id":"622021","type":"good","language_code":"cs","title":"Betonářská výztuž","summary":"Betonářská výztuž, výztužná vložka, betonářská ocel, měkká výztuž jsou pojmy, se kterými se lze setkat při označení plných, většinou kruhových ocelových tyčí, které se vkládají do betonu za účelem zvýšení jeho únosnosti a snížení deformací, tedy výroby železobetonu. Podmínkou pro vytvoření železobetonu je tzv. soudržnost, která zajistí spolupůsobení mezi výztuží a betonem. Soudržnost je u kruhových výztuží zajištěna mj. výstupky, které jsou tvarované.\nŽivotnost železobetonové konstrukce je mj. ovlivněna hloubkou uložení výztuže pod povrchem, tzv. krycí vrstvou, která chrání ocelové vložky před masivní korozí. Pro snížení rizika vzniku koroze se vložky mohou opatřit povlakem (nátěrem) nebo se mohou použít vložky z korozivzdorné oceli.\nDruhů výztuží i betonářských ocelí se používalo za dobu stavění železobetonových konstrukcí nepřeberné množství. Výběr výztuží je ovlivněn nejenom výrobním sortimentem, ale také typem konstrukce, do kterých jsou výztuže zabudovány. Typickým příkladem jsou svařované sítě, tzv. kari sítě, které se používají pro vyztužování deskových nebo stěnových konstrukcí. V dnešní době musí být výztuže používané v České republice v souladu s evropskými normami, stejně jako postupy pro navrhování a provádění železobetonových konstrukcí.\nSlangový výraz roxor, v současnosti používaný jako obecné označení všech betonářských výztuží, bylo původně označení pro jeden typ profilu betonářské výztuže používaný od 30. do 50. let 20. století.","url":"https://cs.wikipedia.org/wiki/Beton%C3%A1%C5%99sk%C3%A1_v%C3%BDztu%C5%BE","thumbnail_url":"https://upload.wikimedia.org/wikipedia/commons/thumb/0/07/Rebar_and_shingles_detail.jpg/150px-Rebar_and_shingles_detail.jpg"},{"id":"62267","type":"good","language_code":"cs","title":"Betlémská kaple","summary":"Betlémská kaple je kaple na Betlémském náměstí pražského Starého Města zasvěcená památce betlémských nemluvňátek. Původní kaple, založená roku 1391, zde byla postavena v letech 1391–1394 a byla určena pro kázání v českém jazyce. Kázal zde mistr Jan Hus a další husitští kněží. Poté kaple vystřídala řadu jiných určení, zchátrala a roku 1786 byla proto z větší části zbořena. Znovu vybudována byla v 1. polovině 50. let 20. století jako památník husitského hnutí s využitím všech zachovaných částí a rytin zobrazujících její podobu v průběhu staletí. Obnovená kaple slouží také jako slavnostní aula Českého vysokého učení technického v Praze, v jehož majetku se nachází, dále např. Univerzity Jana Amose Komenského v Praze, Unicorn College v Praze nebo Vysoké školy chemicko-technologické v Praze.","url":"https://cs.wikipedia.org/wiki/Betl%C3%A9msk%C3%A1_kaple","thumbnail_url":"https://upload.wikimedia.org/wikipedia/commons/thumb/5/5e/Bethlehem_Chapel_front_adjusted.jpg/150px-Bethlehem_Chapel_front_adjusted.jpg"},{"id":"624659","type":"good","language_code":"cs","title":"Žralok bělocípý","summary":"Žralok bělocípý (Carcharhinus albimarginatus), zvaný též žralok stříbrocípý nebo žralok bělokrajný, je velký druh žraloka z čeledi modrounovitých. Žije v tropických vodách Indického a Tichého oceánu, často se vyskytuje kolem ostrovů a korálových útesů. Dokáže se potopit do hloubky nejméně 800 metrů. Žralok bělocípý je podobný žraloku spanilému (Carcharhinus amblyrhynchos), je však větší a objemnější a lze jej odlišit podle bílých lemů na ploutvích. Dosahuje maximální délky 3 metry.\nŽralok bělocípý je agresivní a silný druh žraloka živící se širokou škálou kostnatých ryb, menšími druhy žraloků a hlavonožci. Při soubojích o potravu s jinými druhy žraloků z čeledi modrounovitých často poraní i větší jedince. Stejně jako ostatní zástupci této čeledi je živorodý, samice rodí v létě 1 až 11 mláďat. Tento pomalu rostoucí druh žraloka je loven pro své maso, ploutve, kůži, chrupavku, čelisti a zuby. Pokles jeho populace vedl k tomu, že jej Mezinárodní svaz ochrany přírody (IUCN) označil za zranitelný druh. Žralok bělocípý je považován za druh pro člověka potenciálně nebezpečný, ačkoliv nejsou známa žádná nevyprovokovaná napadení.","url":"https://cs.wikipedia.org/wiki/%C5%BDralok_b%C4%9Bloc%C3%ADp%C3%BD","thumbnail_url":"https://upload.wikimedia.org/wikipedia/commons/thumb/3/3d/Silvertip_shark.jpg/150px-Silvertip_shark.jpg"},{"id":"6252","type":"good","language_code":"cs","title":"William Shakespeare","summary":"William Shakespeare (pokřtěn 26. dubna 1564, Stratford nad Avonou – 3. května 1616 podle gregoriánského kalendáře, Stratford nad Avonou) byl anglický básník, dramatik a herec, který bývá považován za největšího anglicky píšícího spisovatele a celosvětově nejvýznamnějšího dramatika. Je často nazýván anglickým národním básníkem a „bardem z Avonu“. Připisuje se mu přibližně 38 dochovaných her (včetně těch, na kterých asi s někým spolupracoval), 154 sonetů, dvě dlouhé epické básně a několik dalších básní, z nichž některé jsou nejistého autorství. Jeho hry byly přeloženy do všech hlavních živých jazyků a jsou uváděny častěji než hry jakéhokoli jiného dramatika.Shakespeare vyrůstal ve Stratfordu nad Avonou v anglickém hrabství Warwickshire. Ve věku 18 let se oženil s Anne Hathawayovou, se kterou měl tři děti: Susannu a dvojčata Hamneta a Judith. Někdy mezi lety 1585 a 1592 začal v Londýně úspěšnou kariéru herce, dramatika a spoluvlastníka hereckého souboru Služebníci lorda komořího (Lord Chamberlain's Men), později známého jako Královská společnost (King's Men). Zdá se, že kolem roku 1613 ve věku 49 let odešel na odpočinek do Stratfordu, kde zemřel o tři roky později. Z jeho soukromého života se dochovalo jen málo informací, což podnítilo mnoho spekulací o takových věcech, jako byl jeho fyzický vzhled, sexuální orientace a náboženské přesvědčení, a také zda práce, které jsou mu přisuzovány, nebyly ve skutečnosti napsány někým jiným.Většinu svých známých děl Shakespeare vytvořil mezi lety 1589 a 1613. Některé jeho rané hry byly komedie. V dalším období vytvořil Shakespeare mnoho her na historické náměty hlavně z anglických dějin, ale také např. velké drama Julius Caesar. Později, asi do roku 1608, pak psal své slavné tragédie, jako jsou Hamlet, Othello, Král Lear a Macbeth, které jsou považovány za vrcholná díla anglické literatury. V poslední tvůrčí fázi vytvářel tragikomedie, známé též jako romance, pravděpodobně ve spolupráci s jinými autory.\nMnoho ze Shakespearových her bylo publikováno již během jeho života ve vydáních různé kvality a s různou přesností. Až v roce 1623 John Heminges a Henry Condell, dva Shakespearovi přátelé a herečtí kolegové, publikovali takzvané První folio, první souborné vydání Shakespearových her. Vyšlo posmrtně a zahrnuje až na dvě všechny hry, běžně připisované Shakespearovi. Jako předmluvu obsahuje poemu od Bena Jonsona, jež Shakespeara jasnozřivě oslavuje jako člověka „nejen pro tento čas, ale navěky“. V pozdějších dobách až po současnost byly Shakespearovy práce opakovaně znovuobjevovány a upravovány na podkladě nových směrů bádání a inscenování. Zůstávají velmi populární a jsou neustále uváděny a interpretovány v různých kulturních a politických kontextech po celém světě.\n\n","url":"https://cs.wikipedia.org/wiki/William_Shakespeare","thumbnail_url":"https://upload.wikimedia.org/wikipedia/commons/thumb/a/a2/Shakespeare.jpg/150px-Shakespeare.jpg"},{"id":"626919","type":"good","language_code":"cs","title":"Hovory","summary":"Hovory (čínsky v českém přepisu Lun-jü, pchin-jinem Lún Yǔ, znaky zjednodušené 论语, tradiční 論語; překládáno jako „Vybraná rčení“ či „Rozhovory a výroky“), někdy též Hovory Konfuciovy, jsou konfuciánský spis obsahující výroky a záznamy jednání Konfucia (snad 551–479 př. n. l.), jednoho z nejvýznamnějších filosofů starověké Číny. Jsou jednou ze Čtyř knih, které patří k základním konfuciánským textům, a jsou napsány v tradiční čínštině. Autorem Hovorů není sám Konfucius, jsou až výtvorem tradice, která následovala nedlouho po jeho smrti. Konfuciovy výroky byly původně tradovány ústně nebo po kratších záznamech a v různorodých sbírkách. Ke kodifikaci Hovorů došlo až za dynastie Chan (206 př. n. l. – 220 n. l.), od té doby text neprodělal výraznějších změn.\nDílo poskytuje nejspolehlivější pramen ke studiu Konfuciova života. Dělí se do 20 knih, které jsou dále rozčleněny do kapitol různých délek (většinou o několika větách). K nejznámějším výrokům Hovorů patří „Co nechceš, aby ti jiní činili, nečiň ty jim.“ V Hovorech se nachází vysvětlení většiny klíčových konfuciánských představ a pojmů jako je lidskost (žen), náprava jmen (čeng-ming), obřadnost (li), pojetí „urozeného muže“ (ťün-c'), Nebes (tchien) a cesty středu (čung-jung).Od počátku 14. století do roku 1905 byla zevrubná znalost Hovorů nedílnou součástí čínského vzdělání a předmětem tamních úřednických zkoušek. Svým poměrně stylizovaným literárním stylem překonávají dosavadní tzv. kronikářskou prózu, která kladla důraz spíše na praktickou než na uměleckou stránku záznamu slova. První překlad Hovorů do evropského jazyka (latiny) pořídili v 17. století jezuitští misionáři, do českého jazyka byly poprvé přeloženy ve 40. letech 20. století Jaroslavem Průškem.","url":"https://cs.wikipedia.org/wiki/Hovory","thumbnail_url":"https://upload.wikimedia.org/wikipedia/commons/thumb/a/a0/Analects.JPG/150px-Analects.JPG"},{"id":"629564","type":"good","language_code":"cs","title":"Hudební slavnosti v Bayreuthu","summary":"Hudební slavnosti v Bayreuthu nebo též Slavnosti Richarda Wagnera (Bayreuther Festspiele, Richard-Wagner-Festspiele) je letní hudební a divadelní festival, který se každoročně koná (zpravidla od 25. července do 28. srpna) ve zvláštní budově Festivalového divadla postaveného Richardem Wagnerem a Otto Brückwaldem na tzv. Zeleném vršku (Grüner Hügel) v bavorském městě Bayreuthu. Hlavním a v zásadě jediným účelem festivalu je uvádění deseti posledních oper německého skladatele Richarda Wagnera v měnících se inscenacích.\nHudební slavnosti v Bayreuthu, které se konají s přestávkami od roku 1876, jsou nejstarším dosud konaným festivalem vážné hudby. Mezi hudebními festivaly je i nejžádanější (ročně přichází přes půl milionu žádostí o vstupenku) a jedním z umělecky nejvýznamnějších a nejrespektovanějších. Příznačná je rovněž oddanost jeho příznivců. Slavnosti založil samotný skladatel jakožto svého druhu jedinečnou událost, kterou vyvrcholily jeho snahy o zásadní reformu operního žánru. Od jeho smrti se vedení festivalu trvale nachází v rukou jeho rodiny, a to nejprve jako soukromý podnik, od roku 1973 pod záštitou nadace s veřejnoprávním zastoupením. Bayreuthské hudební slavnosti mají ale i nadále na evropské kulturní poměry vysoký podíl financování z vlastních zdrojů a soukromých příspěvků (až 60 %).Na Hudebních slavnostech v Bayreuthu účinkovala za dobu jejich trvání řada významných dirigentů a pěveckých sólistů, tradičně vynikající úroveň mají sbor a orchestr. V období po II. světové válce je kladen důraz na inovativní operní režii.\nPropojení vedoucích osobností bayreuthských slavností s krajně konzervativními, nacionalistickými a antisemitskými kruhy vyvrcholilo okázalým politickým využitím festivalu ze strany nacistické Třetí říše. Téma vypořádání se s touto minulostí je přítomné – od obnovení slavností roku 1951 až dosud – v samotných inscenacích i ve vnímání veřejnosti.\nSoučasnou ředitelkou festivalu je skladatelova pravnučka Katharina Wagnerová. Hudebním vedoucím je dirigent Christian Thielemann.","url":"https://cs.wikipedia.org/wiki/Hudebn%C3%AD_slavnosti_v_Bayreuthu","thumbnail_url":"https://upload.wikimedia.org/wikipedia/commons/thumb/3/30/Festspielhaus_Bayreuth_1900.jpg/150px-Festspielhaus_Bayreuth_1900.jpg"},{"id":"631926","type":"good","language_code":"cs","title":"Snoubenci","summary":"Snoubenci (italsky I promessi sposi) je historický román italského romantického spisovatele Alessandra Manzoniho (1785–1873). Jedná se o jeho nejvýznamnější dílo a klasický román světové literatury. Poprvé byl publikován v roce 1827, v jazykově upravené verzi v roce 1842. Manzoni začal knihu psát v roce 1821; po vzoru Scottova románu Ivanhoe zamýšlel vytvořit fiktivní příběh na skutečném historickém pozadí.\nRomán vypráví příběh dvou snoubenců, Renza a Lucie. Oba bydlí v malé, nejmenované vesnici na severu Itálie. Místní pán don Rodrigo po Lucii zatouží a v poslední chvíli překazí snoubencům svatbu. Lucie najde dočasný úkryt v klášteře, Renzo u svého bratrance v Benátské republice. Příběh líčí jejich dobrodružné osudy na strastiplné cestě, na jejímž konci budou snoubenci konečně spolu. Děj je zasazen do reálného prostředí severní Itálie politicky neklidných let 1628–1631. V románu je historickému pozadí věnován značný prostor; zejména okolnostem války o dědictví mantovské a moru, který Itálii postihl v roce 1630.\nSnoubenci poskytli námět pro mnoho uměleckých děl jako jsou např. opery Amilcara Ponchielliho (1856) či Errica Petrella (1869). Román se dočkal i mnoha filmových zpracování a byl přeložen do mnoha jazyků.","url":"https://cs.wikipedia.org/wiki/Snoubenci","thumbnail_url":"https://upload.wikimedia.org/wikipedia/commons/thumb/3/36/I_promessi_sposi_-_2nd_edition_cover.jpg/150px-I_promessi_sposi_-_2nd_edition_cover.jpg"},{"id":"632958","type":"good","language_code":"cs","title":"V studni","summary":"V studni je komická opera českého skladatele Viléma Blodka na libreto Karla Sabiny. Tato jednoaktovka je jedinou Blodkovou dokončenou operou. Premiéru měla 17. listopadu 1867 v pražském Prozatímním divadle. Mezi českými operami má opera V studni dvě prvenství: je první operní jednoaktovkou a první prokomponovanou komickou operou. Získala brzy značnou popularitu a je vedle děl klasiků Bedřicha Smetany a Antonína Dvořáka nejčastěji hranou českou operou 19. století. Od konce 70. let 19. století pronikala i do ciziny, zejména do slovanských zemí, ale byla uvedena i ve Vídni, Berlíně, New Yorku a dalších západních městech. S klesající oblibou aktovek po druhé světové válce se přestala častěji objevovat na jevištích velkých profesionálních divadel, pro svou inscenační nenáročnost však i nadále bývá uváděna menšími a amatérskými soubory.\nSabinovo libreto vychází z příběhu o čarovné studni, zaznamenaného v 17. století slovinským spisovatelem Janezem Vajkardem Valvasorem. Původně tragické vyústění děje však mění v komické a vrcholí šťastným koncem. Děj je založen na pověře o studni, ve které má zamilovaná Lidunka na radu vědmy Veruny o svatojánské noci spatřit podobu svého budoucího ženicha. Oba Lidunčini nápadníci, vdovec Janek a mladý Vojtěch, proto vylezou na strom nad studnou, aby dívka ve vodě spatřila jejich tvář. Janek však do vody spadne a štěstí Lidunky s Vojtěchem již nestojí nic v cestě.\nBlodkova hudba, ovlivněná německým romantismem a navazující na smetanovskou tradici, je výrazově svěží a podmanivá. Charakterizuje ji zpěvná melodika lidového charakteru, výstižná charakteristika osob, zejména Janka a Veruny, a znamenitá instrumentace. Oblíbené jsou sbory či ženský dvojzpěv Mladá láska, to je ráj, často se uvádějí i dvě výrazná instrumentální čísla, předehra a intermezzo vykreslující východ měsíce. Existují čtyři úplné české nahrávky celé opery a dále četné záznamy jednotlivých hudebních čísel.","url":"https://cs.wikipedia.org/wiki/V_studni","thumbnail_url":"https://upload.wikimedia.org/wikipedia/commons/thumb/6/66/Jan_Vil%C3%ADmek_-_Vil%C3%A9m_Blodek_HL.jpg/150px-Jan_Vil%C3%ADmek_-_Vil%C3%A9m_Blodek_HL.jpg"},{"id":"635438","type":"good","language_code":"cs","title":"Nico","summary":"Nico (občanským jménem Christa Päffgen; 16. října 1938 Kolín nad Rýnem, Německo – 18. července 1988 Ibiza, Španělsko) byla německá hudebnice, zpěvačka, herečka, modelka a hudební skladatelka. Nejprve byla fotomodelkou a krátce poté se přestěhovala do Francie. Díky modelingu se dostala do dalších evropských zemí, například do Švýcarska, Španělska a Rakouska. Ze všech míst si Nico nejvíce oblíbila ostrov Ibiza, který často navštěvovala po většinu svého pozdějšího života a kde také zemřela. Na přelomu padesátých a šedesátých let se Nico začala angažovat i ve filmech. První větší rolí pro ni byla postava Nico Otzak ve filmu Sladký život italského režiséra Federica Felliniho. V šedesátých letech hrála v několika filmech Andyho Warhola a během sedmdesátých pak v různých filmech francouzského režiséra Philippa Garrela.\nAčkoliv Nico již počátkem šedesátých let chodila na hodiny zpěvu, až do roku 1965 se mu nevěnovala. V roce 1965 natočila v Anglii za pomoci Andrewa Looga Oldhama, který byl manažerem skupiny The Rolling Stones, svůj první singl. Později, když se přestěhovala do New Yorku, ji Andy Warhol představil skupině The Velvet Underground, které dělal manažera, a Nico s nimi začala zpívat. Jejich spolupráce vyvrcholila v albu The Velvet Underground & Nico, na kterém Nico zpívá hlavní vokály ve třech z celkových jedenácti písní. Album vyšlo v březnu 1967 a ve stejném roce Nico vydala své první sólové album nazvané Chelsea Girl. V následujících letech vydala pět dalších alb; na prvních třech a znovu na posledním ji doprovázel bývalý člen The Velvet Underground, multiinstrumentalista John Cale.\nZemřela v červenci 1988 na následky zranění při nehodě na kole. Její památku v pozdějších letech uctilo mnoho hudebníků, kteří zahráli na festivalu Life Along the Borderline: A Tribute to Nico pořádaném Johnem Calem v letech 2008, 2009, 2010 a 2013 v různých městech. Mezi vystupujícími byli například Sharon Van Etten, Mark Linkous, Kim Gordon, Lisa Gerrard nebo Peaches. Jako svůj vzor ji označily například Patti Smith nebo Siouxsie Sioux.","url":"https://cs.wikipedia.org/wiki/Nico","thumbnail_url":"https://upload.wikimedia.org/wikipedia/commons/thumb/f/f9/Velvet_Underground_%26_Nico_publicity_photo_%28retouched%29_%28cropped%29.jpg/150px-Velvet_Underground_%26_Nico_publicity_photo_%28retouched%29_%28cropped%29.jpg"},{"id":"6355","type":"good","language_code":"cs","title":"Vladimír Remek","summary":"Vladimír Remek (* 26. září 1948 České Budějovice) je bývalý vojenský pilot a jediný československý kosmonaut ve vesmíru, Hrdina Československé socialistické republiky a Hrdina Sovětského svazu. Je 87. kosmonautem světa, prvním z jiné země než Sovětského svazu nebo USA, což bylo úspěchem československé kosmonautiky. Evropská kosmická agentura se k němu hlásí jako k „prvnímu evropskému kosmonautovi“.Do kosmu Vladimír Remek letěl v rámci programu Interkosmos, když Sovětský svaz nabídl členským státům programu návštěvu jejich kosmonauta na sovětské vesmírné stanici. Ke svému letu na stanici Saljut 6 vzlétl společně se sovětským kosmonautem Alexejem Gubarevem 2. března 1978 na palubě kosmické lodi Sojuz 28, ve vesmíru prožil 7 dní, 22 hodin a 17 minut.\nPo návratu do Československa do roku 1995 sloužil ve vojenském letectvu, naposledy jako ředitel Vojenského muzea letectví a kosmonautiky v Praze-Kbelích. Poté byl obchodním zástupcem ČZ Strakonice v Rusku, dva roky obchodním radou na českém velvyslanectví v Moskvě a v letech 2004 až 2013 poslancem Evropského parlamentu za KSČM. V letech 2014 až 2018 vykonával funkci velvyslance České republiky v Rusku.","url":"https://cs.wikipedia.org/wiki/Vladim%C3%ADr_Remek","thumbnail_url":"https://upload.wikimedia.org/wikipedia/commons/thumb/3/30/Vladim%C3%ADr_Remek_%282018%29.jpg/150px-Vladim%C3%ADr_Remek_%282018%29.jpg"},{"id":"635504","type":"good","language_code":"cs","title":"Skočický hrad","summary":"Skočický hrad je přírodní rezervace ev. č. 975 nacházející se poblíž obce Skočice v okrese Strakonice. Důvodem ochrany je komplex relativně velmi přirozené lesní vegetace ve vrcholové části vrchu Hradu u Skočic. Na této lokalitě se jako na jediné v okrese Strakonice zachoval přirozený porost květnaté bučiny podsvazu Eu–Fagenion. Cenné přirozené lesní porosty pokrývají západní vrcholovou část (včetně prostoru prehistorického hradiště) a východní kulminační část. Ploché hřbety a mírnější jižně orientované svahy obou vrcholů jsou kryté převážně listnatými porosty s převahou buku, které mají charakter acidofilních bučin až bukových doubrav s přechody ke květnatým bučinám. Oblast spravuje Agentura ochrany přírody a krajiny ČR.\nNa úpatí skalních stupňů a balvanitých sutí jsou vytvořeny netypické a plošně nepatrné fragmenty suťového lesa. Na jihozápadním strmém srázu západního vrcholu je dochován fragment acidofilního reliktního boru. Ze vzácnějších druhů rostlin se zde vyskytuje např. sasanka pryskyřníkovitá (Anemone ranunculoides), vikev hrachovitá (Vicia pisiformis), hrachor černý (Lathyrus niger), zimostrázek alpský (Polygala chamaebuxus), samorostlík klasnatý (Actaea spicata), lilie zlatohlavá (Lilium martagon), jilm horský (Ulmus glabra), růže alpská (Rosa pendulina) a další. Lokalita je významná i výskytem některých chráněných živočichů z říše hmyzu či ptactva.","url":"https://cs.wikipedia.org/wiki/Sko%C4%8Dick%C3%BD_hrad","thumbnail_url":"https://upload.wikimedia.org/wikipedia/commons/thumb/1/1b/Natural_reservation_Skocicky_hrad_in_winter_%2824%29.JPG/150px-Natural_reservation_Skocicky_hrad_in_winter_%2824%29.JPG"},{"id":"635535","type":"good","language_code":"cs","title":"Dobročkovské hadce","summary":"Dobročkovské hadce jsou přírodní památka v okrese Prachatice. Nacházejí se podél Křemžského potoka (nazývaného také jako Dobročkovský potok), poblíž obce Ktiš. Památka se nachází na západním okraji chráněné krajinné oblasti Blanský les. Důvodem ochrany jsou svahové louky na hadcovém podkladu s typickou částečně suchomilnou a teplomilnou květenou, která je pravděpodobně dosti podobná té původní – z ohrožených druhů to jsou hořeček mnohotvarý český, lilie zlatohlavá a vzácná kapradina vratička měsíční. Podél potoka rostou pobřežní olšiny. V této oblasti roste olše lepkavá či vrba křehká, v jejichž podrostu se vyskytuje chráněný druh oměj pestrý. V levobřeží potoka jsou vlhké louky s řadou chráněných druhů rostlin, například prstnatec májový, kosatec sibiřský a hladýš pruský.","url":"https://cs.wikipedia.org/wiki/Dobro%C4%8Dkovsk%C3%A9_hadce","thumbnail_url":"https://upload.wikimedia.org/wikipedia/commons/thumb/0/0e/Nature_reserve_Dobrockovske_hadce_in_autumn_2011_%2834%29.JPG/150px-Nature_reserve_Dobrockovske_hadce_in_autumn_2011_%2834%29.JPG"},{"id":"635663","type":"good","language_code":"cs","title":"Velký a Malý Tisý","summary":"Velký a Malý Tisý je národní přírodní rezervace poblíž města Lomnice nad Lužnicí v okrese Jindřichův Hradec ležící na území chráněné krajinné oblasti Třeboňsko. Řadí se mezi nejvýznamnější rybniční rezervace v Česku a je významná rozsáhlým litorálním porostem na březích rybníků. Oblast spravuje AOPK ČR Správa CHKO Třeboňsko a je evidována i v rámci světové organizace UNESCO jako biosférická rezervace, evropsky významná lokalita v soustavě Natura 2000 a další. Důvodem ochrany je jedna z nejvýznamnějších ornitologických rezervací v Česku. Význam má i z pohledu entomologického.Součástí rezervace je jedenáct větších rybníků, mimo jiné i dvojice rybníků Velký a Malý Tisý, které daly lokalitě název. Pro rybníky v rezervaci je charakteristické, že mají velmi členité pobřeží tvořené zarostlými břehy, zátokami, poloostrovy a ostrůvky. Na břehy volně navazují podmáčené louky, lesy, vřesoviště a pole. Vlivem rozmanitosti různých stanovišť se zde nachází bohatá řada druhů z flory i fauny, které zde sídlí. Hlavně ptactvo využívá lokalitu jako důležitou migrační zastávku či shromaždiště před pravidelnými tahy.I přes to, že je lokalita po desetiletí chráněna, došlo nevhodnými hospodářskými zásahy v podobě nadměrného chovu ryb od padesátých let 20. století k postupné degradaci a ústupu litorálních porostů. Od devadesátých let 20. století se ochranáři snaží snižováním počtu nasazovaných ryb a změnou jejich druhové skladby společně s vodohospodářskými zásahy do výšky vodní hladiny rybníku Velký Tisý podpořit rozvoj rákosových porostů. Výsledky těchto opatření ukázaly, že na obnovu porostů by i za vhodných podmínek byla potřeba doba dosahující až desítek let.","url":"https://cs.wikipedia.org/wiki/Velk%C3%BD_a_Mal%C3%BD_Tis%C3%BD","thumbnail_url":"https://upload.wikimedia.org/wikipedia/commons/thumb/8/84/Velk%C3%BD_Tis%C3%BD.JPG/150px-Velk%C3%BD_Tis%C3%BD.JPG"},{"id":"636572","type":"good","language_code":"cs","title":"Sterling Morrison","summary":"Sterling Morrison (29. srpna 1942 East Meadow, New York, USA – 30. srpna 1995 Poughkeepsie, New York, USA) byl americký hudebník, člen skupiny The Velvet Underground. Se skupinou nahrál čtyři studiová alba, skladby z nich později vyšly na řadě kompilací pod jménem skupiny. Po odchodu ze skupiny se přestal věnovat hudbě a začal se věnovat studiím a následně začal pracovat jako kapitán lodi.\nV devadesátých letech doprovázel Maureen Tuckerovou, rovněž bývalou členku Velvet Underground, na jejích sólových koncertech. V roce 1993 se zúčastnil evropského turné skupiny The Velvet Underground, z něhož později vyšlo koncertní album Live MCMXCIII. Poté, co i Tuckerová vydala několik sólových alb, zůstal Morrison jediným členem skupiny, který žádné nevydal.Plánoval napsat autobiografii, k čemuž však nedošlo. Zemřel v srpnu 1995, jeden den po svých 53. narozeninách, na non-Hodgkinův lymfom.","url":"https://cs.wikipedia.org/wiki/Sterling_Morrison","thumbnail_url":"https://upload.wikimedia.org/wikipedia/commons/thumb/8/8a/The_Moe_Tucker_Band_and_Sterling_Morrison_%282%29.jpg/150px-The_Moe_Tucker_Band_and_Sterling_Morrison_%282%29.jpg"},{"id":"637364","type":"good","language_code":"cs","title":"Angus MacLise","summary":"Angus MacLise, rodným jménem Angus William MacLise, (4. března 1938 Bridgeport, Connecticut, USA – 21. června 1979 Káthmándú, Nepál) byl americký hudebník, básník, herec, novinář, učitel a kaligraf. V roce 1965 spoluzaložil hudební skupinu The Velvet Underground, ze které však odešel ještě dříve, než stačila nahrát jakékoliv nahrávky a předtím, než se jejím manažerem stal Andy Warhol. Před svým působením v The Velvet Underground hrál v uskupení kolem La Monte Younga, kde se seznámil s Johnem Calem, který později také hrál s Velvet Underground. Spolu s dalšími avantgardními hudebníky pořídil řadu nahrávek, které po více než čtyřiceti letech vyšly na několika albech. Mimo svou hudební činnost vydal několik sbírek básní, nahrával hudbu k filmům a v některých undergroundových filmech i hrál.","url":"https://cs.wikipedia.org/wiki/Angus_MacLise","thumbnail_url":"https://upload.wikimedia.org/wikipedia/commons/thumb/a/af/Angus_MacLise_yearbook.jpg/150px-Angus_MacLise_yearbook.jpg"},{"id":"639417","type":"good","language_code":"cs","title":"Black Country Communion","summary":"Black Country Communion (zkráceně BCC) je americká hardrocková superskupina založená v Los Angeles v Kalifornii. Založili ji v roce 2009 baskytarista a zpěvák Glenn Hughes spolu s kytaristou a zpěvákem Joe Bonamassa. Na radu producenta skupiny Kevina Shirleyho mezi sebe přibrali ještě bubeníka Jasona Bonhama a klávesistu Dereka Sheriniana. Název skupiny Black Country Communion pochází z termínu Black Country, což je část anglického regionu West Midlands, kde Hughes a Bonham vyrůstali.\nPrvní studiové album Black Country kvartet vydal v září 2010. V červnu 2011 následovalo album 2, na něž téhož roku navázalo evropské turné. Své třetí a poslední album nazvané Afterglow kapela vydala v říjnu 2012. Zvuk kapely připomíná populární klasické rockové skupiny sedmdesátých let, což odráží Hughesovu dřívější kariéru, stejně jako fakt, že Bonhamův otec působil ve skupině Led Zeppelin.\nV březnu 2013, po měsících veřejně známého napětí mezi členy skupiny, Bonamassa oznámil svůj odchod ze skupiny; rovněž řekl, že mu není známo, zda skupina bude pokračovat s jiným kytaristou, nebo se rozpadne. O několik dní později Hughes potvrdil, že skupina ukončila svou činnost a naznačil, že bude v práci s Bonhamem a Sherinianem pokračovat pod jiným názvem. Sherinian se později stal členem doprovodné skupiny Joea Bonamassy a Hughes s Bonhamem založili novou skupinu nazvanou California Breed, ve které je doplnil kytarista Andrew Watt.\nV dubnu 2016, poté, co se Hughes a Bonamassa usmířili, skupina ohlásila na rok 2017 reunion, během něhož vydala své čtvrté album.","url":"https://cs.wikipedia.org/wiki/Black_Country_Communion","thumbnail_url":"https://upload.wikimedia.org/wikipedia/commons/thumb/8/87/BlackCountryCommunionBelgium2011.jpg/150px-BlackCountryCommunionBelgium2011.jpg"},{"id":"640841","type":"good","language_code":"cs","title":"L-systém","summary":"L-systém nebo také Lindenmayerův systém je varianta formální gramatiky, vyvinutá pro modelování růstu rostlin. L-systém popisuje pravidla pro vývoj rostliny, která se opakovaně aplikují na vznikající model. Tato pravidla mohou např. popisovat, za jakých podmínek se stonek rostliny rozdvojí, zda má vzniknout list nebo zda má část rostliny uhynout. Výsledný model se může např. vykreslit jako obrázek nebo se z něj vytvoří počítačový 3D model rostliny. L-systémy se také dají použít pro generování různých křivek, fraktálů nebo pro modelování buněčných organismů.","url":"https://cs.wikipedia.org/wiki/L-syst%C3%A9m","thumbnail_url":"https://upload.wikimedia.org/wikipedia/commons/thumb/a/af/Fractal_weeds.jpg/150px-Fractal_weeds.jpg"},{"id":"641662","type":"good","language_code":"cs","title":"Maureen Tuckerová","summary":"Maureen Tuckerová (rodným jménem Maureen Ann Tucker; 26. srpna 1944 Levittown, New York, USA) je americká hudebnice. V letech 1965–1972 byla bubenicí skupiny The Velvet Underground. Se skupinou nahrála její první čtyři studiová alba. Po odchodu ze skupiny se přestala věnovat hudbě, ale počátkem osmdesátých let se k ní opět vrátila a zahájila sólovou kariéru. Nahrála celkem čtyři studiová alba.\nSpolupracovala i se svými dřívějšími spoluhráči z The Velvet Underground, Lou Reedem (album New York, 1989), Johnem Calem (album Antártida, 1995) i Sterlingem Morrisonem, který byl několik let členem její doprovodné skupiny. V roce 1993 se zúčastnila evropského turné skupiny The Velvet Underground, z něhož později vyšlo koncertní album Live MCMXCIII. Počátkem jednadvacátého století se hudbě přestala věnovat.\nNa bicí hrála netradičně ve stoje.","url":"https://cs.wikipedia.org/wiki/Maureen_Tuckerov%C3%A1","thumbnail_url":"https://upload.wikimedia.org/wikipedia/commons/thumb/f/fa/The_Moe_Tucker_Band_%282%29.jpg/150px-The_Moe_Tucker_Band_%282%29.jpg"},{"id":"642539","type":"good","language_code":"cs","title":"Doug Yule","summary":"Doug Yule (rodným jménem Douglas Alan Yule; * 25. února 1947 Boston, Massachusetts, USA) je americký zpěvák a hudebník hrající na různé nástroje (kytara, klávesy, baskytara, bicí, housle). Do širšího povědomí se dostal v roce 1968, kdy nahradil Johna Calea ve skupině The Velvet Underground. Postupem času ze skupiny odešli všichni její původní členové a nadále ji vedl Yule. Hrál na dvou jejích albech z doby, kdy skupinu vedl Lou Reed a později s ní vydal ještě jedno album, na kterém se však nepodílel nikdo z původních členů skupiny. Nedlouho po vydání alba se skupina rozpadla. Yule nějaký čas spolupracoval s Reedem a nahrál dvě alba jako člen superskupiny American Flyer. Roku 1978 se přestal věnovat hudbě a začal pracovat jako tesař.V lednu 1996 byla skupina v její klasické sestavě uvedena do Rock and Roll Hall of Fame, Yule však uveden nebyl. V následujících letech se občasně začal věnovat hudbě, hostoval na koncertu bubenice Velvet Underground Maureen Tuckerové a odehrál vlastní turné. Později se spolu s Tuckerovou a Reedem účastnil rozhovoru o skupině v New York Public Library. Od roku 2007 vystupuje s old-timovou skupinou RedDog, se kterou v letech 2009 a 2011 vydal dvě alba. Mimo své působení v této skupině, ve které hraje na housle, se věnuje houslařství.","url":"https://cs.wikipedia.org/wiki/Doug_Yule","thumbnail_url":"https://upload.wikimedia.org/wikipedia/commons/thumb/2/2b/Doug_Yule.jpg/150px-Doug_Yule.jpg"},{"id":"642675","type":"good","language_code":"cs","title":"Údolí Jizery","summary":"Údolí Jizery je přírodní rezervace, nacházející se asi dva kilometry severně od okresního města Semily v Libereckém kraji. Rezervace byla vyhlášena roku 1951 a její výměra je 122,2 hektarů.Jedná se o kaňonovité údolí, které vyhloubila řeka Jizera. Je dlouhé přibližně tři kilometry. Skály zde vystupují ze skalních hřebenů a útesů. Nejmohutnější skalní útvar je bezpochyby Krkavčí skála, vysoká něco přes 100 metrů. Po pravé straně údolí vedou dvě stezky, a to Riegrova a Kamenického. Po levé hraně údolí Jizery je vyznačena žlutá turistická trasa s odbočkou na Krkavčí skálu. Údolím vede také železniční trať Pardubice–Liberec, která zde prochází čtyřmi tunely. Rezervace leží na území Geoparku Český ráj, chráněné území je ve správě Krajského úřadu Libereckého kraje.","url":"https://cs.wikipedia.org/wiki/%C3%9Adol%C3%AD_Jizery","thumbnail_url":"https://upload.wikimedia.org/wikipedia/commons/thumb/4/49/L%C3%A1vka_nad_Jizerou.JPG/150px-L%C3%A1vka_nad_Jizerou.JPG"},{"id":"645792","type":"good","language_code":"cs","title":"Svařování netavící se elektrodou v ochranné atmosféře inertního plynu","summary":"Obloukové svařování netavící se elektrodou v ochranné atmosféře inertního plynu je tavná metoda svařování elektrickým obloukem, která se používá především pro svařování hliníku a hořčíku a jejich slitin, korozivzdorných ocelí, niklu, mědi, bronzů, titanu, zirkonia a dalších neferitických kovů. Technika svařování je podobná svařování plamenem, proto vyžaduje velmi zručné svářeče. Za předpokladu dodrženého technologického postupu lze získat vysokou kvalitu svarů. Její výkonnostní parametry – při ručním svařování – jsou v porovnání např. s metodami svařování MIG/MAG velmi nízké.\nMetoda je charakteristická dvěma rysy. Prvním je použití neodtavujících se wolframových elektrod, které jsou vyrobeny buď z čistého wolframu nebo jsou k wolframu přidávány vybrané legury. A druhým je použití inertních plynů, které chrání jak svarovou lázeň tak i samotné elektrody. V některých aplikacích se kromě argonu nebo hélia používá i vodík nebo dusík.\nV Evropě i v České republice se metoda často označuje zkratkou TIG nebo WIG, v USA je obvyklé označení GTAW. Číselné označení metody podle ISO 4063 je 141.\nPůvodní název metody Heliarc je odvozen od helia použitého při prvních pokusech svařování touto metodou.","url":"https://cs.wikipedia.org/wiki/Sva%C5%99ov%C3%A1n%C3%AD_netav%C3%ADc%C3%AD_se_elektrodou_v_ochrann%C3%A9_atmosf%C3%A9%C5%99e_inertn%C3%ADho_plynu","thumbnail_url":"https://upload.wikimedia.org/wikipedia/commons/thumb/f/f6/US_Navy_020724-N-1280S-002_Welder_works_aboard_ship.jpg/150px-US_Navy_020724-N-1280S-002_Welder_works_aboard_ship.jpg"},{"id":"650460","type":"good","language_code":"cs","title":"Letecká služba Policie České republiky","summary":"Letecká služba Policie ČR (LS PČR) nebo Letecká služba (LS) je útvar Policie České republiky s celostátní působností, který vznikl v roce 1993. Jde o přímého pokračovatele činnosti Letecké služby Federálního policejního sboru, která existovala v letech 1991 až 1993. Úkoly LS PČR lze rozdělit na dva typy činností:\nletecká činnost ve prospěch útvarů Policie ČR\nletecká činnost ve prospěch složek integrovaného záchranného systému (IZS) podle zákona č. 239/2000 Sb., o integrovaném záchranném systému.V současné době disponuje Letecká služba Policie ČR hlavní základnou na mezinárodním Letišti Praha-Ruzyně (hangár D, Terminál Jih), základnou na mezinárodním Letišti Brno-Tuřany a základnou v areálu integrovaného záchranného systému v Ostravě–Zábřehu. Do 31. prosince 2008 měla LS PČR trvalou základnu také v Hradci Králové. Policie ČR má k dispozici celkem 15 vrtulníků, z nichž 9 je lehké váhové kategorie a 6 vrtulníků je střední kategorie. Od roku 2003 nedisponuje vrtulníky těžké kategorie. Největší význam vrtulníků se projevil ve prospěch letecké záchranné služby (LZS) a při záchranných akcích během povodní na Moravě v roce 1997 a při povodních v Čechách v roce 2002.\nPrvní doložený let policejního letadla na území českých zemí proběhl v prosinci 1920. Teprve v roce 1935 vznikl první oficiální letecký útvar – Četnické letecké hlídky. Její činnost byla ukončena v roce 1939 a po skončení druhé světové války v roce 1945 byla činnost letecké policie obnovena. Během následujících desetiletí se policejní letka mnohokrát transformovala, často se měnily také její činnosti. V roce 1977 se představitelé ministerstva vnitra začali zabývat zavedením letecké záchranné služby na území Československé socialistické republiky. První let s lékařem na palubě proběhl v roce 1984 a 1. dubna 1987 vznikla v ČSSR oficiálně letecká záchranná služba. Po pádu komunistického režimu v Československu vznikl v roce 1990 Úřad Federálního ministerstva vnitra pro leteckou službu. Jednalo se o novodobý policejní útvar, jehož prioritami se stala obměna leteckého parku a zkvalitnění letecké záchranné služby. Policejní útvary vzniklé po roce 1990 byly přímými předchůdci dnešní Letecké služby Policie ČR. Současným ředitelem je plk. Ing. Tomáš Hytych.","url":"https://cs.wikipedia.org/wiki/Leteck%C3%A1_slu%C5%BEba_Policie_%C4%8Cesk%C3%A9_republiky","thumbnail_url":"https://upload.wikimedia.org/wikipedia/commons/thumb/2/21/Eurocopter_EC-135T-2%2C_Czech_Republic_-_Police_AN1578260.jpg/150px-Eurocopter_EC-135T-2%2C_Czech_Republic_-_Police_AN1578260.jpg"},{"id":"65465","type":"good","language_code":"cs","title":"Medvěd lední","summary":"Medvěd lední (Ursus maritimus), označovaný též jako medvěd polární, je velký druh medvěda typický pro severní polární oblast. Oproti ostatním medvědům využívá užší ekologickou niku, na niž se výborně adaptoval tělesnými vlastnostmi uzpůsobenými na nízké teploty, na pohyb na sněhu, po ledu a v neposlední řadě na plavání v chladné vodě. Živí se zejména lovem, přičemž jeho hlavní kořistí jsou tuleni (Phocidae), zdržující se při okrajích mořského ledu. Není-li potravy dostatek, žije ze své tukové rezervy a je schopný hladovět po dobu několika měsíců. Druh popsal anglický námořník Constantine John Phipps v roce 1774.\nV kohoutku může měřit až 1,6 metru, délka těla činí přibližně 2,5 metru, a stojí-li na zadních nohou, dosahuje výšky okolo 2,4–3,3 metru. Samec může vážit 300–800 kg (výjimečně i více) a největší hmotnosti dosahuje obvykle před začátkem období zimního klidu (tedy zcela vykrmený). V současné době bývá považován za nejtěžší dravé zvíře žijící na souši. Údajně největší doposud známý exemplář dosáhl váhy 1 002 kg a vzpřímený mohl být vysoký kolem 3,5 metru. Samice jsou výrazně menší a váží okolo 150–300 kg, v březosti až 500 kg.Období páření probíhá od konce března do začátku června. Samice je gravidní 6,5–9 měsíců, ale prodělává takzvanou utajenou březost, kdy se nejprve pozastaví vývoj oplozeného vajíčka a posléze znovu obnoví v příhodnou dobu, zpravidla v srpnu nebo září. Medvíďata se rodí slepá a hluchá, o hmotností 450 až 900 gramů. Ve věku 4–5 měsíců jsou již schopna pozřít tuhou stravu a až do stáří 2–3 let sbírají zkušenosti od své matky. Do pohlavní zralosti se dostanou při dovršení čtvrtého až šestého roku života. Lední medvěd se ve volné přírodě jen zřídka dožije více než 25 let, přesto bylo u jednoho nalezeného mrtvého jedince odhadnuto stáří okolo 32 let. V zajetí se samice medvěda ledního dožila úctyhodných 43 let a 10 měsíců.Medvěd lední je chráněn mezinárodními dohodami. Na základě nekompletních studií odborníci usuzují, že v divoké přírodě žije okolo 23 000 jedinců (2018). Mezinárodní svaz ochrany přírody (IUCN) jej od roku 2006, v roce 2008 a po poslední uvedené studii z roku 2015 vede jako zranitelný druh, a to především na základě nejisté budoucnosti s ohledem na možné či už působící hrozby způsobené člověkem nebo vzniklé v důsledku ekologických změn.","url":"https://cs.wikipedia.org/wiki/Medv%C4%9Bd_ledn%C3%AD","thumbnail_url":"https://upload.wikimedia.org/wikipedia/commons/thumb/a/af/Medv%C4%9Bd_ledn%C3%AD_%28Ursus_maritimus%29.png/150px-Medv%C4%9Bd_ledn%C3%AD_%28Ursus_maritimus%29.png"},{"id":"65677","type":"good","language_code":"cs","title":"Portál:Chemie","summary":"","url":"https://cs.wikipedia.org/wiki/Port%C3%A1l:Chemie","thumbnail_url":null},{"id":"660450","type":"good","language_code":"cs","title":"Gaston","summary":"Gaston je francouzské mužské rodné jméno, může se ale jednat i o příjmení, lidské sídlo a další:","url":"https://cs.wikipedia.org/wiki/Gaston","thumbnail_url":null},{"id":"6637","type":"good","language_code":"cs","title":"První světová válka","summary":"První světová válka (před rokem 1939 známá jako Velká válka nebo světová válka) byl globální válečný konflikt probíhající od 28. července 1914 do 11. listopadu 1918. První světová válka zasáhla Evropu, Afriku a Asii a bojovalo se i na světových oceánech. Formální příčinou války byl úspěšný atentát na následníka rakousko-uherského trůnu arcivévodu Františka Ferdinanda d'Este v Sarajevu dne 28. června 1914. Měsíc poté, 28. července 1914, vyhlásilo Rakousko-Uhersko odvetou válku Srbsku. Na základě předchozích aliančních smluv následovala řetězová reakce ostatních států a během zhruba čtyř týdnů se ve válečném konfliktu ocitla většina Evropy.\nVe válce se střetly dvě znepřátelené koalice: Trojdohoda (dále jen „Dohoda“) a Ústřední mocnosti. Dohodovými mocnostmi byly při vypuknutí války Francie, carské Rusko a Spojené království (resp. celé Britské impérium) stojící na straně napadeného Srbska a Belgie, jejíž neutralitu na počátku války nerespektovalo během útoku na západě Německo. K Dohodě se postupně připojovaly další státy: v roce 1914 Japonsko, v roce 1915 Itálie, v roce 1916 Rumunsko a Portugalsko a v roce 1917 Spojené státy americké a Řecko. K Ústředním mocnostem Německu a Rakousko-Uhersku se v roce 1914 přidala Osmanská říše a v roce 1915 také Bulharsko. Na konci války zůstaly v Evropě neutrální pouze Španělsko, Švýcarsko, Nizozemsko, Lichtenštejnsko a státy Skandinávie.\nBoje první světové války probíhaly v Evropě i mimo ni na vícero frontách. Jako rozhodující bojiště se ukázala západní fronta, kde se na belgickém a francouzském území střetla německá armáda s Francouzi a Angličany od roku 1917 podporovanými také Američany. Dlouhé a nerozhodné boje zde do značné míry probíhaly v zákopech, a proto se hovoří o zákopové a opotřebovávací válce. Na západní frontě došlo i k nejdelším a nejkrvavějším bitvám celé války, u Verdunu a na Sommě. Vedle západní fronty se v Evropě bojovalo také na východní, srbské, italské a soluňské frontě. V bojích se octla i koloniální území zapojených států v Africe a Asii a po vstupu Osmanské říše do války se nové fronty otevřely rovněž na Kavkaze, v Persii, v Mezopotámii nebo v Sýrii a Palestině. V letech 1914 až 1918 bylo mobilizováno přes 60 milionů vojáků, z nichž 9,5 milionu během konfliktu padlo. Miliony civilistů navíc zemřely přímo v důsledku vojenských operací, při masakrech, pogromech, při genocidě Arménů nebo kvůli hladu a vyčerpání, rozšířeným nemocem a při pandemii španělské chřipky.\nZa konec světové války se pokládá, a ve světě v rámci Dne válečných veteránů oslavuje, 11. listopad 1918, kdy od 11 hodin zavládlo na všech frontách příměří (11. 11. v 11 hodin), podepsané téhož dne v 5.30 hodin ráno německou generalitou ve štábním vagóně vrchního velitele dohodových vojsk, francouzského maršála Ferdinanda Foche v Compiègne. Formálním zakončením války byla pařížská mírová konference konaná v roce 1919, na které byly s poraženými státy Ústředních mocností uzavřeny pařížské předměstské smlouvy.\nPrvní světová válka představuje historický zlom v oblasti politické, kulturní i ekonomické. V důsledku války došlo ve světě k sérii revolucí a povstání a k zániku ruské, rakousko-uherské, osmanské i německé říše. Versailleská smlouva nadiktovaná Německu vítěznými státy Dohody během konference v Paříži však předznamenala další světový konflikt, který vypukl po dvaceti letech.","url":"https://cs.wikipedia.org/wiki/Prvn%C3%AD_sv%C4%9Btov%C3%A1_v%C3%A1lka","thumbnail_url":"https://upload.wikimedia.org/wikipedia/commons/thumb/2/20/WWImontage.jpg/150px-WWImontage.jpg"},{"id":"6647","type":"good","language_code":"cs","title":"Matematická statistika","summary":"Matematická statistika je vědecká disciplína na pomezí popisné statistiky a aplikované matematiky. Zabývá se teoretickým rozborem a návrhem metod získávání a analýzy empirických dat obsahujících prvek nahodilosti, tedy teorií plánování experimentů, výběrů, statistických odhadů, testování hypotéz a statistických modelů. S využitím aparátu teorie pravděpodobnosti se snaží odhadnout vlastnosti rozdělení pozorovaných dat, chápaných jako realizace náhodných veličin, a metodologicky plánovat sběr dat tak, aby toto odhadování bylo efektivní. Jestliže tedy teorie pravděpodobnosti na základě znalosti chování určité náhodné veličiny určuje pravděpodobnost určitého výsledku (náhodného pokusu), matematická statistika naopak na základě dat hledá vlastnosti náhodné veličiny. Tento postup se označuje jako statistická inference, statistická indukce nebo statistické usuzování. Základními typy statistické inference jsou bodový odhad, intervalový odhad a testování hypotéz. Jako statistické modelování se označuje tvorba a testování komplexních hypotéz o datech, zahrnující obvykle určování více parametrů či složitou strukturu dat.\nMatematická statistika se vyvíjela paralelně s teorií pravděpodobnosti. První netriviální postupy tohoto oboru byly známy již v 18. století. Na počátku 19. století Carl Friedrich Gauss a Adrien-Marie Legendre vynalezli metodu nejmenších čtverců a na konci tohoto století a na počátku 20. století se matematické metody statistiky začaly rychle rozvíjet v souvislosti s eugenickým a biologickým výzkumem. Vlastním tvůrcem matematické statistiky jako samostatné disciplíny v dnešním pojetí byl v první polovině 20. století britský biolog Ronald Fisher. Od té doby se matematická statistika bouřlivě rozvíjí a její metody se používají ve všech empirických vědách při získávání a interpretaci dat.","url":"https://cs.wikipedia.org/wiki/Matematick%C3%A1_statistika","thumbnail_url":"https://upload.wikimedia.org/wikipedia/commons/thumb/0/05/Prst_stat1.PNG/150px-Prst_stat1.PNG"},{"id":"665399","type":"good","language_code":"cs","title":"Linda Lovelace","summary":"Linda Lovelace  (rodným jménem Linda Susan Boreman; 10. ledna 1949, New York – 22. dubna 2002, Denver) byla americká herečka a pornoherečka, která proslula snímkem Hluboké hrdlo (Deep Throat), díky němuž se stala kulturní ikonou a první světovou pornosuperstar. Později se však své kariéry zřekla, prohlásila, že k ní byla donucena násilím a výhrůžkami, a stala se aktivistkou hnutí bojujícího proti pornografii.\nPocházela z přísně katolické rodiny a v jednadvaceti letech se seznámila se svým prvním manželem Chuckem Traynorem, který ji přivedl ke drogám, prostituci a pornografii. Na začátku své kariéry v pornoprůmyslu hrála v krátkých ilegálních osmimilimetrových filmech. Známé z nich jsou především dva, v nichž měla pohlavní styk se psem. Její dovedností byla zvláštní technika felace, známá jako hluboké hrdlo, kterou ji manžel naučil údajně pomocí hypnózy. Díky této schopnosti ji režisér Gerard Damiano obsadil do svého filmu Hluboké hrdlo z roku 1972, který na ní postavil. Snímek zaznamenal mimořádný úspěch jak mezi mainstreamovými diváky, tak mezi filmovými kritiky, a stal se jedním z nejziskovějších filmů své doby. Byl však též kritizován feministkami a v řadě případů napaden u soudu, v důsledku čehož došlo k zákazu jeho promítání ve více než polovině států USA. Linda Lovelace se však díky němu stala známou osobností a pornohvězdou.\nPo tomto úspěchu se objevila ještě v několika filmových snímcích, které však byly pro svou kvalitu kritizovány. V roce 1974 nakonec od Traynora utekla, požádala o rozvod a po krátké známosti s Davidem Wintersem se o dva roky později usadila s novým manželem Larry Marchianem, s nímž měla dvě děti. V roce 1980 vydala autobiografii Ordeal („Utrpení“), v níž popsala, že do účinkování v pornosnímcích a k prostituci ji pod pohrůžkou násilí nutil Traynor, který jí psychicky a fyzicky ubližoval. Dočkala se z části skeptických reakcí a její tvrzení dementovali bývalí kolegové z branže. Podpořilo ji ale feministické hnutí a samotná Linda Marchianová se svojí verzí úspěšně prošla testy na polygrafu. Stala se bojovnicí proti pornografii a veřejně proti ní vystupovala na přednáškovém turné a před vládními vyšetřovacími komisemi. Nakonec se s feministickým hnutím rozešla a žila v nuzných poměrech. Zemřela na následky zranění při autonehodě v roce 2002.","url":"https://cs.wikipedia.org/wiki/Linda_Lovelace","thumbnail_url":"https://upload.wikimedia.org/wikipedia/commons/thumb/0/0d/Linda_Lovelace_signature.svg/150px-Linda_Lovelace_signature.svg.png"},{"id":"66559","type":"good","language_code":"cs","title":"Chýnovská jeskyně","summary":"Chýnovská jeskyně je národní přírodní památka ležící v katastrálním území obce Dolní Hořice východně od Tábora, která představuje nejvýznamnější a nejrozsáhlejší krasový útvar jižních Čech. Nachází se zde pestré střídání barevných amfibolitů a vápenců, nicméně oproti jiným krasovým jeskyním je bez výraznější krápníkové výzdoby. Na území dnešního Česka se jednalo o první zpřístupněnou jeskyni. Objevena byla v roce 1863 při práci v selském kamenolomu, k jejímu zpřístupnění došlo v roce 1868, tedy již 5 let po objevení.Celková délka jeskynního systému je více než 1200 metrů (jiný zdroj uvádí k roku 2007 délku 1400 m), ale celkový rozsah nebyl ještě přesně určen. Na lokalitě stále probíhá speleologický výzkum, který téměř každoročně přináší nové poznatky. Výzkum probíhající v nepřístupných částech během 80. a 90. let 20. století odhalil trvale zatopené rozsáhlé prostory s drúzami křemene. Oblast jeskyně je taktéž významnou mineralogickou lokalitou společně s blízkou přírodní rezervací Pacova hora, kde bylo objeveno a popsáno více než 60 druhů minerálů.Jeskyně je vyjma zimních měsíců přístupná pro veřejnost. Okruh pro návštěvníky je dlouhý 220 m s nejnižším bodem trasy v hloubce 42 m pod povrchem země. Prohlídka zabere přibližně 40 minut a je zpoplatněna. V zimních měsících je jeskynní komplex významným zimovištěm zástupců letounů, a to především netopýra řasnatého (Myotis nattereri), který zde má největší přirozené zimoviště v Čechách a i v Evropě.","url":"https://cs.wikipedia.org/wiki/Ch%C3%BDnovsk%C3%A1_jeskyn%C4%9B","thumbnail_url":"https://upload.wikimedia.org/wikipedia/commons/thumb/f/f2/Ch%C3%BDnovsk%C3%A1_jeskyn%C4%9B%284%29.jpg/150px-Ch%C3%BDnovsk%C3%A1_jeskyn%C4%9B%284%29.jpg"},{"id":"665879","type":"good","language_code":"cs","title":"Kostel Nanebevstoupení Páně","summary":"Kostelů Nanebevstoupení Páně je více:\n\nKostel Nanebevstoupení Páně (Borotín)\nKostel Nanebevstoupení Páně (Desná) – starokatolický\nKostel Nanebevstoupení Páně (Dolní Marklovice)\nKostel Nanebevstoupení Páně (Josefov)\nKostel Nanebevstoupení Páně (Lampertice)\nKostel Nanebevstoupení Páně (Mikulášovice)\nKostel Nanebevstoupení Páně (Nové Sedlo)\nKostel Nanebevstoupení Páně (Rajecká Lesná)\nKostel Nanebevstoupení Páně (Skřípov)\nKostel Nanebevstoupení Páně (Sruby)\nKostel Nanebevstoupení Páně (Stará Role)na Slovenskukostel Nanebevstoupení Páně (Rajecká Lesná)","url":"https://cs.wikipedia.org/wiki/Kostel_Nanebevstoupen%C3%AD_P%C3%A1n%C4%9B","thumbnail_url":null},{"id":"675851","type":"good","language_code":"cs","title":"Svařování pod tavidlem","summary":"Svařování pod tavidlem (někdy také svařování automatem pod tavidlem ve zkratce APT) je metoda automatického vysokovýkonného obloukového svařování používaná zejména pro svařování ocelových svařenců dlouhými a nepřerušovanými svary nebo ocelových vinutých trub.\nTento tavný způsob svařování využívá teplo dodávané hořením elektrického oblouku k roztavení svarových ploch a přídavného materiálu v tzv. svarové lázni. Svarová lázeň je chráněna před oxidací plyny, které se uvolňují při tavení granulovaného tavidla. Tavidlo je přidáváno do svarového úkosu před svarovou lázeň. Tavidlo má obdobnou funkci i složení jako obaly elektrod ručního obloukového svařování. Svarový kov vzniká z přídavného materiálu – na cívce navinutého svařovacího drátu. Metoda pod tavidlem se používá též pro navařování, u kterého se používají jako přídavný materiál svařovací pásky. Svařovat pod tavidlem lze pouze v tzv. poloze svařování shora.\nAutomatizace procesu je zajištěna vybavením, které umožní svařování bez zásahu svářeče. Svařovací zařízení se umisťuje buď na tzv. traktory (vozíky), které pojíždějí po definované dráze nebo je svařenec za pomoci polohovadla podáván k stacionárně umístěnému zařízení. Svařovací zařízení se skládá ze svařovacího zdroje, svařovací hlavy, výsypky pro granulované tavidlo, průmyslového vysavače přebytečného tavidla a řídící jednotky.","url":"https://cs.wikipedia.org/wiki/Sva%C5%99ov%C3%A1n%C3%AD_pod_tavidlem","thumbnail_url":"https://upload.wikimedia.org/wikipedia/commons/thumb/3/33/Submerged_Arc_Welding.JPG/150px-Submerged_Arc_Welding.JPG"},{"id":"67850","type":"good","language_code":"cs","title":"Eset","summary":"Eset (v překladu „Trůn“ nebo „Sídlo“, řecky Ἶσις – Ísis) je zpravidla antropomorfní staroegyptská bohyně se složitým teologickým vývojem. Textově je poprvé doložena až v době 5. dynastie v Textech pyramid, a to spolu s Usirem, ikonograficky dokonce teprve od 18. dynastie.\nJak ukazuje význam jejího jména, byla původně především postavou Devatera z Iunu a usirovského mytologického okruhu tvořícího ideologický kontext královské moci, přesněji jeho pohřebního aspektu. Zdá se proto, že na počátku zůstávala kulticky poměrně nedůležitou bohyní v porovnání s jinými podobného významu, například s Hathor. Skrze mytologické souvislosti jako matka Hora, tedy panovníka, a manželka Usira, představitele věčné podsvětní podoby nejdříve králů a od doby Střední říše všech zemřelých, postupně získala povahu osobní i kosmické bohyně.\nOd Pozdní doby má Eset rysy všeobjímající univerzální bohyně. V této podobě se s jejím kultem seznámili Řekové a později Římané a v rámci římské říše se tak také rozšířil do všech jejích částí. Eset se stala bohyní antickou a po boku Serapida, transformovaného Usira, ale i samostatně, tvořila jeden z hlavních náboženských proudů konkurujících křesťanství. Uctívání Esety jako Isidy v řeckém a římském světě vykazovalo výrazně mysterijní rysy. Podle rozšířených, ale prozatím nedoložených názorů je Eset (resp. Isis) – matka Hora předobrazem Marie jako madony. V moderní době je jedním z nejčastějších objektů úcty kemetistů.","url":"https://cs.wikipedia.org/wiki/Eset","thumbnail_url":"https://upload.wikimedia.org/wikipedia/commons/thumb/5/55/%C3%84gyptischer_Maler_um_1360_v._Chr._001.jpg/150px-%C3%84gyptischer_Maler_um_1360_v._Chr._001.jpg"},{"id":"678508","type":"good","language_code":"cs","title":"Lokomotiva 759","summary":"Lokomotiva řady 759 (do roku 1987 řada T 499.0) je dieselová lokomotiva s elektrickým přenosem výkonu určená původně pro vozbu rychlíků na hlavních tratích. Pro svůj tvar čela s jedním velkým kulatým reflektorem pod oknem stanoviště strojvedoucího si vysloužila přezdívku „kyklop“. Dva prototypy byly v pražské ČKD vyrobeny v roce 1974 jako plánovaná náhrada nejvýkonnějších parních lokomotiv na neelektrifikovaných tratích. Během následujících let prošly dlouhodobým testováním, mimo jiné i na expresu Ostravan z Bohumína do Prahy. Při zkouškách roku 1976 dosáhl první prototyp rychlosti 176 km/h a drží tak i v současnosti stále platný rychlostní rekord tuzemských motorových lokomotiv. K sériové výrobě však nedošlo a ani oba prototypy se v provozu dlouhodobě neudržely – po ukončení zkoušek přešly jako pronajaté do nákladní dopravy. Po mnoha závadách a požáru byl první prototyp odstaven koncem roku 1979 a krátce nato podobný osud potkal i druhý stroj. Oba stroje zakoupil Výzkumný ústav železniční (VÚŽ) a využíval lokomotivu T 499.0002 na zkušebním okruhu v Cerhenicích jako zátěžové a brzdicí vozidlo. První stroj byl zlikvidován roku 1989 po nárazových zkouškách.\nDruhý stroj sloužil na okruhu do roku 1992, kdy byl po dalším požáru odstaven. Po přesunu do Nymburka a opravě sloužil jako neprovozní exponát na železničních výstavách až do roku 2012. Tehdy jej zpět odkoupil VÚŽ a přistavil na hlavní opravu spojenou s komplexní rekonstrukci. Na jaře 2015 byl opět oživen a navrácen do provozu. Kromě služby na cerhenické základně plní funkci historického vozidla a je předváděn veřejnosti na mnoha historických jízdách a akcích.","url":"https://cs.wikipedia.org/wiki/Lokomotiva_759","thumbnail_url":"https://upload.wikimedia.org/wikipedia/commons/thumb/b/b2/Locomotive_T_499.jpg/150px-Locomotive_T_499.jpg"},{"id":"68887","type":"good","language_code":"cs","title":"Václav Hollar","summary":"Václav Hollar (13. července 1607 Praha – 25. března 1677 Londýn), známý pod latinizovanou formou jména Wenceslaus Hollar Bohemus či Wenceslas Hollar nebo poněmčenou podobou jména Wenzel Hollar, byl český barokní rytec a kreslíř. Od roku 1627 jako protestant odešel do zahraničí a půdobil v dílnách ve Frankfurtu nad Mohanem u Matthäuse Meriana, ve Štrasburku, v Kolíně nad Rýnem a v Antverpách. Od roku 1636 působil ve službách hraběte Thomase Howarda z Arundelu, s nímž se dostal do Anglie. Za války z Anglie utekl, ale později se vrátil. Jeho syn zemřel při morové epidemii, dotkl se ho velký požár Londýna v roce 1666. I když většinu života prožil v cizině, zůstal Čechem a dával to najevo.[zdroj?] Byl pohřben do společného hrobu pro zvláště nemajetnou chudinu na malém hřbitově při kostele sv. Markéty ve Westminsteru.\nHollar je autor realistických barokních leptů, mezi jeho časté náměty patří přírodní motivy, krajiny, veduty, mapy, portréty, městské prospekty, kroje a zátiší na volných listech i v souborech. Vytvořil také pohled na Prahu podle svých kreseb z krátké návštěvy v roce 1636.","url":"https://cs.wikipedia.org/wiki/V%C3%A1clav_Hollar","thumbnail_url":"https://upload.wikimedia.org/wikipedia/commons/thumb/6/6c/Wenceslas_Hollar_-_Wenceslaus_Hollar_%28State_2%29.jpg/150px-Wenceslas_Hollar_-_Wenceslaus_Hollar_%28State_2%29.jpg"},{"id":"68938","type":"good","language_code":"cs","title":"Javor","summary":"Javor (Acer) je rod dřevin z čeledi mýdelníkovité. V dřívějších taxonomických systémech byl řazen do čeledi javorovité (Aceraceae), která však nebyla akceptována fylogenetickým pojetím rostlinné systematiky. Zástupci rodu jsou obvykle vzrostlé opadavé stromy, některé druhy mají však jen slabší vzrůst a jsou to buď nižší stromy a nebo keře. Existuje též několik druhů stálezelených. Listy jsou vstřícné, zpravidla dlanité, s nápadným podzimním zbarvením. Květy jsou pravidelné, uspořádané ve vzpřímených nebo nících (převislých) květenstvích; rozvíjejí se před olistěním, současně s ním nebo po něm. Opylovány jsou až na výjimky hmyzem. Plody jsou křídlaté dvounažky, odborně nazývané samary, dobře přizpůsobené k šíření pomocí větru.\nRod Acer čítá více než 150 druhů a k tomu řadu hybridních taxonů. Vyskytují se v mírných až subtropických oblastech celé severní polokoule; těžištěm rozšíření je střední a východní Čína, Japonsko a východní Himálaj. V české květeně se jako původní uvádějí tři druhy, dalších několik zde příležitostně zplaňuje. Javory nejčastěji rostou ve vlhkých, živinami bohatých mezofilních lesích jako úrovňové či podúrovňové dřeviny; druhy adaptované na sucho tvoří složku teplomilných doubrav, lesostepních hájů a křovin. Často se vyskytují též v antropogenní vegetaci.\nJavory jsou důležité dřeviny v lesnictví, a to jak jako cílové, tak jako meliorační a zpevňující druhy, a také v okrasném pěstování. Jejich světlé a tvrdé dřevo je využíváno na výrobu nábytku, podlah, hudebních nástrojů a v papírenském průmyslu. Jedná se také o významné rostliny včelařské. V mnoha dekorativních kultivarech jsou vysazovány v parcích, alejích, drobné druhy též na skalkách či v květinových kompozicích. Dobře snášejí městské prostředí a hodí se též pro tvorbu bonsají. Kanada si javorový list zvolila za národní symbol a je vyobrazen na kanadské vlajce. Významným produktem Kanady a Nové Anglie je javorový sirup. Dlouhou tradici má v Japonsku obdivování pestře zbarveného javorového listí, známé jako momidžigari; jde o jakousi podzimní obdobu jarního svátku sakur. U jižních Slovanů byl považován za strom smrti a součást kultu předků.","url":"https://cs.wikipedia.org/wiki/Javor","thumbnail_url":"https://upload.wikimedia.org/wikipedia/commons/thumb/7/71/Maple_leaves.jpg/150px-Maple_leaves.jpg"},{"id":"69284","type":"good","language_code":"cs","title":"Hunej","summary":"Hunej byl poslední egyptský faraon 3. dynastie. Podle německého egyptologa Thomase Schneidera vládl mezi lety 2690 a 2670 př. n. l. V Turínském královském papyru je mu připsána vláda dlouhá 24 let.\nO Hunejovi existuje jen velmi málo dobových zmínek, informace o něm pocházejí především z pramenů z pozdějších období a často si vzájemně odporují. Jeho vláda je bezpečně datována do třetí dynastie, jeho přesná chronologická pozice v dynastii je však stále sporná. Dále je jisté, že po jeho panování následovala vláda faraona Snofrua. Není známo, pod jakým jménem je Hunej uveden v Manehtově seznamu králů. Německý egyptolog Winfried Barta se domnívá, že se jedná o jméno Achés, které Manehto připsal sedmému panovníkovi 3. dynastie.\nJe možné, že jeho manželkou byla královna Džefatnebti, zmíněná v nápisech na kamenných mísách z Abúsíru. Hunej byl snad otcem královny Hetepheres I., jež se stala manželkou následujícího faraona Snofrua, a také prince Nefermaata pohřbeného v mastabě M16.\nJe pravděpodobné, že právě za Hunejovy vlády byly vybudovány malé stupňovité pyramidy po celém Egyptě. Místo, kde byl Hunej pohřben, však není známé, hypotézy mluví o Vrstvené pyramidě, mastabě AS 54, mastabě M17 či o pyramidě Lepsius č. I. Po Hunejově smrti vznikl jeho posmrtný kult.","url":"https://cs.wikipedia.org/wiki/Hunej","thumbnail_url":"https://upload.wikimedia.org/wikipedia/commons/thumb/9/9f/Huni-StatueHead_BrooklynMuseum.png/150px-Huni-StatueHead_BrooklynMuseum.png"},{"id":"693791","type":"good","language_code":"cs","title":"Mordechaj Anielewicz","summary":"Mordechaj Anielewicz (hebrejsky מרדכי אנילביץ׳‎, Mordechaj Anielevič; 1919 Wyszków – 8. května 1943 Varšava) byl vůdce židovského protinacistického odboje během druhé světové války a velitel Židovské bojové organizace, který vedl povstání ve varšavském ghettu. To se zapsalo do dějin jako největší židovské povstání během druhé světové války, a inspirovalo další vzpoury jak v ghettech, tak ve vyhlazovacích táborech.\nPocházel z chudé rodiny a vyrůstal ve Varšavě, kde se stal členem a posléze vůdcem sionistického mládežnického hnutí ha-Šomer ha-ca'ir. Po vypuknutí druhé světové války se zapojil do odbojových aktivit. Když se začaly objevovat první zprávy o masovém vyvražďování Židů, začal v ghettech organizovat židovské obranné skupiny. Po první vlně deportací z varšavského ghetta v červenci až září 1942 se zasadil o zřízení odbojového hnutí Židovská bojová organizace (ŻOB), které sdružovalo různé židovské skupiny, a stanul v jeho čele. V přípravě na povstání se ŻOB spolu s Židovským odbojovým svazem podílela na pašování zbraní do ghetta, výcviku, a budování bunkrů a úkrytů. Povstání započalo 18. ledna 1943 a podařilo se jím na tři měsíce zastavit deportace do vyhlazovacího tábora Treblinka. Jeho rozhodující fáze vypukla 19. dubna téhož roku, když početně i vojensky silnější německé jednotky začaly ghetto likvidovat. Nerovný boj trval celkem čtyři týdny. Němci při něm sice utrpěli ztráty, ale kromě malého počtu židovských odbojářů, kterým se podařilo uprchnout, byli zbývající Židé buď zabiti nebo deportování do vyhlazovacích táborů. Anielewicz a jeho druhové zemřeli ve velitelském bunkru v obklíčení německými vojáky, kteří se je pokoušeli vypudit plynem, a to buď na následky jeho vdechnutí, či spáchali sebevraždu, aby se vyhnuli zajetí.","url":"https://cs.wikipedia.org/wiki/Mordechaj_Anielewicz","thumbnail_url":"https://upload.wikimedia.org/wikipedia/commons/thumb/0/09/Mordechaj_Anielewicz.JPG/150px-Mordechaj_Anielewicz.JPG"},{"id":"695139","type":"good","language_code":"cs","title":"Songs for Drella","summary":"Songs for Drella je společné studiové album dvou dřívějších členů americké hudební skupiny The Velvet Underground, kytaristy a zpěváka Lou Reeda a violisty, zpěváka a klávesisty Johna Calea. Jde o konceptuální album pojednávající o americkém výtvarnikovi a režisérovi Andym Warholovi, který byl v šedesátých letech rovněž manažerem skupiny The Velvet Underground. Oba hudebníci se na albu střídali ve zpěvu, zatímco Reed hrál na kytaru a Cale na klávesové nástroje a violu. Deska byla vydána dne 11. dubna 1990, tedy více než tři roky po Warholově smrti, společností Sire Records.","url":"https://cs.wikipedia.org/wiki/Songs_for_Drella","thumbnail_url":null},{"id":"695450","type":"good","language_code":"cs","title":"Třebechovický betlém","summary":"Třebechovický betlém (známý též pod názvem Proboštův betlém) je celodřevěný mechanický betlém, který je dílem Josefa Probošta, Josefa Kapuciána a Josefa Frimla. V roce 1999 byl prohlášen za národní kulturní památku. Betlém vznikal od roku 1882 až do Proboštovy smrti v roce 1926.\nV současnosti betlém vlastní město Třebechovice pod Orebem. Od roku 2013 je umístěn v nové budově v Třebechovickém muzeu betlémů a je veřejnosti přístupný.","url":"https://cs.wikipedia.org/wiki/T%C5%99ebechovick%C3%BD_betl%C3%A9m","thumbnail_url":"https://upload.wikimedia.org/wikipedia/commons/thumb/d/da/Trebechovicky_betlem_01.jpg/150px-Trebechovicky_betlem_01.jpg"},{"id":"6974","type":"good","language_code":"cs","title":"Program Apollo","summary":"Program Apollo, probíhající v letech 1961–1972, byl americký program pilotovaných kosmických letů realizovaný Národním úřadem pro letectví a kosmonautiku (NASA). Jeho cílem bylo přistání lidí na Měsíci a jejich návrat na Zemi. Tohoto cíle bylo poprvé dosaženo v roce 1969.\nProgram Apollo byl připravován koncem 50. let 20. století jako nástupce programu Mercury, prvního amerického programu pilotovaných letů. Poté, co prezident John Fitzgerald Kennedy 25. května 1961 vyhlásil národním cílem přistání lidí na Měsíci a jejich bezpečný návrat na Zem do konce desetiletí, získal program Apollo konkrétní směr.\nKennedyho úkol splnil let Apolla 11, když astronauti Neil Armstrong a Buzz Aldrin 20. července 1969 v lunárním modulu své lodi přistáli na Měsíci a 21. července vystoupili na jeho povrch, zatímco Michael Collins na ně čekal ve velitelském modulu na oběžné dráze Měsíce. Všichni tři se v Apollu 11 bezpečně vrátili k Zemi a 24. července 1969 přistáli v Tichém oceánu. Na Měsíci přistálo pět dalších misí programu Apollo, poslední v prosinci 1972. V těchto šesti vesmírných letech se celkem dvanáct astronautů prošlo po Měsíci a stali se tak jedinými lidmi, kteří navštívili jiné vesmírné těleso.V roce 1961, kdy byl stanoven cíl programu, americké pilotované lety teprve začínaly – proběhl pouze jeden suborbitální let v rámci programu Mercury (Mercury-Redstone 3). Před lety k Měsíci doběhl program Mercury – krátkodobé lety v jednomístné kosmické lodi. V programu Gemini si Američané nacvičili manévrování, navigaci a spojování kosmických lodí, výstupy do vesmíru a vyzkoušeli delší (dvoutýdenní) pobyt lidí ve vesmíru. Paralelně sondy programů Ranger, Surveyor a Lunar Orbiter prozkoumaly a zmapovaly Měsíc.\nZákladním technickým prostředkem programu byla kosmická loď Apollo, vynášená do vesmíru nosnými raketami Saturn IB a Saturn V z Kennedyho vesmírného střediska na Floridě v USA.\nProgram Apollo byl úspěšný navzdory dvěma velkým nehodám. Při první roku 1967 během předstartovních zkoušek shořela loď Apollo 1 i se třemi astronauty na palubě. Při druhé roku 1970 během letu Apolla 13 k Měsíci vybuchla jedna z nádrží s kyslíkem a vážně poškodila loď. S použitím zdrojů lunárního modulu se astronautům podařilo po obletu Měsíce bezpečně přistát na Zemi.\nDalší využití raket Saturn a lodí Apollo po skončení letů k Měsíci bylo zkoumáno ve studiích projektu Apollo applications, které vyústily v program Skylab v letech 1973–1974. V něm raketa Saturn V vynesla na oběžnou dráhu Země vesmírnou stanici Skylab, na niž astronauti létali upravenými loděmi Apollo. Loď Apollo byla použita i při sovětsko-americkém letu Sojuz-Apollo roku 1975.\nLety k Měsíci programu Apollo přinesly nová prvenství v pilotovaných letech do vesmíru. Zůstaly jedinými pilotovanými lety mimo nízkou oběžnou dráhu Země; Apollo 8 byl první pilotovaný let, který dosáhl oběžné dráhy jiného nebeského tělesa; Apollo 17 bylo poslední misí na Měsíci a posledním letem mimo nízkou oběžnou dráhu Země. Program urychlil technologický pokrok v mnoha oblastech souvisejících s raketovou techniku a pilotovanými kosmickými lety, včetně letectví, telekomunikací a výpočetní techniky.","url":"https://cs.wikipedia.org/wiki/Program_Apollo","thumbnail_url":"https://upload.wikimedia.org/wikipedia/commons/thumb/c/cf/Aldrin_Looks_Back_at_Tranquility_Base_-_GPN-2000-001102.jpg/150px-Aldrin_Looks_Back_at_Tranquility_Base_-_GPN-2000-001102.jpg"},{"id":"698994","type":"good","language_code":"cs","title":"Black Acetate","summary":"Black Acetate (stylizováno jako blackAcetate) je čtrnácté studiové album velšského hudebníka a skladatele Johna Calea. Bylo představeno v září 2005 vydavatelstvím EMI Records, dva roky po vydání předchozího alba HoboSapiens. Jde o jeho druhé a zároveň poslední studiové album vydané touto společností. Album bylo na delší dobu Caleovou poslední řadovou deskou, a to až do roku 2012, kdy vydal album Shifty Adventures in Nookie Wood. Hlavním producentem alba byl sám Cale; většinu písní s ním však produkoval Herb Graham, Jr., skladbu „Sold-Motel“ pak Mickey Petralia. Výkonným producentem byla Caleova manažerka Nita Scott, která tuto funkci zastávala i na řadě jeho dalších nahrávek.","url":"https://cs.wikipedia.org/wiki/Black_Acetate","thumbnail_url":null},{"id":"703816","type":"good","language_code":"cs","title":"The End…","summary":"The End… je čtvrté sólové studiové album německé zpěvačky Nico, vydané v listopadu 1974 vydavatelstvím Island Records. Na albu se opět, stejně jako v předchozích případech, podílel hudebník John Cale, který vedle různých nástrojů obstaral také jeho produkci. Vedle Calea a Nico se na albu podíleli ještě kytarista Phil Manzanera, hráč na syntezátory Brian Eno a dcery zvukového inženýra Johna Wooda, které zpívaly doprovodné vokály. Album obsahuje celkem osm písní, z toho šest autorských. Dále je zde zahrnuta nahrávka německé hymny a coververze písně „The End“ od americké skupiny The Doors. Podle druhé jmenované skladby dostalo album i svůj název. Je zpěvaččiným posledním albem na dalších sedm let, protože následující, nazvané Drama of Exile, představila až v roce 1981.","url":"https://cs.wikipedia.org/wiki/The_End%E2%80%A6","thumbnail_url":null},{"id":"703863","type":"good","language_code":"cs","title":"Ron Arad","summary":"Ron Arad (hebrejsky: רון ארד) je jméno více osob:\n\nRon Arad (designér) (* 1951) – izraelský průmyslový designér, umělec a architekt\nRon Arad (pilot) (* 1959) – zbraňový důstojník Izraelského vojenského letectva od roku 1986 pohřešovaný v boji","url":"https://cs.wikipedia.org/wiki/Ron_Arad","thumbnail_url":null},{"id":"704903","type":"good","language_code":"cs","title":"Samantha Smithová","summary":"Samantha Reed Smithová (29. června 1972 Houlton, Maine – 25. srpna 1985 Lewiston-Auburn, Maine) byla americká školačka a mírová aktivistka, která se proslavila během studené války tím, že na podzim roku 1982 zaslala dopis generálnímu tajemníkovi Komunistické strany Sovětského svazu Juriji Andropovovi s vyjádřením obav, že má jeho zem mimo jiné v úmyslu vyvolat jadernou válku.Andropov na dopis následujícího roku odpověděl a Smithovou pozval na návštěvu Sovětského svazu ve snaze vyvrátit její obavy. Samantha tuto nabídku přijala a za velkého zájmu místního i světového tisku zde se svými rodiči strávila celkem čtrnáct dnů. O cestě do SSSR dokázala i přes svůj nízký věk napsat vlastní knihu (Journey to the Soviet Union) a zahrála si též v televizním seriálu.Tato mladá aktivistka vzbudila v obou tehdejších supervelmocech široký zájem veřejnosti a médií, kterými byla označována jako „vyslankyně dobré vůle“ a „nejmladší americký velvyslanec“. Mírové snahy malé dívky ukončilo 25. srpna 1985 letecké neštěstí, při kterém přišla o život i se svým otcem.","url":"https://cs.wikipedia.org/wiki/Samantha_Smithov%C3%A1","thumbnail_url":"https://upload.wikimedia.org/wikipedia/commons/thumb/b/b9/Samantha_Smith_signature.jpg/150px-Samantha_Smith_signature.jpg"},{"id":"70598","type":"good","language_code":"cs","title":"Amenhotep I.","summary":"Amenhotep I. (též známý jako Amenofis I.) byl druhým staroegyptským faraonem 18. dynastie, který vládl přibližně v letech 1525–1504 př. n. l. Jeho rodiči byli faraon Ahmose I. a jeho velká královská manželka Ahmose-Nefertari. Amenhotep I. měl staršího bratra Ahmose-Ancha, který byl korunním princem a předpokládalo se, že nastoupí na trůn po svém otci. Ten však v období mezi sedmnáctým a dvacátým druhým rokem otcovy vlády zemřel a novým korunním princem se stal Amenhotep. Amenhotep se stal po otcově smrti králem a vládl po dobu jednadvaceti let.Období vlády Amenhotepa I. plynule navázalo na vládu Ahmose I., který po mnohaletých válkách opět sjednotil celou říši. Nový faraon upevnil egyptskou moc v Núbii a v nilské deltě, která byla po dobu jednoho století centrem hyksóské nadvlády. Amenhotep se pravděpodobně nepokoušel udržet kontrolu nad oblastí Levanty, kterou k říši připojil jeho otec. V Horním Egyptě pokračoval s přestavbou chrámů a zavedl změny v uspořádání pohřebního komplexu, když oddělil svoji hrobku od svého zádušního chrámu. Tento způsob pohřbívání přetrval po celé období Nové říše. Po své smrti byl zbožštěn a stal se patronem dělníků v Dér el-Medíně, vesnici stavitelů královských hrobek.","url":"https://cs.wikipedia.org/wiki/Amenhotep_I.","thumbnail_url":"https://upload.wikimedia.org/wikipedia/commons/thumb/f/f2/Louvre_042007_14_c.jpg/150px-Louvre_042007_14_c.jpg"},{"id":"707012","type":"good","language_code":"cs","title":"Seznam pilotovaných vesmírných letů 2010–2019","summary":"Podrobný seznam pilotovaných vesmírných letů 2010–2019 zahrnuje lety ruských kosmických lodí typu Sojuz k Mezinárodní vesmírné stanici (ISS), závěrečné lety raketoplánů v rámci amerického programu Space Shuttle, také k ISS, a čínské pilotované lety lodí Šen-čou k vesmírným stanicím Tchien-kung 1 a Tchien-kung 2.\nRoku 2010 vzlétly Shuttly třikrát, další rok následovaly opět tři lety. Závěrečný z nich – mise STS-135 raketoplánu Atlantis v červenci 2011 byla i posledním letem Shuttlu vůbec. Náhradou za raketoplány vyvíjela společnost Lockheed Martin pro NASA kosmickou loď MPCV (přejmenovaný Orion) a firmy SpaceX a Boeing vyvíjely s finanční podporou americké vlády lodě Dragon, resp. Starliner. Roku 2019 proběhly první bezpilotní orbitální lety lodí Dragon a Starliner.\nLety Sojuzů k ISS pokračovaly v pravidelném rytmu čtyřikrát ročně (pouze roku 2019 vzlétly do vesmíru tři Sojuzy). Polovinu míst na nich si pro svou polovinu posádek ISS u Roskosmosu zakoupila NASA, např. roku 2013 byl uzavřen kontrakt pro starty do konce roku 2016.Čínský pilotovaný kosmický program pokračoval třemi lety lodí Šen-čou, roku 2012 a 2013 ke stanici Tchien-kung 1 a roku 2016 ke stanici Tchien-kung 2.","url":"https://cs.wikipedia.org/wiki/Seznam_pilotovan%C3%BDch_vesm%C3%ADrn%C3%BDch_let%C5%AF_2010%E2%80%932019","thumbnail_url":"https://upload.wikimedia.org/wikipedia/commons/thumb/c/cb/STS-135_Space_Shuttle_Atlantis_after_undocking_-_cropped.jpg/150px-STS-135_Space_Shuttle_Atlantis_after_undocking_-_cropped.jpg"},{"id":"707608","type":"good","language_code":"cs","title":"Dějiny Horní Suché","summary":"Dějiny Horní Suché, hornické obce ve střední části Těšínského Slezska, počínají koncem 13. století, kdy došlo k pravděpodobnému založení obce polskými benediktiny z Týnce u Krakova. V roce 1471 připadla obec těšínským Piastovcům. V následujících staletích obec patřila mnoha různým majitelům, přičemž severní a jižní část obce měly odlišné vlastníky. Klíčové pro další vývoj obce bylo sjednocení obou částí v polovině 19. století, kdy se Horní Suchá dostává pod správu podnikavých Larisch-Mönnichů. Ti v obci v roce 1911 otevřeli důl František, kde postupně našla zaměstnání výrazná část Hornosušanů. Během druhé světové války zemřely desítky obyvatel obce (někteří v rámci tzv. životické tragédie); Hornosušané se angažovali v domácím i zahraničním odboji.\nPo konci války zažívá opětovný rozkvět hornictví. V roce 1975 byla obec připojena k nově vystavenému Havířovu, v roce 1990 se však na přání větší poloviny obyvatel znovu osamostatnila. \nDějiny obce jsou úzce spjaty s okolními bývalými obcemi Prostřední a Dolní Suchá, které jsou součástí Havířova. Zejména ve 20. století byl vývoj obce výrazně ovlivněn její geografickou polohou; obec se totiž nachází v oblasti Ostravsko-karvinské uhelné pánve, takže původní zemědělská obec byla v průběhu 20. století prakticky zcela přeměněna na hornickou. Horní Suchá dále náleží do oblasti Těšínska, pročež se jí bezprostředně týkal dlouholetý československo-polský spor o Těšínsko.","url":"https://cs.wikipedia.org/wiki/D%C4%9Bjiny_Horn%C3%AD_Such%C3%A9","thumbnail_url":"https://upload.wikimedia.org/wikipedia/commons/thumb/e/e1/Jind%C5%99ich_hrab%C4%9B_Larisch-M%C3%B6nnich.jpg/150px-Jind%C5%99ich_hrab%C4%9B_Larisch-M%C3%B6nnich.jpg"},{"id":"707965","type":"good","language_code":"cs","title":"Seznam nositelů Bludného balvanu","summary":"Seznam nositelů Bludného balvanu obsahuje osobnosti a organizace, které získaly cenu (resp. anticenu) Bludný balvan, kterou uděluje Český klub skeptiků Sisyfos „pro zvýraznění přínosu jednotlivců i různých spolků k matení české veřejnosti a rozvoji blátivého způsobu myšlení“. Cena je pravidelně udělována každý rok, a to vždy za rok předchozí. První ročník proběhl v roce 1999. Bludné balvany jsou udělovány v kategoriích jednotlivců a družstev těm, kdo působili v příslušném směru na území České republiky. V každém ročníku se v každé kategorii udělují nejvýše tři bludné kameny s odlišeným pořadím, vzestupně od bronzového, přes stříbrný až po vítězný zlatý. V desátém ročníku (roku 2008) a ve dvacátém ročníku (roku 2018) udělil klub navíc výjimečnou cenu Jubilejní Diamantový Bludný Arcibalvan a za rok 2020 udělil dva speciální „bludné koviďáky“ (pro jednotlivce a družstvo) v souvislosti s pandemií covidu-19.","url":"https://cs.wikipedia.org/wiki/Seznam_nositel%C5%AF_Bludn%C3%A9ho_balvanu","thumbnail_url":"https://upload.wikimedia.org/wikipedia/commons/thumb/4/4c/Bludne_balvany_%28cena%29.jpg/150px-Bludne_balvany_%28cena%29.jpg"},{"id":"709000","type":"good","language_code":"cs","title":"Vratič obecný","summary":"Vratič obecný (Tanacetum vulgare), někdy též kopretina vratič (Chrysanthemum vulgare), je vytrvalá, jedovatá a léčivá bylina z čeledi hvězdnicovité (Asteraceae). Dorůstá výšky až 1,5 metru, má dřevnatějící oddenek, podlouhlé, střídavé, peřenosečné listy s pilovitými úkrojky a charakterizují ji malé terčovitě zploštělé zlatožluté úbory uspořádané do chocholičnaté laty. Jejím původním areálem je Evropa a západní Asie, kolonizací však byla rozšířena i do Severní Ameriky.\nPro své léčivé účinky je silně aromatický vratič využíván již od dob starověkého Řecka. Sloužil jako baktericid, anthelmintikum, abortivum, antibiotikum a antirevmatikum. Jelikož je však účinná látka drogy příliš blízká dávce toxické (zejména kvůli neurotoxickému thujonu), od jeho vnitřního užívání se postupně ustoupilo. I nadále se užívá zevně (především ve formě mastí a lázní). Další využití nalezl jako koření, barvivo, ale též jako přírodní insekticid. Odpuzuje parazity a hmyz (například moly šatní nebo komáry).","url":"https://cs.wikipedia.org/wiki/Vrati%C4%8D_obecn%C3%BD","thumbnail_url":"https://upload.wikimedia.org/wikipedia/commons/thumb/d/d6/Tanacetum_vulgare_-_harilik_soolikarohi_Keilas2.jpg/150px-Tanacetum_vulgare_-_harilik_soolikarohi_Keilas2.jpg"},{"id":"71075","type":"good","language_code":"cs","title":"Angkor Vat","summary":"Angkor Vat (khmersky: ប្រាសាទអង្គរវត្ត; v dévanágarí: आंग्कोर वाट) je chrám nacházející se v Angkoru v Kambodži. Byl postaven počátkem 12. století pro krále Súrjavarmana II. jako královský chrám a hlavní město. Angkor Vat je největším a nejlépe zachovalým chrámem celé oblasti a jako jediný zůstal významným náboženským centrem od svého založení – nejprve hinduistickým, poté buddhistickým. Chrám je vrcholným příkladem khmerské architektury, stal se symbolem Kambodže a je zobrazen na její státní vlajce. Se svou celkovou výměrou kolem 1 km² je navíc považován za nejrozlehlejší náboženský komplex na světě.Angkor Vat spojuje dva základní plány khmerské architektury, chrámový vrch a chrám s galeriemi. Má představovat mytickou horu Méru, což je v hinduistické mytologii domov bohů. Uvnitř chrámového příkopu a vnější zdi dlouhé 3,6 km jsou tři pravoúhlé galerie, každá vyvýšená nad tou předchozí. Uprostřed chrámu stojí pět věží rozestavených do tvaru pětky na hrací kostce. Na rozdíl od většiny chrámů v Angkoru je Angkor Vat obrácen na západ, přičemž existují různé názory na důvod tohoto směrování. Chrám je obdivován nejen pro svou majestátnost a harmonickou architekturu, ale také pro rozsáhlé basreliéfy a zobrazení dévatů, která zdobí jeho zdi.Novodobého jména Angkor Vat se užívá od 16. století a lze jej přeložit jako „městský chrám“: Angkor je formou slova nokor, které pochází ze sanskrtského slova nogor (hlavní), slovo „wat“ znamená v khmerském jazyce chrám. V dřívějším období byl Angkor Vat znám jako „Preah Višnulóka“, což byl posmrtný titul jeho zakladatele, Súrjavarmana II.","url":"https://cs.wikipedia.org/wiki/Angkor_Vat","thumbnail_url":"https://upload.wikimedia.org/wikipedia/commons/thumb/5/52/20171126_Angkor_Wat_4701_DxO.jpg/150px-20171126_Angkor_Wat_4701_DxO.jpg"},{"id":"711584","type":"good","language_code":"cs","title":"Jaterní testy","summary":"Jaterní testy, také známé jako jaterní profil či jaterní panel (anglicky: liver function tests, zkráceně: LFTs) představují základní soubor laboratorních biochemických vyšetření, jejichž cílem je odhalit poškození jater, rozlišit mezi poškozením morfologickým a funkčním, odhadnout závažnost onemocnění a efektivitu nasazené léčby. Pouze na jejich základě však většinou nelze určit, o jaké konkrétní onemocnění jater se jedná a je nutné jejich doplnění dalšími metodami klinické biochemie, konkrétně metodami hematologickými, sérologickými, imunologickými a molekulárně genetickými, stejně tak i metodami zobrazovacími – ultrasonografií, nukleární magnetickou rezonancí a výpočetní tomografií. Zobrazovací metody mohou být spojeny s cílenou biopsií jater a následným histopatologickým vyšetřením.Principem jaterních testů je odběr žilní krve, nejčastěji z žil loketní jamky a její odeslání do laboratoře klinické biochemie. V rámci jaterních testů se v krevním vzorku obvykle stanovuje 7 parametrů. Jedná se o alaninaminotransferázu, aspartátaminotransferázu, alkalickou fosfatázu, celkový sérový bilirubin, konjugovaný sérový bilirubin, albumin a celkovou bílkovinu. Velmi často je simultánně (současně) vyžadováno stanovení γ-glutamyltransferázy, laktátdehydrogenázy a protrombinového času.","url":"https://cs.wikipedia.org/wiki/Jatern%C3%AD_testy","thumbnail_url":"https://upload.wikimedia.org/wikipedia/commons/thumb/5/5d/DrawingBloodUnitedStatesVacutainer.jpg/150px-DrawingBloodUnitedStatesVacutainer.jpg"},{"id":"7131","type":"good","language_code":"cs","title":"Sinice","summary":"Sinice (Cyanobacteria, ale také Cyanophyta či Cyanoprokaryota) je kmen nebo oddělení (záleží, zda se jedná o bakteriologické či botanické pojetí) gramnegativních bakterií. Vyznačují se schopností fotosyntézy, při níž vzniká kyslík (tzv. oxygenní typ). Český název této skupiny pochází ze slova siný, tedy tmavě modrý.\nSinice jsou jednobuněčné, zpravidla však žijí v koloniích tvaru kokálních shluků či vláknitých stélek (hormogonií). Nejčastěji jsou modrozeleně zbarvené. Jejich buňky jsou v mnohých ohledech typicky prokaryotické: obsahují kruhovou molekulu DNA, bakteriální typ ribozomů a chybí u nich složitější membránové struktury. Fotosyntetická barviva se nachází ve speciálních útvarech, fykobilizomech nebo thylakoidech. K hlavním pigmentům účastnícím se fotosyntézy patří chlorofyl (zpravidla typu a, někdy též b, c nebo d) a dále allofykocyanin, fykocyanin, fykoerythrin a další. Sinice se rozmnožují nepohlavně, a to buněčným dělením či fragmentací vláken (vegetativně).\nVyskytují se velmi hojně ve vodním prostředí, ale i v půdě a mnohdy také v extrémních podmínkách, jako jsou pouště či polární oblasti. Velmi často také vstupují do symbiotických vztahů. Vyjma endosymbioticky vzniklých plastidů je možné se setkat s mnoha případy, kdy sinice pomáhají svému hostiteli fixovat dusík či uhlík.","url":"https://cs.wikipedia.org/wiki/Sinice","thumbnail_url":"https://upload.wikimedia.org/wikipedia/commons/thumb/e/ed/Anabaenaflosaquae_EPA.jpg/150px-Anabaenaflosaquae_EPA.jpg"},{"id":"7147","type":"good","language_code":"cs","title":"Nahosemenné","summary":"Nahosemenné rostliny (Gymnospermae) jsou tradičním označením pro skupinu semenných rostlin, do které patří jehličnany, cykasy, jinany a liánovcotvaré rostliny. Pojmenovány jsou na základě rysu, kterým jsou charakteristické: vajíčko rostlin nahosemenných totiž (na rozdíl od vývojově pokročilejších rostlin krytosemenných) není ukryto v semeníku, ale volně leží na plodolistu, z něhož později vzniká podpůrná šupina. Jejich vydělení je odhadováno na dobu před více než 300 miliony let, do období karbonu v prvohorách.Moderní fylogenetické výzkumy chápou recentní nahosemenné (souhrnně označované nově jako Acrogymnospermae, z řeckého acro- – vrcholový) jako monofyletickou sesterskou skupinu širšího kladu, z něhož se později odvětvují i krytosemenné; tomu odpovídá i pohled prezentovaný v tomto článku. Ve starších systémech naopak představovaly nahosemenné z evolučního hlediska mezistupně mezi kapraďorosty, pranahosemennými (Progymnospermae), kapraďosemennými (Pteridospermatophyta) a krytosemennými (Magnoliophyta) rostlinami. Je však zřejmé, že pokud by mezi nahosemenné rostliny byli nadále řazeni i fosilní zástupci, především z nesourodé skupiny kapraďosemenných, jednalo by se o parafyletický, tedy nepřirozený a nadále neudržitelný taxon.Stávající rostliny řazené mezi nahosemenné zahrnují několik větví vývojově značně izolovaných vzhledem k masivnímu vymírání jejich zástupců především na konci druhohor; jejich reliktnost a závislost podrobného studia na fosilním materiálu je příčinou jejich dosud ne zcela vyřešené, natož ustálené systematiky a taxonomie. Zahrnují zhruba 800–1000 druhů rostlin v 83 rodech a 12–14 čeledích (pro srovnání, krytosemenných je udáváno až 300 000 druhů). Rozšířeny jsou kosmopolitně na obou polokoulích, od chladných oblastí až do tropů. V současnosti mají borovicotvaré dominantní postavení v mírném podnebném pásu a v horských oblastech, cykasotvaré rostou v tropických oblastech všech světadílů, jinanotvaré přežily pouze v jednom druhu v Číně a liánovcotvaré se vyskytují v tropických a subtropických oblastech Starého i Nového světa.","url":"https://cs.wikipedia.org/wiki/Nahosemenn%C3%A9","thumbnail_url":"https://upload.wikimedia.org/wikipedia/commons/thumb/4/40/Gymnospermae.jpg/150px-Gymnospermae.jpg"},{"id":"7152","type":"good","language_code":"cs","title":"Jednoděložné","summary":"Jednoděložné rostliny (Liliopsida, Monocotyledonae) jsou třídou krytosemenných rostlin. Přestože jde o velice pestrou skupinu, jsou jednoděložné dobře rozpoznatelné na základě řady znaků, které spolu sdílejí. Především je v jejich semenech přítomna jen jediná děloha, nikoli dvě, jak je u ostatních krytosemenných běžné. Jsou to primárně byliny bez schopnosti druhotně tloustnout pomocí kambia. Jejich květy jsou trojčetné nebo od trojčetných odvozené redukcí či pomnožením některých květních orgánů. Nenacházíme u nich hlavní kořen, ale kořeny adventivní, které jej záhy nahradí. Listy jednoděložných bývají protáhlé a vybavené souběžnou žilnatinou. Nutno dodat, že takřka ze všech těchto pravidel existují výjimky, ale i tak jsou jednoděložné komplexem těchto (a dalších, detailnějších) znaků tak dobře morfologicky vymezeny, že byly jako přirozená, monofyletická skupina krytosemenných rozpoznány dávno před nástupem molekulárně biologických metod a moderní fylogenetiky.\nPodle nejmodernějšího taxonomického systému (APG IV) sem patří 11 řádů, 77 čeledí a asi 60 100 druhů, celkově asi jedna čtvrtina všech krytosemenných. Nejpočetnějšími čeleděmi jsou vstavačovité (Orchidaceae) s asi 880 rody a 21 950 druhy a lipnicovité (Poaceae) s asi 668 rody, 10 025 druhy (2. a 4. nejpočetnější čeleď celých krytosemenných), dohromady tedy zahrnují asi polovinu všech jednoděložných. Zejména lipnicovité, tedy trávy, jsou ekologicky nesmírně významnou skupinou: dominují rozsáhlým územím stepí a savan (a mají důležitou roli i v dalších ekosystémech) a staly se ve formě obilnin základem lidské potravinové základny.","url":"https://cs.wikipedia.org/wiki/Jednod%C4%9Blo%C5%BEn%C3%A9","thumbnail_url":"https://upload.wikimedia.org/wikipedia/commons/thumb/2/2e/Hyacinthus_orientalis_2003.jpg/150px-Hyacinthus_orientalis_2003.jpg"},{"id":"7223","type":"good","language_code":"cs","title":"Immanuel Kant","summary":"Immanuel Kant (22. dubna 1724 Královec – 12. února 1804 Královec) byl německý filozof, jeden z nejvýznamnějších evropských myslitelů a poslední z představitelů osvícenství. Jeho Kritikou čistého rozumu začíná nové pojetí filozofie, zejména v epistemologii (teorii poznání) a v etice. Kant významně ovlivnil pozdější romantické a idealistické filozofy 19. století a novější filozofii vůbec.","url":"https://cs.wikipedia.org/wiki/Immanuel_Kant","thumbnail_url":"https://upload.wikimedia.org/wikipedia/commons/thumb/4/43/Immanuel_Kant_%28painted_portrait%29.jpg/150px-Immanuel_Kant_%28painted_portrait%29.jpg"},{"id":"72876","type":"good","language_code":"cs","title":"Koncentrační tábor Mauthausen","summary":"Koncentrační tábor Mauthausen (německy: Konzentrationslager Mauthausen, před rokem 1940 známý jako Mauthausen-Gusen) byla velká skupina nacistických koncentračních táborů, které byly vybudované v okolí vesnic Mauthausen a Gusen v Horních Rakousích, asi 20 kilometrů východně od Lince.\n\nPřestože se komplex nejdříve sestával z jediného tábora u Mauthausenu, časem se rozšiřoval a stal se jedním z největších komplexů pracovních táborů v Němci ovládané Evropě. Kromě čtyř hlavních táborů existovalo u Mauthausenu a v blízkosti Gusenu v Rakousku a jižním Německu dalších více než 50 pobočných táborů, kde byli vězni využíváni k nuceným pracím. K pobočným táborům Mauthausenského komplexu patřily i kamenolomy, muniční továrny, doly, zbrojovky a továrny na výrobu stíhacích letounů Messerschmitt Me 262.\nV lednu 1945 pracovalo v táborech řízených z centrály v Mauthausenu asi 85 000 vězňů. I když přesné ztráty na životech v celém komplexu zůstávají neznámé, většina zdrojů je uvádí v rozmezí od 122 766 do 320 000 osob. Tábory vytvořily jeden z prvních velkých komplexů koncentračních táborů v nacistickém Německu a byly jedněmi z posledních, které osvobodila spojenecká vojska. Oba hlavní tábory, Mauthausen a Gusen I, byly jediné tábory, které byly zařazené do III. kategorie, což znamenalo, že měly být nejpřísnějšími tábory pro „nenapravitelné politické protivníky Říše.“ Na rozdíl od jiných koncentračních táborů určených pro všechny kategorie vězňů, Mauthausen byl ve většině případů využívaný na vyhlazení inteligence prací.","url":"https://cs.wikipedia.org/wiki/Koncentra%C4%8Dn%C3%AD_t%C3%A1bor_Mauthausen","thumbnail_url":"https://upload.wikimedia.org/wikipedia/commons/thumb/1/1b/Bundesarchiv_Bild_192-269%2C_KZ_Mauthausen%2C_H%C3%A4ftlinge_im_Steinbruch.jpg/150px-Bundesarchiv_Bild_192-269%2C_KZ_Mauthausen%2C_H%C3%A4ftlinge_im_Steinbruch.jpg"},{"id":"73090","type":"good","language_code":"cs","title":"Vířníci","summary":"Vířníci (Rotifera, Rotatoria) je parafyletická skupina převážně sladkovodních, pseudocelních prvoústých živočichů s mikroskopickým tělem rozčleněným na hlavu, trup a nohu a s nápadným obrveným vířivým aparátem v přední části. Někdy jsou mezi ně zahrnováni vrtejši, kteří jsou z fylogenetického hlediska podskupina vířníků extrémně pozměněná parazitismem. V tomto širším pojetí jsou vířníci monofyletickou skupinou (kmenem), která je charakterizovaná především syncytiální pokožkou obsahující proteinovou ochrannou laminu („vnitřní kutikulu“) a také neobvykle stavěnými spermiemi s předním (tažným) bičíkem. V užším, tradičnějším pojetí, tedy bez vrtejšů, jsou vířníci kromě členěného těla a vířivého aparátu typičtí mastaxem, osvaleným jícnem vybaveným chitinózními lištami, které slouží jako čelisti při drcení potravy. Typicky se živí řasami, prvoky, bakteriemi, organickým detritem apod., potravu si přihánějí s proudem vody za pomoci vířivého aparátu. Někteří se chovají jako predátoři drobných živočichů nebo jako parazité. \nVířníků je známo přes 2000 druhů (přičemž v Česku bylo zaznamenáno necelých 600 druhů). Vyskytují se po celém světě, obývají hlavně sladké, ale i slané vody, častí jsou i ve vodě zachycené v mechových polštářích či v půdě. Jsou schopni vytvářet odolná stádia, ať už jsou to vajíčka (u třídy točivky) nebo vyschlí dospělci ve stavu tzv. anabiózy (třída pijavenky). Vířníci mají silný sklon k partenogenezi. U točivek se partenogenetické generace střídají s generací pohlavní, kdy se z haploidních neoplozených vajec líhnou miniaturní samci. Pijavenky jsou proslulé svou asexualitou – samci se u nich vůbec nevyskytují, z vajec se líhnou vždy jen další partenogenetické samice, klony svých matek. Na druhou stranu mají neobyčejně vysoký podíl horizontálně přenesených genů ve svých genomech. Třetí třída vířníků, žábrovci, je ale striktně sexuální s plně vyvinutými samci i samicemi. Totéž platí i pro vrtejše.  \nNejbližší příbuzní vířníků (včetně vrtejšů) jsou zástupci kmenů oknozubky, čelistovky a patrně i ploutvenky. Společně tvoří skupinu nazývanou podle chitinového čelistního aparátu Gnathifera. Ta pravděpodobně zaujímá bazální postavení uvnitř taxonu Spiralia, který spolu s jeho sesterskou skupinou Ecdysozoa řadíme mezi prvoústé.","url":"https://cs.wikipedia.org/wiki/V%C3%AD%C5%99n%C3%ADci","thumbnail_url":"https://upload.wikimedia.org/wikipedia/commons/thumb/8/86/Mikrofoto.de-Brachionus_quadridentatus_6.jpg/150px-Mikrofoto.de-Brachionus_quadridentatus_6.jpg"},{"id":"732776","type":"good","language_code":"cs","title":"PPL","summary":"PPL CZ s.r.o. (zkráceně PPL, též PPL Professional Parcel Logistic) je původně česká firma zabývající se expresní balíkovou a kurýrní přepravou, dále přepravou palet firem a jednotlivců. Vznikla v roce 1995 jako svazek sedmi regionálních dopravců. V roce 2004 došlo k restrukturalizaci, tím vznikla jedna velká firma s odštěpnými závody. O dva roky později jeden ze zakladatelů koupil podíly spoluvlastníků a prodal firmu německé společnosti DHL, divizi Deutsche Post.\nFirma průběžně roste. Zatímco v roce 2004 společnost dopravila 7,5 milionů zásilek, v roce 2015 to již bylo 23 milionů a tržby činily 2,37 miliardy korun. Firma zaměstnává necelých 800 zaměstnanců a s 1200 dopravci spolupracuje externě. Centrální překladiště se nachází v Jažlovicích u Prahy, dále má balíková a paletová depa ve všech částech republiky. V září 2016 spolupracovala s více než 1200 partnery, kteří ve svých provozovnách vydávají a přijímají její balíky (tzv. PPL ParcelShopy).\nVedle již zmíněné balíkové přepravy v segmentech B2B (firmy firmám) a B2C (od firem k lidem), nabízí služby přepravy větších zásilek nazvaných Soukromá a Firemní paleta. K těm nabízí doplňkové služby odnosu do patra, odběru starého elektrozařízení, a pro firmy zpětného navrácení dokumentů. Zásilky jsou dodávány od pondělí do soboty přes den a večer na adresu odběratele. Je možné je vyzvednout i u smluvních partnerů v ParcelShopech.\nPPL je v segmentu B2C v různých průzkumech zařazována na druhé místo po České poště, jak co se týče objemu přepravovaných zásilek, tak popularity mezi zákazníky. Většina jejích zásilek je doručena následující den po odeslání a má i vysoké procento doručení. Dobírku umožňuje zaplatit platební kartou.\nV souvislosti s postupnou liberalizací trhu, která v ČR probíhá postupně již od přelomu tisíciletí, podala PPL na stát žalobu poté, co ji Český telekomunikační úřad nutil k registraci k platbám do kompenzačního fondu. Ten má pokrývat ztráty České pošty. Řízení stále probíhá.[kdy?] Mezitím[kdy?] česká vláda ustoupila a hledá jiné řešení.","url":"https://cs.wikipedia.org/wiki/PPL","thumbnail_url":"https://upload.wikimedia.org/wikipedia/commons/thumb/8/85/Male%C5%A1ice%2C_U_vozovny_8%2C_PPL.jpg/150px-Male%C5%A1ice%2C_U_vozovny_8%2C_PPL.jpg"},{"id":"733997","type":"good","language_code":"cs","title":"The Marble Index","summary":"The Marble Index je druhé sólové studiové album německé zpěvačky Nico, vydané v květnu 1969 u vydavatelství Elektra Records. Album produkoval Frazier Mohawk a o aranžmá a hudební doprovod se zde postaral John Cale (šlo o jeho vůbec první práci po odchodu ze skupiny The Velvet Underground). Své předchozí album Chelsea Girl Nico vydala v roce 1967 a následně jí byla zrušena smlouva s vydavatelstvím Verve Records. Deska v celém rozsahu vyšla znovu v roce 2007 jako součást kompilace The Frozen Borderline: 1968–1970; toto album pak ještě obsahovalo různé alternativní verze a dříve nevydané písně.","url":"https://cs.wikipedia.org/wiki/The_Marble_Index","thumbnail_url":null},{"id":"73482","type":"good","language_code":"cs","title":"Má vlast","summary":"Má vlast je cyklus šesti symfonických básní s mimohudební tematikou českého skladatele Bedřicha Smetany, inspirovaný českou historií, legendami a krajinou. Jednotlivé části Mé vlasti jsou Vyšehrad, Vltava, Šárka, Z českých luhů a hájů, Tábor a Blaník. Jedná se o Smetanovo vrcholné dílo, které vzniklo v letech 1874 až 1879, kdy byl již zcela hluchý.\nSmetana začal komponovat první skladbu cyklu – Vyšehrad – koncem září 1874, kdy ještě nebyl zbaven sluchu úplně, avšak během října ztratil i jeho poslední zbytky. Skladbu dokončil 1. listopadu již jako úplně neslyšící, aniž by se ztráta sluchu, pro Smetanu skličující událost, nějak podepsala na jeho práci. Do konce roku 1874 ještě zkomponoval Vltavu, další dvě básně napsal následující rok. Zaměstnán prací na jiných dílech Smetana na několik let od tvorby symfonických básní s českou národnostní tematikou upustil a vrátil se k ní až v letech 1878/79, kdy vznikly poslední dvě skladby Tábor a Blaník, které na sebe úzce navazují. V době vzniku prvních děl přitom Smetana ještě neměl jasnou představu o tom, jakou bude mít cyklus konečnou formu; tu dostal až se vznikem posledních kompozic. První souborné provedení celého cyklu se konalo 5. listopadu 1882 v Praze na Žofíně, jednotlivé symfonické básně však byly nacvičeny a hrány i dříve.\nDílo vzniklo v době dozvuků českého národního obrození, a i když jej zpočátku část české veřejnosti nepřijala zcela za své, postupně se z něj stalo jedno z vrcholných děl české klasické hudby. Má vlast byla vůbec první nahrávka, kterou zaznamenala Česká filharmonie na gramofonovou desku. Každoročně se hraje 12. května, v den výročí Smetanova úmrtí, jako první zahajovací dílo na festivalu klasické hudby Pražské jaro a 28. října v den české státnosti.","url":"https://cs.wikipedia.org/wiki/M%C3%A1_vlast","thumbnail_url":"https://upload.wikimedia.org/wikipedia/commons/thumb/b/b3/Bedrich_Smetana.jpg/150px-Bedrich_Smetana.jpg"},{"id":"738119","type":"good","language_code":"cs","title":"Vintage Violence","summary":"Vintage Violence je debutové sólové studiové album velšského hudebníka Johna Calea, vydané v březnu roku 1970 prostřednictvím hudebního vydavatelství Columbia Records. Původně album vyšlo na gramofonové desce, na kompaktním disku bylo poprvé představeno až koncem osmdesátých let. Spolu s albem Church of Anthrax, jež bylo vydáno v následujícím roce, jde o Caleovo jediné album publikované touto společností; později přešel k vydavatelství Reprise Records. Cale je spolu se svým tehdejším častým spolupracovníkem Lewisem Merensteinem producentem alba a pod deseti z jedenácti písní je podepsán také autorsky. O hudební doprovod se na albu postarala skupina Grinder's Switch vedená Garlandem Jeffreysem.","url":"https://cs.wikipedia.org/wiki/Vintage_Violence","thumbnail_url":null},{"id":"738140","type":"good","language_code":"cs","title":"Extra Playful","summary":"Extra Playful je v pořadí třetí EP velšského hudebníka Johna Calea, vydané v září 2011. Jde o jeho první album složené z nového studiového materiálu od roku 2005, kdy vydal album Black Acetate, a první EP od roku 2003, kdy vyšlo 5 Tracks. S vydáním tohoto EP Cale oznámil, že na následující rok připravuje nové studiové album. Jeho vydání bylo předběžně oznámeno na jaro 2012, později se však přesunulo na říjen, kdy album Shifty Adventures in Nookie Wood nakonec vyšlo. Album Extra Playful vyšlo pod hlavičkou vydavatelství Double Six Records, dceřiné společnosti vydavatelství Domino Records. Jde o jeho první desku po podepsání smlouvy s tímto vydavatelstvím.Album obsahuje pět autorských písní, ve kterých Calea doprovází kytarista Dustin Boyer, bubeník Michael Jerome a baskytarista Erik Sanko doplněni o několik dalších hudebníků, kteří hrají pouze v některých písních. Album produkoval sám Cale. Před jeho vydáním byl představen singl „Whaddya Mean by That?“, k němuž později vznikl i videoklip. Několik týdnů po vydání základního alba vyšla ještě jeho speciální verze doplněná o dvě další skladby. V dubnu 2012 vyšlo album remixů písní z tohoto alba; mezi jejich autory jsou vedle jiných Maria Minerva a Tim Hecker.","url":"https://cs.wikipedia.org/wiki/Extra_Playful","thumbnail_url":null},{"id":"738902","type":"good","language_code":"cs","title":"Goliáš (rozcestník)","summary":"Goliáš (Goliath) je pojmenování užívané v různých oblastech. Může se jednat o:\n\nGoliáš – biblická postava\nGoliathus – velcí brouci\nGoliáš (lehký nosič nálože) – zbraň z druhé světové války\nDavid Goliáš – postava z televizního seriálu Hospoda\nDavid a Goliáš (píseň) – píseň Jaroslava Ježka, Jiřího Voskovce a Jana Wericha\nKarel Goliath – český komunistický činitel a vězeň Gulagu","url":"https://cs.wikipedia.org/wiki/Goli%C3%A1%C5%A1_(rozcestn%C3%ADk)","thumbnail_url":null},{"id":"740999","type":"good","language_code":"cs","title":"Chaba","summary":"Chaba (také Hor-Chaba) byl egyptský faraon 3. dynastie v období Staré říše. Vládl pravděpodobně kolem roku 2670 př. n. l., ale přesná datace jeho vlády není známa.Na základě archeologických nálezů kamenných mís a pečetí, na kterých je faraonovo jméno uvedeno, je jeho existence dobře doložena. Chabova vláda je bezpečně datována do třetí dynastie, jeho přesná chronologická pozice v dynastii je však stále sporná. Tyto nejasnosti vznikly především v královských seznamech, které byly sestaveny dlouho po Chabově smrti, zvláště v období Nové říše za 20. dynastie, a které si mezi sebou často odporují. Není rovněž známé, v jaké hrobce byl Chaba pohřben. Jedna z hypotéz tvrdí, že mu patří nedokončená pyramida v Záwíjit el-Arján, známá jako Vrstvená pyramida. Podle jiné hypotézy je pohřben v mastabě Z500 poblíž Vrstvené pyramidy, kde bylo nalezeno mnoho kamenů nesoucích Chabovo jméno.","url":"https://cs.wikipedia.org/wiki/Chaba","thumbnail_url":"https://upload.wikimedia.org/wikipedia/commons/thumb/0/02/KhabaCloseUp.jpg/150px-KhabaCloseUp.jpg"},{"id":"741485","type":"good","language_code":"cs","title":"Paris 1919","summary":"Paris 1919 je třetí sólové studiové album velšského hudebníka Johna Calea, vydané v březnu roku 1973 prostřednictvím hudebního vydavatelství Reprise Records. Spolu s albem The Academy in Peril vydaným v předchozím roce jde o jediné Caleovo album vydané touto společností; později přešel k vydavatelství Island Records. Celé album pojednává o tom, jak mu chyběla Evropa. Texty písní jsou složité a obsahují řadu metafor. Album Paris 1919 bývá kritiky označováno za vůbec nejlepší Caleův sólový počin. Obsahuje celkem devět písní s celkovou stopáží třicet jedna a půl minuty, producentem alba byl Chris Thomas, který později působil coby klávesista v Caleově doprovodné skupině. O hudební doprovod se na albu postarala skupina Little Feat a orchestr složený ze studentů Kalifornské univerzity v Los Angeles.","url":"https://cs.wikipedia.org/wiki/Paris_1919","thumbnail_url":null},{"id":"74468","type":"good","language_code":"cs","title":"Bezděz","summary":"Název Bezděz má následující významy:\n\nBezděz (hrad) – hrad na kopci Bezděz v okrese Česká Lípa\nBezděz (okres Česká Lípa) – obec a vesnice v okrese Česká Lípa\nBezděz (Ralská pahorkatina) (606 m n. m.) – vrchol, na kterém je zřícenina hradu Bezděz\nBezděz (sborník) – vlastivědný sborník vydávaný v České Lípě\nMalý Bezděz (577 m n. m.) – nižší vrchol západně od vrchu Bezděz\nNový Bezděz, původní název města Bělá pod Bezdězem v okrese Mladá Boleslav, východně od obce Bezděz\nVelký a Malý Bezděz – přírodní rezervace zahrnující území v okolí obou vrcholů Bezdězů","url":"https://cs.wikipedia.org/wiki/Bezd%C4%9Bz","thumbnail_url":null},{"id":"749155","type":"good","language_code":"cs","title":"Slow Dazzle","summary":"Slow Dazzle je páté sólové studiové album velšského hudebníka a skladatele Johna Calea. Vydáno bylo v březnu 1975 jako jeho druhé řadové album publikované vydavatelstvím Island Records. Obsahuje celkem deset písní, z nichž devět napsal Cale a jedna je coververzí písně amerického zpěváka Elvise Presleyho. Na albu hráli tři členové skupiny Roxy Music – Brian Eno, Phil Manzanera a Andy Mackay. V základní sestavě figurovali kytarista Chris Spedding, baskytarista Pat Donaldson a bubeník Timi Donald. Na desku rovněž přispěl Geoff Muldaur, jenž zpívá doprovodné vokály ve skladbách „Guts“ a „Darling I Need You“. Ve stejném roce Cale hrál na violu ve skladbě „Higher and Higher“ z jeho sólové desky Is Having a Wonderful Time. Samotný Cale hrál na desce Slow Dazzle na různé klávesové nástroje a je producentem alba a aranžérem písní.","url":"https://cs.wikipedia.org/wiki/Slow_Dazzle","thumbnail_url":null},{"id":"750925","type":"good","language_code":"cs","title":"Anatomie psa domácího","summary":"Anatomie psa domácího popisuje stavbu těla psa domácího a s ní související vlastnosti. Během domestikace bylo vyšlechtěno nespočet psích plemen, lišících se výrazně stavbou těla i velikostí: nejmenším plemenem je čivava, s ideální hmotností 1,5 až 3 kg, obecně největším psem je irský vlkodav s kohoutkovou výškou minimálně 71 cm, rekordmanem je nicméně německá doga s kohoutkovou výškou přesahující 1 metr, nejtěžšími psy jsou bernardýn a anglický mastif, s hmotností přesahují 100 kg. Přesto jsou všichni psi příslušníci jednoho živočišného druhu a jejich vnitřní anatomie je do značné míry totožná.\nPes patří mezi psovité šelmy a stavbou těla je podobný svým divokým nejbližším příbuzným, vlku obecnému, zvláště vlku indickému (Canis lupus pallipes) a vlku himálajskému (C. lupus chanco), a dále šakalovi obecnému (C. aureus). V porovnání s vlkem má pes domácí obecně širší a kratší čenichovou partii, těžší kostru, kratší končetiny, menší a kulatější tlapy a nemívá zcela rovný ocas.Pes domácí má štíhlé svalnaté tělo s mohutným hrudníkem. Na hrudník je pod úhlem asi 40° nasazen svalnatý krk, který nese hlavu s prodlouženou čenichovou partií. Oči jsou menší, naopak ušní boltce nápadné, původně vzpřímené a zašpičatělé, u prošlechtěných plemen též klopené a převislé. Končetiny jsou stavěny pro vytrvalost v chůzi i běhu. Pes je prstochodec, našlapuje na pružné nášlapové polštáře, což jsou zrohovatělé bezsrsté útvary na tlapkách, drápy jsou pevné, tupé a nezatažitelné. Na hrudní končetině má pes pět prstů, z nichž palec je zakrnělý a nedotýká se země, na pánevních končetinách jsou zpravidla jen čtyři prsty. Ocas psa je obecně středně dlouhý a jen málokdy je zcela rovný, často bývá šavlovitý, srpovitý nebo aspoň jeho konec je stočený vzhůru. Tělo psa je zpravidla kryté srstí různé délky i struktury.","url":"https://cs.wikipedia.org/wiki/Anatomie_psa_dom%C3%A1c%C3%ADho","thumbnail_url":"https://upload.wikimedia.org/wikipedia/commons/thumb/4/44/Dog_anatomy.jpg/150px-Dog_anatomy.jpg"},{"id":"750939","type":"good","language_code":"cs","title":"Desertshore","summary":"Desertshore je třetí sólové studiové album německé zpěvačky Nico, vydané v prosinci 1970 u vydavatelství Reprise Records. Stejně jako v předchozích případech se na albu podílel hudebník John Cale, který vedle různých nástrojů obstaral také produkci alba (spolu s ním byl jako producent alba uveden také Joe Boyd). Své předchozí album The Marble Index Nico vydala v roce 1969 a následně jí byla zrušena smlouva s vydavatelstvím Elektra Records. Přestože album vyšlo u velkého vydavatelství, nedosáhlo prakticky žádného komerčního úspěchu a i prodejnost byla velmi malá. Její další album The End… pak vyšlo až v roce 1974, a to opět u jiného vydavatelství, tentokrát Island Records.Zajímavostí je, že album má poměrně krátkou stopáž – necelých dvacet devět minut – a také to, že jsou v písních použity tři různé jazyky: kromě angličtiny se ve dvou písních zpívá německy a jedna další je ve francouzštině. Vedle Calea, který zde obstarává všechny nástroje kromě trubky a harmonia, se na albu podílel ještě zpěvaččin syn Ari, který zpívá v písni „Le Petit Chevalier“, a Adam Miller, jenž zpívá doprovodné vokály.","url":"https://cs.wikipedia.org/wiki/Desertshore","thumbnail_url":null},{"id":"752422","type":"good","language_code":"cs","title":"Víly z Cottingley","summary":"Víly z Cottingley je pojmenování série pěti fotografií, které pořídily dvě mladé sestřenice Elsie Wrightová a Frances Griffithsová žijící ve městě Cottingley poblíž Bradfordu v Anglii. V roce 1917, kdy pořídily první ze dvou fotografií, bylo Elsie 16 a Frances 10 let. Snímky přilákaly pozornost spisovatele sira Arthura Conana Doyla, který je využil jako ilustraci k článku o vílách pro vánoční vydání časopisu The Strand Magazine v roce 1920. Conan Doyle, jako spiritualista, byl fotografiemi nadšen a interpretoval je jako jasné a viditelné známky duchovních jevů. Veřejné reakce byly smíšené, někteří považovali obrazy za pravé, jiní však byli přesvědčeni, že jsou falešné.\nZájem o víly z Cottingley po roce 1921 postupně klesal. Obě dívky vyrostly, vdaly se a nějakou dobu žily v zahraničí. Fotografie přesto udržovaly představivost veřejnosti, v roce 1966 reportér z novin Daily Express vyhledal Elsie, která se vrátila do Velké Británie. Elsie připustila možnost, že si myslela, že fotografovala své představy a média se opět začala o příběh zajímat. Na počátku 80. let Elsie s Frances prohlásily, že fotografie byly zfalšované pomocí vystřižené víly zkopírované z populární dětské knížky, ale Frances až do konce svého života tvrdila, že pátá a poslední fotografie je skutečná.\nFotografie a dva z použitých fotoaparátů jsou k vidění v Národním muzeu médií v Bradfordu.","url":"https://cs.wikipedia.org/wiki/V%C3%ADly_z_Cottingley","thumbnail_url":"https://upload.wikimedia.org/wikipedia/commons/thumb/7/79/Cottingleygarden.jpg/150px-Cottingleygarden.jpg"},{"id":"75253","type":"good","language_code":"cs","title":"Haifa","summary":"Haifa (hebrejsky חֵיפָה , arabsky حيفا ) je největší severoizraelské město, hlavní město Haifského distriktu a třetí největší město v Izraeli s celkovou populací 281 100 obyvatel. Město leží na izraelské pobřežní planině, při Haifském zálivu na celkové ploše 63,7 km². Nachází se 90 kilometrů severně od Tel Avivu a je hlavním regionálním centrem severního Izraele. Má smíšenou židovskou a arabskou populaci. Je domovem Světového centra Bahá'í, které je zapsáno na seznamu Světového dědictví UNESCO pod položkou „Bahá'istické svatyně v Haifě a západní Galileji“.Haifa je hlavním a největším izraelským přístavem a centrem izraelského průmyslu a technologií. Nachází se zde množství hi-tech parků, mezi nimiž je i největší a nejstarší park v zemi (průmyslová zóna Matam). Dále je zde průmyslový přístav a ropná rafinerie. Dříve bylo město koncovou stanicí ropovodu z Iráku. V Haifě se rovněž nachází dvě uznávané akademické instituce: Technion a Haifská univerzita.\nVznik Haify, která byla vystavěna při úpatí hory Karmel, se datuje do biblických dob. Nejstarší známé osídlení v sousedství bylo malé přístavní město Tel Abu Hawam založené v pozdní době bronzové (14. století př. n. l.). Ve 3. století n. l. byla Haifa známá jako centrum výroby textilních barviv. Po následující století bylo město pod nadvládou Byzantinců, Arabů, křižáků, Osmanů, Egypťanů a Britů. Od založení Státu Izrael v roce 1948 je město spravováno haifským magistrátem.","url":"https://cs.wikipedia.org/wiki/Haifa","thumbnail_url":"https://upload.wikimedia.org/wikipedia/commons/thumb/d/d5/Haifa_Shrine_and_Port.jpg/150px-Haifa_Shrine_and_Port.jpg"},{"id":"752965","type":"good","language_code":"cs","title":"HoboSapiens","summary":"HoboSapiens (nebo Hobo Sapiens) je třinácté sólové studiové album velšského hudebníka a skladatele Johna Calea z roku 2003. Jde o jeho první řadové album, které vyšlo u vydavatelství EMI Records. Jeho vydání předcházelo pětipísňové EP nazvané 5 Tracks. Album ostře kontrastuje jak s předchozím řadovým albem Walking on Locusts (1996), které je o hodně přístupnější, tak i s následujícím albem Black Acetate (2005), které je více rockové než toto. Cale často ve svých textech používá jména jiných osobností nebo názvů světových míst. Na tomto album jich použil oproti předchozím albům ještě více, mezi místa patří Zanzibar („Look Horizon“), Afghánistán („Letter from Abroad“) nebo Canterbury („Twilight Zone“) a mezi osobnosti pak Pablo Picasso („Zen“), Piet Mondrian („Zen“) nebo René Magritte („Magritte“). Vedle hudby jsou na albu slyšet různé rušivé elementy. Je to například mluvené slovo v italštině („Reading My Mind“) nebo zvonek („Bicycle“). Na albu se podílela řada hudebníků, například Brian Eno, se kterým Cale v minulosti mnohokrát spolupracoval. Dále přispěla například italská herečka Alba Clemente, stejně jako italské číšnice z newyorské restaurace. Album produkoval John Cale a Nick Franglen. Výkonným producentem byla Caleova manažerka Nita Scott, která tuto funkci zastávala i na jeho pozdějších nahrávkách.","url":"https://cs.wikipedia.org/wiki/HoboSapiens","thumbnail_url":null},{"id":"754818","type":"good","language_code":"cs","title":"Chris Spedding","summary":"Chris Spedding, rodným jménem Peter Robinson, (* 17. června 1944 Staveley, Derbyshire, Anglie) je anglický kytarista, zpěvák a hudební producent. Vyrůstal u adoptivních rodičů a prvním nástrojem, na který ve věku devíti let začal hrát, byly housle. Rovněž hrál na klavír, který se nacházel v jejich domě. Čtyři roky po houslích začal hrát na kytaru. Nedlouho poté, co na nástroj začal hrát, založil svou první kapelu, po níž následovalo několik dalších uskupení. Kromě rokenrolu, který byl tehdy jeho primárním žánrem, se rovněž zajímal o jazzovou hudbu. V šedesátých letech doprovázel coby sideman velké množství jazzových hudebníků. Koncem dekády hrál s kapelou The Battered Ornaments a následně do roku 1972 působil ve skupině Nucleus. Obě skupiny byly zaměřeny na jazzovou či progresivní hudbu. Své první sólové album vydal v roce 1970. Tou dobou již byl zavedeným a brzy uznávaným studiovým hudebníkem, který spolupracoval například s Memphis Slimem, Mikem d'Abem i Eltonem Johnem.\nV pozdějších letech následovalo několik dalších sólových alb, úspěchu se mu dostalo roku 1975 s hitovým singlem „Motorbikin'“. V letech 1972 až 1974 hrál se skupinou Sharks, kterou sám označoval za první skutečnou rockovou kapelu, jíž byl členem. V roce 1975 se stal členem doprovodné skupiny velšského hudebníka a skladatele Johna Calea, s nímž v té době rovněž nahrál dvě alba a občasně s ním spolupracoval i v osmdesátých a devadesátých letech. Svého času byli švagry – jejich manželky byly sestrami. Koncem sedmdesátých let byl členem doprovodné skupiny zpěváka Bryana Ferryho, s nímž obnovil spolupráci v novém tisíciletí. Od konce sedmdesátých let žil ve Spojených státech amerických, kde nějaký čas působil ve skupině The Necessaries a rovněž se začal věnovat produkci nahrávek jiných interpretů. Dlouhodobou se stala také jeho spolupráce s rockabillyovým zpěvákem Robertem Gordonem.","url":"https://cs.wikipedia.org/wiki/Chris_Spedding","thumbnail_url":"https://upload.wikimedia.org/wikipedia/commons/thumb/c/c2/Chris_Spedding.jpg/150px-Chris_Spedding.jpg"},{"id":"757070","type":"good","language_code":"cs","title":"Alexandr Pečerskij","summary":"Alexandr Aronovič Pečerskij (též Pečorskij, v táboře zvaný domácky „Saša“, rusky: Алекса́ндр Аро́нович Печéрский; 22. února 1909, Kremenčuk – 19. ledna 1990, Rostov na Donu) byl důstojník Rudé armády židovské národnosti, jenž byl v říjnu 1941 zajat německou armádou. V roce 1943 byl převezen do vyhlazovacího tábora Sobibor, kde se záhy přidal k odbojovému hnutí. Stal se z něj hlavní spoluorganizátor a následný vůdce úspěšného povstání a masového útěku několika stovek židů 14. října 1943. Toto povstání spolu s tím v Treblince (srpen 1943) byly jediné dvě úspěšné organizované vzpoury v táborech smrti za celou válku. Pečerskij působil po povstání jako partyzán a následně opět jako důstojník Rudé armády. Po válce žil v Rostovu na Donu, kde také v roce 1990 zemřel.\nObdržel sice několik vyznamenání za zásluhy, ale zároveň byl sovětskými orgány perzekvován a nebylo mu mimo jiné umožněno svědčit v zahraničních procesech proti nacistům. Jeho osobnost se stala předobrazem několika filmových postav, například v televizním filmu Útěk ze Sobiboru (1987) si ho zahrál Rutger Hauer, nebo v ruském filmu Sobibor (2018) ho ztvárnil Konstantin Chabenskij.","url":"https://cs.wikipedia.org/wiki/Alexandr_Pe%C4%8Derskij","thumbnail_url":"https://upload.wikimedia.org/wikipedia/commons/thumb/3/37/Alexander_Pechersky.jpg/150px-Alexander_Pechersky.jpg"},{"id":"763983","type":"good","language_code":"cs","title":"Nové definice SI","summary":"Mezinárodní výbor pro míry a váhy (CIPM) navrhl v roce 2011 změnu definic základních jednotek soustavy SI, která byla přijatá v roce 2018 a vstoupila v platnost v květnu 2019. Sada sedmi základních jednotek jako takových zůstala zachována: metr, kilogram, sekunda, kelvin, ampér, kandela a mol. Staré definice sekundy, metru a kandely byly považovány za vyhovující, a proto se změnily jen jejich formulace s ohledem na jednotný formát pro všechny jednotky. Definice kilogramu, ampéru, kelvinu a molu byly ale principiálně změněny tak, že každá z těchto jednotek je pevně spjata s určitou neměnnou vlastností přírody. Důležitým požadavkem na nové definice byla samozřejmě zpětná kompatibilita, tedy aby nové jednotky byly stejně velké jako stávající s maximální dosažitelnou přesností.\nProtože byly splněny všechny klíčové podmínky požadované pro zavedení (přesnost nových metod realizace etalonů i nová adjustace fundamentálních fyzikálních konstant), Generální konference pro míry a váhy (CGPM) schválila změnu definic na svém 26. zasedání ve Versailles 16. listopadu 2018. Změna vstoupila v platnost 20. května 2019, tedy symbolicky ve Světový den metrologie, který je výročím přijetí Metrické konvence.Řada autorů vyjadřuje kritiku vůči některým definicím - včetně toho, že návrh nedokázal řešit dopad rozbití vazby mezi definicí daltonu a definicemi kilogramu, molu a Avogadrovy konstanty.","url":"https://cs.wikipedia.org/wiki/Nov%C3%A9_definice_SI","thumbnail_url":"https://upload.wikimedia.org/wikipedia/commons/thumb/0/00/Standard_kilogram%2C_2.jpg/150px-Standard_kilogram%2C_2.jpg"},{"id":"7655","type":"good","language_code":"cs","title":"Plavuně","summary":"Plavuně (Lycopodiophyta), též známé jako plavuňové rostliny, jsou oddělení cévnatých rostlin, které se rozmnožují výtrusy a probíhá u nich rodozměna s fází samostatné pohlavní a nepohlavní generace jedinců. Je to velmi starobylá skupina rostlin, sesterská ke všem ostatním cévnatým rostlinám; tradičně byly zařazovány mezi kapraďorosty, čímž však vznikal z fylogenetického hlediska nepřirozený taxon. K roku 2016 se mezi plavuňové rostliny zahrnovalo celosvětově v různých pojetích zhruba 1330 druhů, což představuje méně než 0,5 % celkové druhové diverzity rostlin na Zemi. Jejich klasifikace byla upravena systémem Pteridosperm Phylogeny, známým jako PPG I, kterého se drží i tento článek.Plavuně se vyvíjejí již od prvohor, konkrétně od pozdního siluru (cca před 425 miliony lety); intenzivně se rozšířily v devonu a svého vrcholu dosáhly v karbonu, kdy jejich rozsáhlé porosty daly vzniknout dnešním černouhelným slojím. Stromové formy vymírají v permu až triasu, keřovité pak v druhohorách, takže do současnosti se zachovaly jen jako pozemně, epifyticky nebo zcela či částečně ponořeně rostoucí byliny. Centrum jejich rozšíření je ve vlhkých subtropech a tropech, rostou však i v temperátních oblastech, některé zasahují až za polární kruh nebo jsou součástí vysokohorské vegetace nad hranicí lesa. Málo se naopak vyskytují v suchých oblastech stepí, polopouští a pouští. Některé mají omezené medicínské či okrasné využití. Největším, kosmopolitně rozšířeným rodem je vraneček (Selaginella) s více než 700 druhy. V české přírodě se vzácně vyskytuje celkem 13 druhů plavuní, převážně v horách a podhůřích; patrně nejčastějším zástupcem těchto rostlin je plavuň vidlačka (Lycopodium clavatum).","url":"https://cs.wikipedia.org/wiki/Plavun%C4%9B","thumbnail_url":"https://upload.wikimedia.org/wikipedia/commons/thumb/f/f4/Karukold_2010.jpg/150px-Karukold_2010.jpg"},{"id":"765592","type":"good","language_code":"cs","title":"Wrong Way Up","summary":"Wrong Way Up je společné studiové album britských hudebníků Johna Calea a Briana Ena z roku 1990. Deska obsahuje deset autorských písní s celkovou stopáží 41 a půl minuty. Převážná část alba byla nahrána v Enově vlastním studiu ve Woodbridge. Dvojice spolu v minulosti mnohokrát spolupracovala, avšak nikdy nenatočila společnou desku. Na albu se podíleli jak Caleovi (David Young), tak i Enovi (Rhett Davies) dlouholetí spolupracovníci, stejně jako Enův bratr Roger. Pro Calea jde o druhé kolaborativní album vydané v tomto roce. Již v dubnu totiž vydal společnou nahrávku s Lou Reedem nazvanou Songs for Drella.","url":"https://cs.wikipedia.org/wiki/Wrong_Way_Up","thumbnail_url":null},{"id":"767945","type":"good","language_code":"cs","title":"Words for the Dying","summary":"Words for the Dying je jedenácté sólové studiové album velšského hudebníka a skladatele Johna Calea. Vydala jej dne 2. října roku 1989 vydavatelství Land Records, Opal Records a Warner Bros. Records. Album je složeno ze dvou cyklů. První z nich nese název „The Falklands Suite“ a sestává ze čtyř zhudebněných básní Dylana Thomase, který stejně jako Cale pocházel z Walesu, jedné introdukce a dvou interludií. Další část tvoří dvě sólové klavírní skladby a album uzavírá popová píseň. Producentem alba byl anglický hudebník Brian Eno, s nímž Cale spolupracoval již v minulosti. Značná část alba, konkrétně jeho orchestrální části, byla nahrána v Moskvě. Části byly dále nahrány v různých studiích ve Spojeném království a sólové klavírní skladby v New Yorku.","url":"https://cs.wikipedia.org/wiki/Words_for_the_Dying","thumbnail_url":null},{"id":"768186","type":"good","language_code":"cs","title":"Music for a New Society","summary":"Music for a New Society je osmé sólové studiové album velšského hudebníka a skladatele Johna Calea. Vydalo jej v roce 1982 hudební vydavatelství ZE Records a jeho producentem byl John Cale. Ten byl rovněž autorem většiny písní, na některých se podílel také dramatik Sam Shepard. Autorkou fotografie na obalu alba je Caleova bývalá manželka Betsey Johnsonová; na album svým zpěvem přispěla i jeho tehdejší manželka Risé. Jde o velmi osobní album, na kterém se hudebník vyrovnával se ztrátou svých přátel a štěstí.","url":"https://cs.wikipedia.org/wiki/Music_for_a_New_Society","thumbnail_url":null},{"id":"76994","type":"good","language_code":"cs","title":"Skopje","summary":"Skopje (makedonsky Скопје [Skopje], albánsky Shkupi) je hlavní a největší město Severní Makedonie. Je politickým, kulturním, hospodářským a akademickým centrem země.\nÚzemí Skopje je osídleno nejméně od roku 4000 př. n. l.; pozůstatky neolitického osídlení byly nalezeny v areálu staré pevnosti Kale, která se tyčí nad moderním centrem města. Původně paionské město Scupi se ve 2. století př. n. l. stalo hlavním městem Dardanie. Před přelomem letopočtů se osady zmocnili Římané a udělali z ní vojenský tábor. Když se v roce 395 n. l. rozdělila Římská říše na východní a západní část, Scupi přešlo pod byzantskou správu z Konstantinopole. Po většinu raného středověku se o město vedly spory mezi Byzancí a Bulharskou říší, jejímž hlavním městem bylo v letech 972–992. \nOd roku 1282 bylo město součástí Srbského carství a v letech 1346 až 1371 fungovalo jako jeho hlavní město. V roce 1392 byla Skopje dobyta osmanskými Turky, kteří ji nazvali Üsküb (اسکوب). Město zůstalo pod osmanskou nadvládou více než 500 let a sloužilo jako hlavní město sandžaku Üsküp a později kosovského vilájetu. V roce 1912 bylo během balkánských válek anektováno Srbským královstvím. Za první světové války se města zmocnilo Bulharsko a po válce se stalo součástí nově vzniklého Království Jugoslávie jako hlavní město Vardarské bánoviny. Za druhé světové války bylo město opět obsazeno Bulharskem a v roce 1945 se stalo hlavním městem Socialistické republiky Makedonie, federativního státu v rámci Jugoslávie. V roce 1963 Skopje postihlo katastrofální zemětřesení, které ji téměř zcela zničilo, ale obnova byla rychlá a doprovázel ji silný růst investic. Po rozpadu Jugoslávie se Skopje roku 1991 stala hlavním městem samostatného státu, nynější Severní Makedonie. \nSkopje leží na horním toku řeky Vardar a nachází se na hlavní severojižní balkánské trase mezi Bělehradem a Aténami. Je centrem kovozpracujícího, chemického, dřevařského, textilního, kožedělného a polygrafického průmyslu. Průmyslový rozvoj města doprovází rozvoj obchodu, logistiky a bankovnictví a důraz na oblast dopravy, kultury a sportu. Podle posledního oficiálního sčítání z roku 2021 žilo ve Skopji 423 000 obyvatel v urbanizované části a 527 000 obyvatel v celkem deseti opštinách, které tvoří město a kromě Skopje zahrnují mnoho dalších méně urbanizovaných a venkovských sídel, z nichž některá jsou od samotného města vzdálena 20 kilometrů nebo dokonce hraničí se sousedním Kosovem.","url":"https://cs.wikipedia.org/wiki/Skopje","thumbnail_url":"https://upload.wikimedia.org/wikipedia/commons/thumb/b/b5/%D0%A1%D0%9A_Old_Bridge%2C_Skopje_%2833745349220%29.jpg/150px-%D0%A1%D0%9A_Old_Bridge%2C_Skopje_%2833745349220%29.jpg"},{"id":"770368","type":"good","language_code":"cs","title":"Fear","summary":"Fear [fír], (angl. strach) může být:\n\nFear (album, John Cale) – album Johna Calea z roku 1974\nFear (album, Toad the Wet Sprocket) – album skupiny Toad the Wet Sprocket z roku 1991\nFear (album, Royal Hunt) – album skupiny Royal Hunt z roku 1999\nFear (skupina) – americká punk rocková skupina\nFear Factory – americká death metalová skupina","url":"https://cs.wikipedia.org/wiki/Fear","thumbnail_url":null},{"id":"770369","type":"good","language_code":"cs","title":"Helen of Troy","summary":"Helen of Troy může být:\n\nHelena (mytologie) (anglicky Helen of Troy)Helen of Troy (album) – album Johna Calea z roku 1975\nHelen of Troy (film) – film z roku 1956","url":"https://cs.wikipedia.org/wiki/Helen_of_Troy","thumbnail_url":null},{"id":"770556","type":"good","language_code":"cs","title":"Picture Perfect","summary":"Picture Perfect může znamenat:\nVe filmu:\n\nPicture Perfect (film, 1995) – komedie, v hlavních rolích hrají Dave Thomas a Mary Page Keller\nPicture Perfect (film, 1997) – romantická komedie, hrají Jennifer Aniston and Jay MohrV literatuře:\n\nPicture Perfect (román) – román z roku 1995, který napsal Jodi Picoult\nPicture Perfect – román inspirovaný televizním seriálem ČarodějkyV hudbě:\n\nPicture Perfect – album skupiny Every Avenue\nPicture Perfect – album skupiny Soil\nPicture Perfect – album pianisty Ahmad Jamala\nPicture Perfect – album skupiny Sky\n„Picture Perfect“ – píseň zpěvačky Angela Via\n„Picture Perfect“ – píseň  z alba The Sound of Revenge od rappera Chamillionaire\n„Picture Perfect“ – píseň z alba Exclusive od Chrise Browna\n„Picture Perfect!“ – píseň z alba Cupcakes Taste Like Violence od Jeffree Star\n„Picture Perfect“ – píseň z alba Change Your World od Michaela W. Smitha\n„Picture Perfect“ – píseň z alba Folklore Nelly Furtado","url":"https://cs.wikipedia.org/wiki/Picture_Perfect","thumbnail_url":null},{"id":"77097","type":"good","language_code":"cs","title":"Škoda 1101/1102","summary":"Škoda 1101 respektive Škoda 1102, známé také pod lidovou přezdívkou Tudor, jsou osobní a lehké užitkové automobily, vyráběné v národním podniku Automobilové závody (AZNP) Mladá Boleslav a jeho pobočných závodech, především v Kvasinách a Vrchlabí. Vůz Škoda 1101 je modernizací předválečného typu Škoda Popular 1101, od kterého se liší především upravenou karoserií. Jeho výroba byla zahájena v roce 1946, od roku 1949 jej doplnil souběžně vyráběný modernizovaný typ Škoda 1102. Vozy Škoda 1101/1102 vznikaly ve velkém počtu karosářských variant. Ty zahrnovaly základní dvoudveřový sedan (tudor), čtyřdveřový sedan, dodávku, sanitu, kombi, tudor-kabriolet, roadster a vojenskou otevřenou verzi VO/P. Mezi lety 1946–1952 bylo vyrobeno 71 591 vozů všech verzí , z nichž velká většina byla exportována do řady zemí, nejvíce do Polska, Nizozemska a Belgie. Na bázi vozu Škoda 1101 vzniklo několik kusů závodních speciálů Škoda Sport a Škoda Supersport.","url":"https://cs.wikipedia.org/wiki/%C5%A0koda_1101/1102","thumbnail_url":"https://upload.wikimedia.org/wikipedia/commons/thumb/f/f2/%C5%A0koda_1101_tudor.JPG/150px-%C5%A0koda_1101_tudor.JPG"},{"id":"771627","type":"good","language_code":"cs","title":"S’-ma Čchien","summary":"S’-ma Čchien (čínsky pchin-jinem Sīmǎ Qiān, znaky 司馬遷, 145 př. n. l. nebo 135 př. n. l.? – 86 př. n. l.?), zdvořilostním jménem C’-čchang (čínsky pchin-jinem Zǐcháng, znaky 子長), byl čínský historik a spisovatel. Je považován za zakladatele čínské historiografie. Spolu s Hérodotem, s nímž je často srovnáván, bývá dokonce nazýván otcem dějepisu jako takového. Jeho zásadní dílo, Zápisky historika (Š’-ťi), neboli Kniha vrchních písařů, popisuje dějiny Číny od mytických počátků kolem roku 2600 př. n. l. i okolních národů. S’-ma Čchien se v něm pokusil uspořádat historické údaje, zevšeobecnit je a dobrat se pochopení zákonitostí dějin, „cesty Nebes“. Dílo mimořádné svým rozsahem i literární úrovní se stalo vzorem pro pozdější historiky, počínaje Kronikou Chanů z 1. století n. l., i spisovatele.\nPocházel z rodu tradičně se věnujícího historii, jeho otec S’-ma Tchan vykonával u dvora Wu-tiho, císaře říše Chan, funkci dvorského písaře, se zodpovědností za kalendář, císařský archív a knihovnu. Už S’-ma Tchan začal shromažďovat materiály a sepisovat dějiny Číny, roku 110 př. n. l. však nad rozdělanou prací zemřel. S’-ma Čchien slíbil otci, že dílo sestaví. Po smrti otce převzal jeho úřad, roku 104 př. n. l. dokončil sbírání materiálů a začal psát Zápisky.\nRoku 99 př. n. l. se zapletl do případu generála Li Linga, potrestaného za neúspěch tažení proti Siungnuům. S’-ma Čchien se Li Linga zastal, což mu vyneslo hněv panovníka, uvěznění a odsouzení k smrti. Neměl prostředky na vykoupení se z trestu, proto náhradou za popravu přivolil k neméně potupné kastraci. Po propuštění z vězení ho císař jmenoval vrchním tajemníkem ve vnitřním sekretariátu čung-šu. V letech 93/91 př. n. l. dokončil své dílo a o několik let později zemřel.","url":"https://cs.wikipedia.org/wiki/S%E2%80%99-ma_%C4%8Cchien","thumbnail_url":"https://upload.wikimedia.org/wikipedia/commons/thumb/3/3b/Sima_Qian_%28painted_portrait%29.jpg/150px-Sima_Qian_%28painted_portrait%29.jpg"},{"id":"772694","type":"good","language_code":"cs","title":"C. S. Leigh","summary":"C. S. Leigh, známý také jako Kristian či Christian Leigh, (1964? – 2016?) byl britsko-americký umělecký kurátor, filmový režisér a módní návrhář. Svou kariéru zahájil v první polovině osmdesátých let jako módní návrhář, jeho šaty údajně nosilo několik známých hereček. Vzhledem k finančním problémům tuto kariéru ukončil a na nějaký čas o něm nebylo slyšet. V roce 1987 se znovu objevil na scéně, tentokrát coby kurátor výstav umění. Po několika menších výstavách zorganizoval v roce 1989 v Salcburku velmi nákladnou přehlídku The Silent Baroque. Následovaly další výstavy, které často bývaly inspirovány filmem. Čtyři z nich dokonce dostaly své názvy podle snímků Alfreda Hitchcocka. Kurátorské činnosti se přestal věnovat po výstavě v Benátkách roku 1993, která za sebou zanechala značné dluhy a na dlouhou dobu se ani zde vystavená díla nevrátila do rukou vlastníků. V tomto období rovněž editoval katalogy svých výstav a přispěl články do několika časopisů o umění.\nOd druhé poloviny devadesátých let se Leigh zaměřoval na režii filmů, přičemž většina nebyla nikdy dostupná širší veřejnosti, a to navzdory tomu, že v nich vystupovali známí herci, jako například Béatrice Dalle, Marianne Faithfullová a Thure Lindhardt. Nejdostupnějším z nich je film Process (2004), který byl uveden i na několika velkých filmových festivalech. Mezi jeho další snímky patří See You at Regis Debray (2005), odehrávající se v jediném bytě, ve kterém se ukrývá Andreas Baader, jediná postava filmu. Z jeho dílny pochází také dokumentární film A Quiet American: Ralph Rucci & Paris (2012) pojednávající o módním návrháři Ralphu Ruccim. Hudbu k různým jeho filmům složili John Cale, Rjódži Ikeda a Thurston Moore. Častým spolupracovníkem byl řecký kameraman Giorgos Arvanitis. V letech 2009 a 2010 Leigh vydal dvě čísla vlastního rozsáhlého magazínu Syntax. Ke konci života pracoval na několika dalších filmech a rovněž bylo uspořádáno několik výstav zaměřených na jeho kariéru.","url":"https://cs.wikipedia.org/wiki/C._S._Leigh","thumbnail_url":null},{"id":"773","type":"good","language_code":"cs","title":"Jupiter","summary":"Slovo Jupiter může znamenat:\n\nJupiter (mytologie) – římský bůh; o podobné postavě z řecké mytologie pojednává článek Zeus.\nJupiter (planeta) – planeta sluneční soustavy\nJupiter-C – americká suborbitální raketa\nBristol Jupiter – britský hvězdicový motor\nPGM-19 Jupiter – americká balistická střela středního dosahu\nWoodford machine Jupiter – britské lidskou silou poháněné letadlo\nSymfonie č. 41 Wolfganga Amadea Mozarta zvaná \"Jupiter\"\nJupiter – první disk alba Stadium Arcadium od skupiny Red Hot Chili Peppers.\nJupiter (továrna) – továrna na Ukrajině, poblíž města Pripjať","url":"https://cs.wikipedia.org/wiki/Jupiter","thumbnail_url":null},{"id":"778384","type":"good","language_code":"cs","title":"Tuleň Weddellův","summary":"Tuleň Weddellův (Leptonychotes weddellii) je velký mořský savec, jehož domovinou jsou studené vody Jižního oceánu okolo celé Antarktidy. Jedná se o savce s nejjižnějším habitatem na světě. Druh představuje jediného zástupce monotypického rodu Leptonychotes. Tuleň má zavalité tělo vřetenovitého tvaru s tmavou, stříbřitě kropenatou srstí. Oči jsou tmavé a velké a dobře přizpůsobené šerosvitu pod vodou. Stejně jako ostatní tuleňovití i tuleni Weddelovi postrádají ušní boltce. V orientaci pod vodou jim pomáhají tmavé vibrisy. Samice měří 2,6–3,3 m a váží 400–500 kg, samci měří 2,5–2,9 m a jejich váha se pohybuje kolem 300–450 kg.\nVětšina populace tuleňů Weddelových žije na ledě, občas se vyskytují i na nezaledněných březích (např. v Jižní Georgii). Samice se na jaře shlukují do volných skupin maximálně 50 tulenic, aby vrhly mláďata. K vrhu jednoho či výjimečně dvou mláďat dochází od konce září do počátku listopadu. Laktace probíhá 7–8 týdnů, poté se mláďata osamostatňují. Po laktaci samice odchází do vody, kde se krmí a páří se samci, kteří si mezitím ustanovili podvodní teritoria v blízkosti samičích shromaždišť. U samic probíhá odložená nidace, což jim dává prostor na vykrmení se po energetických ztrátách spojených s obdobím laktace a línáním.\nŽiví se rybami a hlavonožci, jídelníček doplňují krilem a korýši. Potravu loví pouze ve vodě. Jsou zdatní potápěči, dokáží se potopit až na 82 minut do 600m hloubek, avšak typický ponor probíhá kratší dobu a v mělčích vodách. Druh je unikátní hlasovým projevem, který zahrnuje desítky typů volání různých délek a frekvencí. Zpěv občas doplňuje i ultrazvukem, jehož význam zůstává nejasný. Hlavního predátora druhu představují kosatky, avšak na mláďata občas útočí i tuleni leopardí. Početnost populace je složité odhadnout kvůli extrémnímu habitatu tuleňů. Odhaduje se na 0,2–1 milion jedinců. Jelikož tuleně nic akutně neohrožuje, Mezinárodní svaz ochrany přírody hodnotí druh jako málo dotčený. \nDruhové jméno Weddellův dostal tuleň po mořeplavci a velrybáři Jamesi Weddellovi, který jej objevil.","url":"https://cs.wikipedia.org/wiki/Tule%C5%88_Weddell%C5%AFv","thumbnail_url":"https://upload.wikimedia.org/wikipedia/commons/thumb/8/8a/Corp1516_-_Flickr_-_NOAA_Photo_Library.jpg/150px-Corp1516_-_Flickr_-_NOAA_Photo_Library.jpg"},{"id":"78021","type":"good","language_code":"cs","title":"Seznam pilotovaných vesmírných letů 2000–2009","summary":"Seznam pilotovaných letů s lidskou posádkou v letech 2000–2009 zahrnuje 58 orbitálních a 3 suborbitální pilotované kosmické lety. V uvedeném období proběhla poslední mise na stanici Mir, lety k Mezinárodní vesmírné stanici, nehoda raketoplánu Columbia, lety čínských kosmických lodí Šen-čou a první soukromé suborbitální lety.\nRoku 2000 začala nová etapa kosmických letů – v červnu odletem 28. expedice skončilo čtrnáctileté osídlení stanice Mir. Naopak začátkem listopadu na Mezinárodní vesmírnou stanici (ISS) přiletěla Expedice 1, čímž začalo trvalé osídlení nové stanice. Výměna posádek a výstavba ISS byly náplní většiny ruských a amerických pilotovaných letů následujících let. Výjimkou byly jen čtyři samostatné mise amerických raketoplánů – let STS-99 roku 2000, dvě servisní mise k Hubbleovu vesmírnému dalekohledu a let STS-107 raketoplánu Columbia, který při přistání lodi skončil zničením raketoplánu a smrtí posádky. Zatímco americká vesmírná agentura NASA používala k letům do vesmíru raketoplány Space Shuttle, ruský Roskosmos disponoval kosmickými loděmi Sojuz.\nV prvním desetiletí 21. století proběhly také první tři čínské pilotované kosmické lety – mise Šen-čou 5, 6 a 7 – a první tři suborbitální lety soukromé kosmické lodě – mise SpaceShipOne 15P až 17P.","url":"https://cs.wikipedia.org/wiki/Seznam_pilotovan%C3%BDch_vesm%C3%ADrn%C3%BDch_let%C5%AF_2000%E2%80%932009","thumbnail_url":"https://upload.wikimedia.org/wikipedia/commons/thumb/0/06/ISS_after_STS-116_in_December_2006.jpg/150px-ISS_after_STS-116_in_December_2006.jpg"},{"id":"780986","type":"good","language_code":"cs","title":"Mick Ronson","summary":"Mick Ronson, přezdívaný Ronno (26. května 1946 – 29. dubna 1993), byl anglický zpěvák, kytarista, hudební producent a skladatel. Přestože byla jeho hlavním nástrojem kytara, byl Ronson multiinstrumentalistou – příležitostně hrál například na baskytaru, různé klávesové nástroje, foukací harmoniku, zobcovou flétnu a perkuse. Do širšího povědomí se dostal počátkem sedmdesátých let jako člen doprovodné skupiny zpěváka Davida Bowieho, která byla označována názvem The Spiders from Mars. Později dlouhodobě spolupracoval se zpěvákem Ianem Hunterem, mimo jiné krátce jako člen kapely Mott the Hoople.\nBěhem své kariéry spolupracoval s desítkami dalších hudebníků, mezi něž patří například Bob Dylan, Lou Reed a John Mellencamp. Jako producent se podílel například na albech Rogera McGuinna, Davida Johansena nebo Morrisseye. Zároveň se věnoval sólové kariéře. Své první album s názvem Slaughter on 10th Avenue vydal roku 1974, později následovala další dvě. Zemřel na rakovinu jater v šestačtyřiceti letech. Americký časopis Rolling Stone jej zařadil do svého žebříčku sta nejlepších kytaristů všech dob.","url":"https://cs.wikipedia.org/wiki/Mick_Ronson","thumbnail_url":"https://upload.wikimedia.org/wikipedia/commons/thumb/8/88/Mick_Ronson_1981_1.jpg/150px-Mick_Ronson_1981_1.jpg"},{"id":"786704","type":"good","language_code":"cs","title":"Michael Myers","summary":"Michael Audrey Myers (* 19. října 1957) je fiktivní filmová postava z americké filmové hororové série Halloween. Poprvé se objevil v hororovém filmu Johna Carpentera jménem Halloween z roku 1978 jako chlapec, který zprvu zavraždil svou starší sestru Judith a po 15 letech – již jako dospělý, jenž utekl z psychiatrického ústavu – si přišel zpět do svého rodného města Haddonfield pro svou mladší sestru Laurie Strodeovou, kterou ztvárnila Jamie Lee Curtis.\nPostava se kromě filmů také vyskytuje i v několika komiksech a románech, především v románu Curtise Richardse z roku 1979, který nepojednává o filmu, nýbrž se zabývá postavou Michaela Myerse samotného. Tvůrci postavy jsou John Carpenter a Debra Hillová.","url":"https://cs.wikipedia.org/wiki/Michael_Myers","thumbnail_url":"https://upload.wikimedia.org/wikipedia/commons/thumb/5/5e/Michael_Myers_mask.jpg/150px-Michael_Myers_mask.jpg"},{"id":"787658","type":"good","language_code":"cs","title":"Fotografie v Dánsku","summary":"Jako v mnoha zemích byl vývoj techniky, řemesla a umění fotografie v Dánsku mimo jiné důsledkem změny technologie, zlepšování ekonomických podmínek a míry uznání fotografie jako svéprávné formy umění. Fotografie v Dánsku se vyvíjela za silné spoluúčasti a zájmu od samotných počátků tohoto umění v roce 1839 k úspěchům značného počtu Dánů ve světě fotografie do dnešních dní. Průkopníci, jako byli Mads Alstrup a Georg Emil Hansen připravili cestu pro tuto rychle rostoucí profesi během druhé poloviny 19. století, oba byli mezinárodně uznávanými zároveň uměleckými a novinářskými fotografy. Fotografie v Dánsku byla časem přijata jako umělecká forma a dnes se dánští fotografové aktivně účastní na klíčových výstavách po celém světě.Mezi nejúspěšnější současné dánské fotografy se řadí Jacob Aue Sobol, který získal uznání za podmanivé portréty své grónské přítelkyně a Per Bak Jensen, který představil nový pohled na moderní krajinářskou fotografii. V novinářské fotografii patří mezi oceňované například Jan Grarup a Claus Bjørn Larsen, kteří se zabývali válečnými konflikty světového významu za posledních 20 let.","url":"https://cs.wikipedia.org/wiki/Fotografie_v_D%C3%A1nsku","thumbnail_url":"https://upload.wikimedia.org/wikipedia/commons/thumb/f/ff/Peter_Faber_Ulfeldts_Plads_1840.jpg/150px-Peter_Faber_Ulfeldts_Plads_1840.jpg"},{"id":"78984","type":"good","language_code":"cs","title":"Orel bělohlavý","summary":"Orel bělohlavý (Haliaeetus leucocephalus) je velký dravý pták žijící v Severní Americe. Je to národní pták a státní symbol Spojených států amerických. Vyskytuje se na většině území Kanady a Aljašky, v celých kontinentálních Spojených státech a na severu Mexika, většinou poblíž velkých otevřených vod s bohatými zásobami potravy a starými stromy na hnízdění. Má dva poddruhy, jižní H. l. leucocephalus a severní H. l. washingtoniensis, jejichž areály jsou vymezeny zhruba rovnoběžkou 38° severní šířky.\nNa konci 20. století byl orel bělohlavý v kontinentálních Spojených státech na pokraji vyhynutí, zatímco na většině území Aljašky a Kanady byl hojný. Poté se však jeho populace v USA obnovila a ustálila, takže byl 12. července 1995 přesunut ze seznamu ohrožených druhů USA na seznam mírně ohrožených a 28. června 2007 byl odstraněn i z tohoto seznamu.","url":"https://cs.wikipedia.org/wiki/Orel_b%C4%9Blohlav%C3%BD","thumbnail_url":"https://upload.wikimedia.org/wikipedia/commons/thumb/b/b9/Haliaeetus_leucocephalus_-Skagit_valley-8-2c.jpg/150px-Haliaeetus_leucocephalus_-Skagit_valley-8-2c.jpg"},{"id":"79217","type":"good","language_code":"cs","title":"Tygr","summary":"Tygr (Panthera tigris) je velká kočkovitá šelma žijící v Asii. Ze současných kočkovitých šelem je největší a díky charakteristickým tmavým pruhům na zlatožluté či rudohnědé srsti nezaměnitelný. Dříve byl druh rozdělován do 9 poddruhů, v současné době jsou rozeznávány pouze 2 poddruhy. Někteří tygři běžně dosahují délky trupu přes 2 m, délka ocasu bývá až 90 cm a váha samců mnohdy více než 200 kg; samice jsou výrazně menší, dosahují váhy maximálně kolem 130 kg. Díky těmto parametrům je tygr po ledním a hnědém medvědovi třetím největším suchozemským predátorem.\nTygři jsou obvykle samotáři. Jejich hlavní kořistí jsou velcí sudokopytníci. Obývají různé biotopy, od tropických lesů, přes stepi a mokřady až k severským tundrám. Původně areál rozšíření sahal od Kavkazu a východního Turecka do středoasijských stepí, od indického subkontinentu přes Zadní Indii a východní Čínu na ruský dálný východ. Areál také zahrnoval indonéské ostrovy Sumatra, Jáva a Bali. Dnes tygr obývá pouze malé zbytky původního areálu. Podle odhadů v současnosti žije v divočině 3 000 až 5 000 tygrů, většinou v národních parcích či rezervacích. Tygr je klasifikován IUCN jako ohrožený druh.","url":"https://cs.wikipedia.org/wiki/Tygr","thumbnail_url":"https://upload.wikimedia.org/wikipedia/commons/thumb/0/03/Panthera_tigris%2C_2017_%28cropped%29.jpg/150px-Panthera_tigris%2C_2017_%28cropped%29.jpg"},{"id":"795460","type":"good","language_code":"cs","title":"Gisèle Freundová","summary":"Gisèle Freundová (původním jménem Gisela Freund, v některých pramenech uváděna jako Gisèle Freund, 19. prosince 1908, Berlín – 31. března 2000, Paříž) byla francouzská fotografka německého původu, historička a autorka knih o fotografii. Je známá svými dokumentárními fotografiemi a portréty spisovatelů a umělců. Její nejznámější kniha je Photographie et société (Fotografie a společnost) z roku 1974 o užití a zneužití fotografie v médiích.","url":"https://cs.wikipedia.org/wiki/Gis%C3%A8le_Freundov%C3%A1","thumbnail_url":"https://upload.wikimedia.org/wikipedia/commons/thumb/4/49/Gis%C3%A8le-Freund.jpg/150px-Gis%C3%A8le-Freund.jpg"},{"id":"79622","type":"good","language_code":"cs","title":"Kaple Nejsvětější Trojice","summary":"Kaplí zasvěcených Nejsvětější Trojici je více:\n\nKaple Nejsvětější Trojice (Benešov nad Ploučnicí)\nKaple Nejsvětější Trojice (Bezděkov pod Třemšínem)\nKaple Nejsvětější Trojice (Bělá pod Bezdězem)\nKaple Nejsvětější Trojice (Borek)\nKaple Nejsvětější Trojice (Brtníky)\nKaple Nejsvětější Trojice (Častolovice)\nKaple Nejsvětější Trojice (Čejkovice)\nKaple Nejsvětější Trojice (Červená Lhota)\nKaple Nejsvětější Trojice (Česká Skalice)\nKaple Nejsvětější Trojice (České Budějovice)\nKaple Nejsvětější Trojice (Český Dub)\nKaple Nejsvětější Trojice (Dejvice)\nKaple Nejsvětější Trojice (Děrné)\nKaple Nejsvětější Trojice (Doubice)\nKaple Nejsvětější Trojice (Hablov)\nKaple Nejsvětější Trojice (Horní Branná)\nKaple Nejsvětější Trojice (Houska)\nKaple Nejsvětější Trojice (Chábory)\nKaple Nejsvětější Trojice (Chlumec)\nKaple Nejsvětější Trojice (Chrastice)\nKaple Nejsvětější Trojice (Jaroměř)\nKaple Nejsvětější Trojice (Kladruby)\nKaple Nejsvětější Trojice (Klášterská Lhota)\nKaple Nejsvětější Trojice (Království)\nKaple Nejsvětější Trojice (Křinec)\nKaple Nejsvětější Trojice (Lemberk)\nKaple Nejsvětější Trojice (Lhotky)\nKaple Nejsvětější Trojice (Lom)\nKaple Nejsvětější Trojice (Luhov)\nKaple Nejsvětější Trojice (Markvartovice)\nKaple Nejsvětější Trojice (Maršíkov)\nKaple Nejsvětější Trojice (Mikulášovice)\nKaple Nejsvětější Trojice (Nebočady)\nKaple Nejsvětější Trojice (Nová Víska)\nKaple Nejsvětější Trojice (Ohařice)\nKaple Nejsvětější Trojice (Pardubice)\nKaple Nejsvětější Trojice (Plzeň)\nKaple Nejsvětější Trojice (Praha-Smíchov)\nKaple Nejsvětější Trojice (Pražský hrad) – v Ústavu šlechtičen\nKaple Nejsvětější Trojice (Prostějov)\nKaple Nejsvětější Trojice (Rokytník)\nKaple Nejsvětější Trojice (Rosice)\nKaple Nejsvětější Trojice (Rozsochatec)\nKaple Nejsvětější Trojice (Sedlec)\nKaple Nejsvětější Trojice (Sněžná)\nKaple Nejsvětější Trojice (Sokolov)\nKaple Nejsvětější Trojice (Stolín)\nKaple Nejsvětější Trojice (Suchá Rudná)\nKaple Nejsvětější Trojice (Svor)\nKaple Nejsvětější Trojice (Švařec)\nKaple Nejsvětější Trojice (Teplá)\nKaple Nejsvětější Trojice (Vysoký Potok)\nKaple Nejsvětější Trojice (Zákoutí)\nKaple Nejsvětější Trojice (Žireč)…a další.","url":"https://cs.wikipedia.org/wiki/Kaple_Nejsv%C4%9Bt%C4%9Bj%C5%A1%C3%AD_Trojice","thumbnail_url":"https://upload.wikimedia.org/wikipedia/commons/thumb/7/78/Sm%C3%ADchov%2C_kaple_Nejsv%C4%9Bt%C4%9Bj%C5%A1%C3%AD_Trojice.JPG/150px-Sm%C3%ADchov%2C_kaple_Nejsv%C4%9Bt%C4%9Bj%C5%A1%C3%AD_Trojice.JPG"},{"id":"79938","type":"good","language_code":"cs","title":"Kostel Narození Panny Marie","summary":"Kostelů zasvěcených Narození Panny Marie je více:","url":"https://cs.wikipedia.org/wiki/Kostel_Narozen%C3%AD_Panny_Marie","thumbnail_url":null},{"id":"801478","type":"good","language_code":"cs","title":"Carolus Rex","summary":"Carolus Rex je šesté studiové album švédské heavymetalové hudební skupiny Sabaton. Vydáno bylo 28. května 2012 společností Nuclear Blast a jako producent se na něm podílel Peter Tägtgren. Jedná se o čistě konceptuální album mapující období švédského impéria v rozmezí let 1611 až 1718, během příběhu se tedy na švédském trůně vystřídá celkem pět panovníků. Své místo na desce dostala i skladba „1648“, která pojednává o obléhání Prahy švédskými vojsky. Nahrávání alba probíhalo ve studiu Abyss Studio nacházejícím se ve vesnici Pärlby poblíž města Ludvika od ledna 2012 a trvalo přibližně měsíc. Hudebně se jedná o pro Sabaton spíše nezvyklý styl, deska totiž obsahuje prvky symfonického metalu; tedy epické orchestrace a mužské či ženské sbory. Texty byly napsány a nazpívány ve dvou jazycích, angličtině a švédštině.\nDeska byla hudebními kritiky hodnocena převážně kladně, dařilo se jí také komerčně; kromě vysokých umístění v evropských hitparádách byla ve Švédsku jako první deska kapely oceněna platinovou deskou (o šest let později získala čtyřplatinové ocenění) a v Polsku zlatou deskou. Paradoxně šlo o poslední album pro většinu členů kapely, ještě před jeho vydáním totiž došlo k rozpadu, kdy z původní sestavy zůstali pouze zpěvák Joakim Brodén a byskytarista Pär Sundström. Ostatní členové skupiny opustili hlavně z rodinných důvodů, vadila jim především dlouhá koncertní turné. Dvojice Brodén-Sundström sestavu rychle obměnila a vydala se s ní na turné k podpoře desky. Kromě Evropy vystupovali také v Americe, a to poprvé ve své historii jako headliner. Skupina mimo jiné hrála také na festivalu Przystanek Woodstock, taktéž jako headliner, před více než půl milionem lidí.","url":"https://cs.wikipedia.org/wiki/Carolus_Rex","thumbnail_url":"https://upload.wikimedia.org/wikipedia/commons/thumb/4/41/Sabaton%2C_P%C3%A4r_Sundstr%C3%B6m_04.jpg/150px-Sabaton%2C_P%C3%A4r_Sundstr%C3%B6m_04.jpg"},{"id":"807983","type":"good","language_code":"cs","title":"Shifty Adventures in Nookie Wood","summary":"Shifty Adventures in Nookie Wood je studiové album velšského hudebníka Johna Calea z roku 2012; v pořadí patnácté, které vyšlo výhradně pod jeho jménem. Jde o jeho první řadové album po sedmi letech; poslední s názvem Black Acetate vyšlo v září 2005. Předchozí dvě studiová alba, tedy HoboSapiens (2003) a Black Acetate vyšla u velkého vydavatelství, konkrétně EMI Records. Toto album vyšlo u nezávislé společnosti Double Six Records spadající pod Domino Records. S výjimkou jedné skladby je autorem, aranžérem i producentem všech ostatních sám Cale. Obsahuje dvanáct různorodých skladeb, sám Cale album popsal jako „směs chaosu a krásy“. Ve skladbách jsou slyšet prvky hip hopu, synthpopu i post-punku. Inspirací mu byli například Snoop Dogg, Chingo Bling nebo Erykah Badu.Nápady na nové skladby Cale shromažďoval přibližně tři roky před vydáním tohoto alba. Vzniklo jich kolem třiceti, z toho pak vybral dvanáct, které vyšly na finální verzi alba a dvě bonusové. Na rozdíl od svých předchozích alb skladby neskládal s kytarou či klavírem, ale začíná s elektronickými technologiemi. Skládal tak, že nejprve vytvořil rytmus a až poté přišel se zbytkem písně. Od předchozího alba uplynulo sedm let, Cale řekl, že na další se již tak dlouho čekat nebude. Následující desku nazvanou M:FANS hudebník vydal v lednu 2016. Ta však neobsahuje nově napsané písně, ale nové verze starších skladeb.","url":"https://cs.wikipedia.org/wiki/Shifty_Adventures_in_Nookie_Wood","thumbnail_url":null},{"id":"808092","type":"good","language_code":"cs","title":"The Boxing Mirror","summary":"The Boxing Mirror je osmé sólové studiové album amerického hudebníka Alejandra Escoveda. Vydáno bylo v květnu roku 2006 společností Back Porch Records a jeho producentem se stal velšský hudebník John Cale, Escovedův dlouholetý hrdina a později kamarád. Kromě nich na albu hraje dalších jedenáct hudebníků. Deska obsahuje celkem jedenáct písní různých žánrů. Stejně jako na starších albech, i písně z desky The Boxing Mirror jsou autobiografické, v tomto případě se zabývají tématem smrti a uzdravení. Escovedo v letech předcházejících vydání alba téměř zemřel kvůli dlouhodobě neléčené hepatitidě C a v jiných písních vzpomíná na svého zesnulého otce. Kritika album hodnotila převážně pozitivně, několik recenzentů jej v rámci Escovedovy tvorby označilo za mistrovské dílo.","url":"https://cs.wikipedia.org/wiki/The_Boxing_Mirror","thumbnail_url":null},{"id":"808124","type":"good","language_code":"cs","title":"Un été brûlant","summary":"Un été brûlant (francouzsky Horké léto) je francouzsko-italsko-švýcarský dramatický film z roku 2011. Natočil jej režisér Philippe Garrel podle scénáře, který napsal spolu s Marcem Cholodenkem a Caroline Deruas. Hlavními postavami jsou herečka Angèle (Monica Bellucciová), její manžel, malíř Frédéric (Louis Garrel), herec Paul (Jérôme Robart) a jeho přítelkyně Élisabeth (Céline Salletteová). Film je vyprávěn z Paulova pohledu, který po Frédéricově smrti retrospektivně vypráví o jejich přátelství. Film rozvíjí vztahy dvou párů – rozpadajícího se manželství prvního z nich a začínajícího vztahu druhého.\nZčásti je poctou filmu Pohrdání, který natočil Jean-Luc Godard, a částečně byl inspirován režisérovým přítelem Frédéricem Pardem. Autorem originální hudby k filmu je velšský hudebník John Cale, který s režisérem spolupracoval již v minulosti. Svou premiéru si snímek odbyl na Benátském filmovém festivalu, později byl uveden na festivalech v další zemích, stejně jako v kinech a později na DVD. Filmu se dostalo převážně negativní odezvy ze strany kritiků. Některým recenzentům vadily herecké výkony, jiným celkový koncept Garrelových vztahových filmů. Pochvaly se dostalo například kameře a hudbě. Sám Garrel na negativní odezvu reagoval tak, že filmy natáčí pro své fanoušky, nikoliv pro širokou veřejnost.","url":"https://cs.wikipedia.org/wiki/Un_%C3%A9t%C3%A9_br%C3%BBlant","thumbnail_url":null},{"id":"833700","type":"good","language_code":"cs","title":"Zákon klesajících výnosů","summary":"Zákon klesajících výnosů čili zákon snižujícího se mezního produktu je vlastnost výrobního procesu, u kterého mezní produkt každého výrobního faktoru klesá s přidáním každé další jednotky tohoto faktoru, pokud ostatní výrobní faktory zůstanou na stejné úrovni. Matematicky to znamená, že v oblasti platnosti zákona je druhá parciální derivace produkční funkce podle každého výrobního faktoru záporná (jinými slovy produkce je konkávní funkcí každého jednotlivého faktoru). Nejde o obecně platný zákon ve smyslu přírodních věd, přesto zákon klesajících výnosů v praxi platí velmi často, přinejmenším od jisté úrovně výrobního faktoru.\nKlesající výnosy byly objeveny nejprve v oblasti zemědělství a doklady pochopení jejich důsledků jsou již v antice, především u Xenofóna. Moderní formulaci zákona klesajících výnosů přinesl jako první Turgot roku 1767, dále teorii v tomto směru rozvinuli zejména britští ekonomové první poloviny 19. století. Ti klesající výnosy postulovali a zkoumali nejen na úrovni jednotlivé firmy či provozu, ale také na úrovni celých odvětví (David Ricardo) nebo i lidstva (Thomas Malthus).","url":"https://cs.wikipedia.org/wiki/Z%C3%A1kon_klesaj%C3%ADc%C3%ADch_v%C3%BDnos%C5%AF","thumbnail_url":"https://upload.wikimedia.org/wikipedia/commons/thumb/7/75/Diminishing_return.jpg/150px-Diminishing_return.jpg"},{"id":"834237","type":"good","language_code":"cs","title":"Psychedelic Pill","summary":"Psychedelic Pill je třicáté třetí studiové album kanadského hudebníka Neila Younga, vydané v říjnu 2012 u vydavatelství Reprise Records. Jde o jeho druhou spolupráci se skupinou Crazy Horse v roce 2012; v červnu toho roku spolu totiž vydali album Americana složené výhradně z coververzí. Rovněž jde o jejich první společné album složené z nových autorských písní od roku 2003, kdy vydali album Greendale.\nZ celkových osmi písní na albu tři přesahují desetiminutovou hranici a jedné z nich chybí dvě a půl minuty k půl hodině (zbylé dvě mají kolem šestnácti minut). Titulní skladba je na albu zahrnuta ve dvou verzích; na druhém místě je její klasická verze a na devátém alternativní mix. Se svou stopáží necelých devadesáti minut je album Psychedelic Pill Youngovo nejdelší studiové album a první studiové dvojalbum.","url":"https://cs.wikipedia.org/wiki/Psychedelic_Pill","thumbnail_url":null},{"id":"83792","type":"good","language_code":"cs","title":"Střítež","summary":"Název Střítež má více míst:\n\nStřítež (okres Žďár nad Sázavou) – obec v okrese Žďár nad Sázavou\nStřítež (okres Český Krumlov) – obec v okrese Český Krumlov\nStřítež (okres Jihlava) – obec v okrese Jihlava\nStřítež (okres Třebíč) – obec v okrese Třebíč\nStřítež (okres Frýdek-Místek) – obec v okrese Frýdek-Místek\nStřítež (okres Pelhřimov) – obec v okrese Pelhřimov\nStřítež (Dolní Kralovice) – část obce Dolní Kralovice v okrese Benešov\nStřítež (Hluboká) – část obce Hluboká v okrese Chrudim\nStřítež (Litochovice) – část obce Litochovice v okrese Strakonice\nStřítež (Kolinec) – část městyse Kolinec v okrese Klatovy\nStřítež (Polička) – část města Polička v okrese Svitavy\nStřítež (Trutnov) – část města Trutnov v okrese Trutnov\nStřítež (Černovice) – část města Černovice v okrese Pelhřimov\nStřítež (Vlksice) – část obce Vlksice v okrese Písek\nStřítež (Včelákov) – část obce Včelákov v okrese Chrudim\nStřítěž (Pavlov) – zaniklá vesnice, dnes hájovna s křížovou cestou, čp. 144 v části Pavlov obce Pavlov v okrese Šumperk\nStřítež nad Bečvou – obec v okrese Vsetín\nStřítež nad Ludinou – obec v okrese Přerov\nStřítež pod Křemešníkem – obec v okrese Pelhřimov\nZadní Střítež – obec v okrese Tábor\nHorní Střítež – část obce Nová Ves u Mladé Vožice v okrese Tábor\nVelká Střítež – část obce Horní Bradlo v okrese Chrudim","url":"https://cs.wikipedia.org/wiki/St%C5%99%C3%ADte%C5%BE","thumbnail_url":null},{"id":"845947","type":"good","language_code":"cs","title":"Jiří Sedmík","summary":"Jiří Sedmík (9. dubna 1893 Praha-Staré Město – 18. prosince 1942 v Plötzensee) byl český legionář, politik a diplomat. Během studií na Karlově univerzitě dostal povolávací rozkaz do rakousko-uherské armády bojující v první světové válce a byl odvelen na východní frontu do Ruska, kde však padl do zajetí. Následně vstoupil do československých legií. V Rusku se seznámil s Tomášem Garriguem Masarykem a stal se jeho průvodcem a tajemníkem během ruského Masarykova pobytu. Sedmík zorganizoval přesun legií po Transsibiřské magistrále do Československa a zastupoval republiku na mírových jednáních v Paříži. Během první republiky pracoval jako tajemník Edvarda Beneše a činný byl též v Českobratrské církvi evangelické. Po vypuknutí druhé světové války spolupracoval s protifašistickým odbojem (patřil mezi členy odbojové skupiny zformované kolem Karla Jaroše získávající informace z prostředí nacistických bezpečnostních složek), avšak v březnu 1941 byl zatčen a Lidovým soudem v červnu 1942 odsouzen k trestu smrti, který byl vykonán krátce před koncem toho roku.Sedmík ovládal šest cizích jazyků (francouzštinu, angličtinu, němčinu, ruštinu, polštinu a srbštinu) a byl i literárně činný. Napsal dvě práce z oblasti politiky a ekonomie.","url":"https://cs.wikipedia.org/wiki/Ji%C5%99%C3%AD_Sedm%C3%ADk","thumbnail_url":"https://upload.wikimedia.org/wikipedia/commons/thumb/c/c0/Ji%C5%99%C3%AD_Sedm%C3%ADk_%281893-1942%29.jpg/150px-Ji%C5%99%C3%AD_Sedm%C3%ADk_%281893-1942%29.jpg"},{"id":"85107","type":"good","language_code":"cs","title":"Panda červená","summary":"Panda červená (Ailurus fulgens), nazývaná též panda malá, je menší stromová šelma, jediný zástupce monotypické čeledi pandy malé (Ailuridae).Pandě velké není panda červená blízce příbuzná, má pouze podobný způsob života. Tradičně jsou uznávány dva poddruhy, genetické analýzy z roku 2020 však prokázaly, že se nejspíše jedná o dva samostatné fylogenetické druhy (čínská panda červená, himálajská panda červená) s odlišnou populační historií.Tato panda je o něco větší než kočka domácí. Má rudo-hnědou srst a dlouhý ocas, který ji pomáhá udržovat rovnováhu na stromech. Mezi samcem a samicí není téměř žádný rozdíl, mláďata se podobají dospělým jedincům. Ve volné přírodě se panda červená průměrně dožívá 8–10 let.Obývá horské lesy jižní Číny, Nepálu, Bhútánu, Indie a Myanmaru. Patří mezi nejvýše žijící zvířata na světě, vyskytuje se i ve více než 4 000 m n. m. Její potravu tvoří z velké většiny bambus, jídelníček si občas zpestří bobulemi, vejci nebo menšími zvířaty. Jde o samotářské zvíře, aktivní hlavně za úsvitu a soumraku. Po březosti trvající 3–4 měsíce samice rodí obvykle 1–2 mláďata, která jsou při narození úplně bezmocná. Matka se o ně stará zhruba rok.\nIUCN ji zařazuje mezi ohrožené druhy, v přírodě žije asi jen 16 000–20 000 jedinců. Ohrožuje ji především ztráta přirozeného prostředí a jeho fragmentace, také je občas lovena pro kožešinu. Pandy červené jsou s oblibou chovány v zoologických zahradách pro svůj vzhled a menší náročnost než panda velká.","url":"https://cs.wikipedia.org/wiki/Panda_%C4%8Derven%C3%A1","thumbnail_url":"https://upload.wikimedia.org/wikipedia/commons/thumb/5/5b/A_Kis_Panda.jpg/150px-A_Kis_Panda.jpg"},{"id":"855162","type":"good","language_code":"cs","title":"Takšoň","summary":"Takšoň (okolo 931 – počátkem 70. let 10. století; maďarsky Taksony) byl od roku 955 až do své smrti počátkem 70. let 10. století uherský velkokníže z rodu Arpádovců.\nNarodil se jako syn Zoltána a Menumorutovy dcery asi roku 931. Uherským velkoknížetem se stal pravděpodobně po katastrofické porážce Maďarů v bitvě na Lechu z roku 955. Ačkoli se jako mladý účastnil nájezdů do západní Evropy, za jeho vlády Maďaři útočili na Byzantskou říši. Podle kroniky Gesta Hungarorum se za Takšoňova panování v Uhersku usadily muslimské a pečeněžské skupiny. Zemřel na počátku sedmdesátých let 10. století.","url":"https://cs.wikipedia.org/wiki/Tak%C5%A1o%C5%88","thumbnail_url":"https://upload.wikimedia.org/wikipedia/commons/thumb/6/6d/Taksony_%28Chronicon_Pictum_033%29.jpg/150px-Taksony_%28Chronicon_Pictum_033%29.jpg"},{"id":"85961","type":"good","language_code":"cs","title":"Mil Mi-2","summary":"Mil Mi-2 (rusky Миль Ми-2, označován někdy také jako PZL Mil Mi-2, v kódovém označení NATO Hoplite, hoplít) je lehký dvoumotorový víceúčelový užitkový vrtulník s třílistým nosným rotorem a dvoulistým tlačným vyrovnávacím rotorem. Prototyp vrtulníku Mi-2 byl vyvíjen v Sovětském svazu od počátku 60. let 20. století. Jedná se o nástupce jiného sovětského vrtulníku – stroje Mil Mi-1. Oproti svému předchůdci jsou vrtulníky Mi-2 vybaveny dvěma turbohřídelovými motory, které mají podstatně vyšší výkon než původní pístové motory. Vrtulník tak může transportovat až osm pasažérů a pilota, zatímco předchozí typ byl schopen přepravovat pouze dva cestující a pilota. Prototyp Mi-2, označovaný jako V-2, vzlétl poprvé 22. září 1961, do sériové výroby se nový model dostal v roce 1966. Do roku 1998, kdy byla výroba ukončena, vzniklo celkem 5497 kusů, a vrtulníky Mi-2 tak patří k nejúspěšnějším typům. Jedná se o jediný ruský vrtulník, který byl vyráběn výhradně mimo Sovětský svaz, konkrétně v Polsku. Během let byly vrtulníky Mi-2 nasazeny u mnoha leteckých společností a podniků i v armádních a policejních letkách. Oblíbené byly především v zemích Varšavské smlouvy, ale létaly také v řadě dalších států. Z vrtulníku Mi-2 vzešel modernější stroj PZL Kania, jenž se neprosadil a bylo vyrobeno jen několik kusů.\nVrtulníky Mi-2 byly velmi populární také v Československu, kde jich velké množství létalo od roku 1972 ve službách Leteckého oddílu Ministerstva vnitra a pozdějších policejních letek, a od roku 1981 také v rámci Československé lidové armády. Letecký oddíl získal celkem 32 nových kusů Mi-2, armáda pak 44 kusů. Po roce 1990, kdy došlo ke změně společensko-politických poměrů, se v Československu, Česku a na Slovensku objevily další vrtulníky Mi-2, především u soukromých provozovatelů. Vrtulníky Mi-2 stály u zrodu letecké záchranné služby v Československu. Mezi lety 1987–1992, kdy byla síť letecké záchranné služby vybudována, se na většině stanic objevily právě stroje Mi-2. V 90. letech se u řady vrtulníků začalo projevovat jejich stáří a postupně byly ze služeb armády a policie vyřazovány. Rovněž u soukromých subjektů docházelo k modernizaci leteckého parku, a tak všechny „dvojky“, jak se vrtulníkům přezdívá, byly nahrazeny novějšími vrtulníky. Roku 2013 v Česku provozovalo šest kusů Centrum leteckého výcviku, divize státního podniku LOM Praha, které je využívalo především k výcviku armádních pilotů.","url":"https://cs.wikipedia.org/wiki/Mil_Mi-2","thumbnail_url":"https://upload.wikimedia.org/wikipedia/commons/thumb/1/1c/Polish_Mi-2_%2801%29.jpg/150px-Polish_Mi-2_%2801%29.jpg"},{"id":"86033","type":"good","language_code":"cs","title":"Gender","summary":"Gender (), česky sociální pohlaví, někdy rod, je pojem užívaný pro označení osobní identity a společenské role jedince ve vztahu k maskulinitě a feminitě. Gender jednotlivce v západní společnosti znamená, do jaké míry se daný člověk cítí být mužem či ženou, které pohlaví je mu okolím přisuzováno a jaké chování a povahové rysy jsou od něj proto očekávány. Pojmem gender může ale být míněna pouze genderová identita jedince nebo pouze genderové stereotypy a role.Na rozdíl od kategorie pohlaví, ze které gender vychází a která je založená především na biologických základech, bývá gender většinou chápán jako společenský konstrukt, tedy jako soubor lidmi vytvořených představ a pravidel. Tyto představy a pravidla se mohou lišit podle kultury a období, přičemž se mění jak počet společensky přijímaných genderů, tak charakteristiky, podle nichž se gender jednotlivce určuje. Západní společnosti obvykle vycházejí z konceptu dvou genderů (maskulinního a feminního, respektive mužského a ženského). Univerzalita a vhodnost tohoto striktně binárního pojetí však bývá zpochybňována, stejně jako možnost vůbec přesně oddělit pojmy pohlaví a gender.\nGender jedince je jedním z klíčových prvků jeho společenského života, jelikož se podílí na utváření jeho pozice v mocenských a emocionálních mezilidských vztazích. Přestože však existuje mnoho stereotypů a očekávaných projevů spojených s maskulinitou a feminitou, nejsou jednotlivé gendery ve všech aspektech exaktně vymezitelné. Chování, které se od jedince na základě genderu očekává či je akceptováno, se nazývá genderová role; souhrn těchto očekávání je pak označován za ideologii genderových rolí.Genderové otázky zkoumají gender studies, interdisciplinární obor využívající převážně sociologických, kulturologických a literárněvědných východisek a zahrnující pod sebe jako podobory ženská studia a mužská studia. V České republice existuje odborné pracoviště Národní kontaktní centrum – gender a věda a vychází časopis Gender a výzkum.","url":"https://cs.wikipedia.org/wiki/Gender","thumbnail_url":"https://upload.wikimedia.org/wikipedia/commons/thumb/e/e1/Combotrans.svg/150px-Combotrans.svg.png"},{"id":"872064","type":"good","language_code":"cs","title":"Jonathan Richman","summary":"Jonathan Richman (* 16. května 1951 Natick, Massachusetts, USA) je americký zpěvák a kytarista. S veřejným vystupováním začal v roce 1967. Značný vliv na něj tehdy měla experimentální rocková skupina The Velvet Underground, jejíž koncerty mnohokrát navštívil. V roce 1970 založil rockovou skupinu The Modern Lovers, která pořídila několik demonahrávek, ale již v únoru 1974 se rozpadla. V roce 1976 byly vydány některé její demonahrávky na albu The Modern Lovers, většinu z nich produkoval John Cale z The Velvet Underground. Richman v roce 1976 dal dohromady novou skupinu, která vystupovala a vydávala alba pod názvem Jonathan Richman and the Modern Lovers. Na přelomu sedmdesátých a osmdesátých let vystupoval sólově, později však zase začal hrát s kapelou. Po roce 1988 vystupoval a vydával desky výhradně pod svým vlastním jménem, občasně s doprovodnými hudebníky či dlouhodobě v duu s bubeníkem Tommym Larkinsem. Kromě koncertování a nahrávání alb složil hudbu k filmu Něco na té Mary je.","url":"https://cs.wikipedia.org/wiki/Jonathan_Richman","thumbnail_url":"https://upload.wikimedia.org/wikipedia/commons/thumb/3/32/2014JonathanRichman.jpg/150px-2014JonathanRichman.jpg"},{"id":"874191","type":"good","language_code":"cs","title":"Seznam hlasování o důvěře vládě České republiky","summary":"Vyslovení důvěry či nedůvěry vládě je v právním řádu České republiky základní způsob, jakým Poslanecká sněmovna Parlamentu České republiky rozhoduje o existenci vlády ČR a své podpoře pro ni. Je zakotveno v třetí hlavě Ústavy České republiky a vyplývá z principu, že je vláda coby reprezentant exekutivní moci politicky odpovědna Poslanecké sněmovně.Poslanecká sněmovna coby reprezentant zákonodárné moci tak plní – vedle své hlavní, zákonodárné funkce – funkci ustavující (ustavuje a uděluje legitimitu vládě po jejím jmenování) a funkci kontrolní (vyjádřením nedůvěry může vládu přimět k demisi). Jiným příkladem ustavující funkce Poslanecké sněmovny je např. volba veřejného ochránce práv nebo navrhování prezidenta NKÚ. Původně nejdůležitější funkci v tomto ohledu měla při volbě prezidenta (společně se Senátem), ta však platila jen do zavedení přímé volby prezidenta v roce 2012. Kontrolní funkci naplňuje také při svém běžném jednání pomocí interpelací členů vlády.Toto je seznam hlasování Poslanecké sněmovny PČR o vyslovení důvěry či nedůvěry vládě ČR v historii samostatné České republiky, tedy od roku 1993.\n\n","url":"https://cs.wikipedia.org/wiki/Seznam_hlasov%C3%A1n%C3%AD_o_d%C5%AFv%C4%9B%C5%99e_vl%C3%A1d%C4%9B_%C4%8Cesk%C3%A9_republiky","thumbnail_url":"https://upload.wikimedia.org/wikipedia/commons/thumb/7/7d/Zasedac%C3%AD_s%C3%A1l_Poslaneck%C3%A9_sn%C4%9Bmovny.jpg/150px-Zasedac%C3%AD_s%C3%A1l_Poslaneck%C3%A9_sn%C4%9Bmovny.jpg"},{"id":"876027","type":"good","language_code":"cs","title":"Mýtus o Usirovi","summary":"Mýtus o Usirovi je nejvýznamnější, nejvlivnější a z hlediska dnešních vědeckých poznatků nejrozsáhlejší mýtus staroegyptské mytologie. Doložen je nejpozději od doby 5. dynastie a následně byl nepřetržitě rozvíjen až do zániku staroegyptské civilizace, tedy po dobu téměř 3 tisíciletí. Ve své rozvinuté podobě vypráví o bohu Usirovi – dobrotivém prvním panovníkovi Egypta, o jeho úkladném zavraždění žárlivým bratrem Sutechem usilujícím o uzurpaci královské moci, o Usirově dočasném oživení zásluhou magické moci jeho oddané manželky Esety, takže spolu mohli zplodit svého syna Hora jako otcova mstitele, a o odplatě, kterou Hor po strastiplném dětství s Esetinou pomocí uskutečnil a přemožením Sutecha získal pro sebe královskou moc jako její legitimní dědic a pro svého otce Usira definitivní vítězství nad smrtí a proměnu ve věčného vládce podsvětí. Jednotlivé dějové linie mýtu jsou ovšem ve skutečnosti relativně samostatnými příběhy, takže moderní badatelé někdy celek vyprávění, systematizovaný ostatně teprve na přelomu 1. a 2. století, označují přesněji jako usirovský mytologický cyklus.\nMýtus, respektive jeho nejstarší základ, byl primárně součástí královské ideologie. Zde v kontextu egyptské představy o pohřbu zemřelého panovníka jako prostředku jeho vstupu mezi bohy vysvětloval božskou podstatu královské moci a její kontinuity prostřednictvím řádného pozemského následnictví, jimiž podle Egypťanů bylo zaručováno trvání kosmického a politického řádu světa a jeho vítězství nad silami chaosu; pravděpodobně z tohoto důvodu byl i začleněn do kosmologicko-kosmogonické nauky o iunském Devateru. Měl tedy, jako manifestace panovníkova výlučného postavení ve vztahu k božskému světu, „zcela výraznou politickou dimenzi a právem může být označen za mytické vyjádření egyptské státní myšlenky.“ Ačkoli tento rozměr mýtu byl v oficiálním náboženství stále nepřetržitě přítomen, přičemž o jeho životnosti svědčí opakované adaptování na měnící se společenské poměry (aktivně jej využívali např. ještě Ptolemaiovci), začal být od První přechodné doby a zejména pak od Střední říše pravděpodobně v souvislosti s probíhajícími společenskými změnami podíl na Usirově překonání smrti vztahován nejen na krále, ale na všechny zemřelé. \nSvou základní podobu získal mýtus o Usirovi během 25. století př. n. l. Mnoho z jeho prvků vzniklo z náboženských představ, avšak konflikt mezi Sutechem a Horem mohl být částečně inspirován boji z období rané egyptské historie či prehistorie. Odborníci (např. John Gwyn Griffiths a Kurt Sethe) se pokoušeli rozpoznat přesnou povahu událostí, které daly vzniknout tomuto příběhu, avšak nedosáhli žádného definitivního závěru.\nČásti mýtu se vyskytovaly v celé řadě egyptských textů, od pohřebních textů a zaříkávadel až po krátké příběhy. Příběh je tak podrobnější a ucelenější než jakýkoliv jiný staroegyptský mýtus. Přesto žádný pramen nepřináší příběh v celé své délce a jednotlivé zdroje se ve svých verzích velmi liší. Řecké a římské spisy, zvláště pak Moralia od řeckého spisovatele Plútarcha, poskytují více informací, avšak nemusí vždy správně nahlížet na egyptskou víru. Díky těmto spisům zůstal mýtus o Usirovi zachován i poté, co zaniklo staroegyptské náboženství a znalost tehdejšího písma byla zapomenuta.","url":"https://cs.wikipedia.org/wiki/M%C3%BDtus_o_Usirovi","thumbnail_url":"https://upload.wikimedia.org/wikipedia/commons/thumb/0/01/Egypte_louvre_066.jpg/150px-Egypte_louvre_066.jpg"},{"id":"879031","type":"good","language_code":"cs","title":"Levhart Diardův","summary":"Levhart Diardův (Neofelis diardi), také pardál Diardův a pardál ostrovní je kočkovitá šelma z podčeledi Pantherinae (velké kočky) a rodu Neofelis. Byl popsán francouzským přírodovědcem Georgesem Cuvierem v roce 1823. Dříve byl řazen do stejného taxonu s levhartem obláčkovým (jako jeho poddruh), ale na základě genetických testů byl v roce 2006 klasifikován jako samostatný druh. Žije na Borneu, Sumatře a možná i na malých ostrovech Batu. Dělí se na dva poddruhy: Neofelis diardi borneensis a Neofelis diardi diardi, které se liší především stavbou lebky.\nJde o podsaditou, ale zároveň hbitou šelmu s charakteristickou „obláčkovitou“ kresbou. Typické jsou pro něj prodloužené špičáky, relativně nejdelší ze všech kočkovitých šelem. Nohy má spíše kratší. Ocas je mohutný a dosahuje téměř takové délky jako tělo. Hmotnost dospělých jedinců se nejčastěji pohybuje mezi 11 až 25 kg; velmi výrazný je přitom pohlavní dimorfismus, kdy samci dorůstají podstatně větších rozměrů než samice. Jeho habitat tvoří tropické lesy různých typů. Jde nejspíše o samotářské zvíře s převážně noční a soumračnou aktivitou. Živí se malými až středně velkými savci, jako jsou muntžaci, kančilové, sambaři, prasata vousatá, opice a dikobrazi, jídelníček si doplňuje ptáky a rybami. Výjimečně napadá i domácí zvířata. Rozmnožuje se obvykle jedenkrát za rok, dožívá se v průměru 11 let. Počet volně žijících dospělých jedinců se odhaduje na 4500 a druh je podle norem IUCN veden jako zranitelný. Hlavní hrozbou pro něj je ztráta biotopu především v důsledku odlesňování, následovaná pytláctvím spojeným s nelegálním obchodem s částmi těl mrtvých zvířat.","url":"https://cs.wikipedia.org/wiki/Levhart_Diard%C5%AFv","thumbnail_url":"https://upload.wikimedia.org/wikipedia/commons/thumb/0/03/Clouded_leopard%2C_Cat_Survival_Trust_%284903773455%29.jpg/150px-Clouded_leopard%2C_Cat_Survival_Trust_%284903773455%29.jpg"},{"id":"884836","type":"good","language_code":"cs","title":"Kuo-c’-ťien","summary":"Kuo-c’-ťien (čínsky pchin-jinem Guózǐjiān, znaky 國子監, doslova „Dozor synů státu“) byla v době od 6. do konce 19. století čínská vrcholná vzdělávací instituce. Vznikla v říši Suej, zachována byla i v říších Tchang, Sung, Jüan, Ming a Čching. Poskytovala nejvyšší vzdělání, založené na studiu konfuciánského kánonu a dozírala nad výukou v místních státních školách. Studovali na ní vesměs synové aristokracie a úředníků, postupně i nadaní synové z lidu.\nNečínskými autory je chápána jako univerzita či akademie, nebo jako úřad řídící několik škol. V závislosti na pojetí je Kuo-c’-ťien překládáno jako Univerzita, Národní univerzita, Univerzita synů vlasti, Státní kolej, Státní škola, Císařská akademie. V druhém pojetí pak název zní Ředitelství vzdělávání, nebo Dozor knížecích synů.\nŘeditelství Kuo-c’-ťien dozíralo na několik (v sedmém století sedm) škol v hlavním městě, především Školu synů státu (Kuo-c’-süe), Vysoké učení (Tchaj-süe) a Školu čtyř bran (S’-men-süe), v některých dobách také dohlíželo na regionální a místní školy. Od sungské do jüanské doby probíhalo postupné spojování škol a v říších Ming a Čching fungovala pod ředitelstvím už jen jedna škola Kuo-c’-süe (zpravidla překládaná jako Státní univerzita). Jména Kuo-c’-ťien, Kuo-c’-süe i Tchaj-süe se pak běžně zaměňovala. Studentů výše zmíněných škol byly tisíce, říkalo se jim „studenti státní univerzity“ (kuo-c’-ťien šeng, krátce ťien-šeng). Počáteční účel škol byla příprava k úřední kariéře, od Sungů však tato cesta ke kariéře ztratila vážnost na úkor úřednických zkoušek.\nVe Vietnamu existovala analogická škola (Císařská akademie Quốc Tử Giám) počínaje dynastií Lý.","url":"https://cs.wikipedia.org/wiki/Kuo-c%E2%80%99-%C5%A5ien","thumbnail_url":"https://upload.wikimedia.org/wikipedia/commons/thumb/e/e7/Pyd.jpg/150px-Pyd.jpg"},{"id":"890262","type":"good","language_code":"cs","title":"Joska Skalník","summary":"Joska Skalník, vlastním jménem Josef Skalník (* 23. března 1948 v Praze), je český výtvarník a grafik. Vystudoval pražskou Střední uměleckoprůmyslovou školu a nastoupil do Státního divadelního studia, odkud roku 1977 přešel do Činoherního klubu, v němž pořádal i výstavy obrazů a fotografií umělců, kteří neměli přístup do tehdejších oficiálních galerií. V roce 1970 spoluzakládal Jazzovou sekci a působil též v samizdatových periodikách (například Revolver Revue a Lidových novinách). V Jazzové sekci také uskutečnil svůj projekt Minisalon.\nNa sklonku roku 1989 se účastnil zakládající schůze Občanského fóra, o níž měl, podle pozdějších obvinění, informovat Státní bezpečnost. Skalník toto obvinění odmítá. Po Sametové revoluci se stal poradcem prezidenta republiky Václava Havla, a před volbami v roce 1990 jím byl osloven, aby vytvořil nový státní znak. Své působení na Hradě na přelomu let 1990 a 1991 ukončil a od té doby se věnuje malířství a grafice. Od poloviny devadesátých let 20. století jezdí pravidelně čerpat inspiraci a regenerovat se na ostrov Bali, kam se dostal díky svým výstavám v Japonsku a jihovýchodní Asii. Kromě těchto lokalit vystavoval též v Evropě, Africe a v Severní Americe.\nV jeho dílech převažuje modrá barva a objevují se v nich ustálené motivy (bílá oblaka či geometrické útvary). Jeho výtvory jsou zastoupeny ve sbírkách galerií v České republice i ve světě.","url":"https://cs.wikipedia.org/wiki/Joska_Skaln%C3%ADk","thumbnail_url":"https://upload.wikimedia.org/wikipedia/commons/thumb/8/8d/Joska-Skaln%C3%ADk.jpg/150px-Joska-Skaln%C3%ADk.jpg"},{"id":"892644","type":"good","language_code":"cs","title":"Portál:Frýdlantsko","summary":"Frýdlantsko je oblast ve Frýdlantském výběžku v Libereckém kraji. Jejím centrem je město Frýdlant. Vymezená je na jižní straně od zbývající části České republiky Jizerskými horami, na ostatních světových stranách ji ohraničuje státní hranice s Polskem. Rozkládá se zde Frýdlantská pahorkatina s nejvyšším bodem Andělským vrchem a oblast z větší části odvodňuje řeka Smědá. K největším zdejším obcím patří vedle Frýdlantu ještě Nové Město pod Smrkem, Raspenava, Hejnice či Lázně Libverda.","url":"https://cs.wikipedia.org/wiki/Port%C3%A1l:Fr%C3%BDdlantsko","thumbnail_url":null},{"id":"894511","type":"good","language_code":"cs","title":"Šalvěj","summary":"Šalvěj (Salvia) je rod aromatických bylin, polokeřů či keřů z čeledi hluchavkovitých. Se zhruba 1000 druhy je nejpočetnějším rodem čeledi. Fylogenetické studie první a druhé dekády 21. století ukázaly, že v tradičním pojetí rod není monofyletický a je třeba do něho zařadit i několik dalších menších rodů, mimo jiné rozmarýn nebo perovskie. Listy a stonky šalvějí jsou hranaté a obvykle pokryté trichomy. Květy jsou oboupohlavné nebo funkčně samičí, v lichopřeslenech uspořádaných dále do hroznovitých, latovitých či vrcholičnatých květenství. Kališní i korunní lístky jsou srostlé, koruna obvykle formuje výrazný dvoupyskatý tvar. Ze čtyř tyčinek jsou vždy dvě plodné a dvě jalové (sterilní), blizna je dvouklaná, na daleko sahající čnělce. U velké části druhů je vyvinut zajímavý pákový mechanismus tyčinek sloužící k poprášení opylovače pylem. Opylování se děje pomocí hmyzu či ptactva, například některých kolibříků. Plodem jsou tvrdky.\nNejbližší společný předek všech šalvějí existoval patrně v první polovině třetihor, konkrétně v raném oligocénu (zhruba před 30 miliony let), hlavní taxonomické i geografické diverzifikace v rámci rodu probíhaly v období oligocénu a miocénu. Vývojovým centrem rodu je pravděpodobně oblast Středomoří a jihozápadní až Střední Asie. V současné době jsou šalvěje kosmopolitně rozšířeny, nejvíce druhů roste v Mexiku, ve Střední a Jižní Americe, ve Středomoří a ve východní Asii. Většinou vyžadují teplá a slunečná otevřená stanoviště s dobře propustnými, spíše vysychavými a na živiny chudšími bazickými půdami, jen málo druhů roste v lesním stínu a vlhku. V české květeně se vyskytuje šest původních druhů a jeden spontánní kříženec, některé pěstované druhy zde příležitostně zplaňují.\nPro vysoký obsah účinných látek, především aromatických éterických olejů, je řada druhů po staletí využívána různými kulturami v léčitelství, kosmetice a gastronomii. Celosvětově oblíbené jsou šalvěje jako okrasné rostliny, atraktivní především vzhledem barevných květů či listů a širokou škálou zahradnického využití. Patří též k medonosným rostlinám, které lákají množství opylovačů. Výživná semena šalvěje hispánské nebo kalifornské jsou známa jako chia, šalvěj divotvorná je známou psychoaktivní rostlinou. Řada druhů byla využívána v domorodých kulturách ke spirituálním účelům jako vykuřovadla a podobně.","url":"https://cs.wikipedia.org/wiki/%C5%A0alv%C4%9Bj","thumbnail_url":"https://upload.wikimedia.org/wikipedia/commons/thumb/8/85/Salvia_officinalis_-_K%C3%B6hler%E2%80%93s_Medizinal-Pflanzen-126.jpg/150px-Salvia_officinalis_-_K%C3%B6hler%E2%80%93s_Medizinal-Pflanzen-126.jpg"},{"id":"904926","type":"good","language_code":"cs","title":"Říše Tchang","summary":"Říše Tchang byl čínský stát existující v letech 618–907. Zrodila se ze vzpoury generála Li Jüan proti říši Suej a během několika let sjednotila Čínu rozbitou občanskou válkou. S krátkým přerušením v letech 690–705, kdy císařovna Wu vyhlásila dynastii Čou, přetrvala téměř tři století. V polovině 8. století prošla vážnou krizí, když povstání An Lu-šana vážně oslabilo říši. Přestože povstání bylo poraženo, oslabená ústřední vláda byla nucena k správním i hospodářským reformám. V poslední třetině 9. století povstání Chuang Čchaoa opět zásadně oslabilo říši, která se rozpadla na panství soupeřících generálů. Posledního tchangského císaře roku 907 sesadil generál Ču Wen, který již pouze v severní Číně založil vlastní říši Pozdní Liang.\nŘíše Tchang, jejíž hlavní město Čchang-an patřilo k největším na světě, je všeobecně považována za jednu z nejúspěšnějších říší čínské historie, která se v rozkvětu civilizace i vojenských úspěších vyrovnala, pokud nepřekonala, starověkou říši Chan. Tchangská éra byla většinou obdobím pokroku a stability, s výjimkou období povstání An Lu-šana a poklesu moci centrální vlády v druhé polovině vlády tchangské dynastie. Podle dochovaných údajů o sčítání lidu ze 7. a 8. století byl počet obyvatel říše odhadován na 50 milionů. Přestože ústřední vláda nebyla schopna v 9. století sestavit přesný soupis obyvatelstva, je tehdejší populace odhadována na 80 milionů.Díky velké populaci byla tchangská vláda schopna sestavit statisícovou armádu sestávající jak z profesionálů, tak z odvedenců. Tchangští vojáci bojovali s kočovnickými říšemi dominujícími ve Vnitřní Asii, přičemž získali kontrolu nad lukrativní obchodní trasou Hedvábné cesty. Různá království a státy uznaly svou podřízenost Tchangům a odevzdávaly tribut, zatímco další podléhaly tchangským protektorátům. Kromě politické hegemonie nad vnitřní Asií, měla říše Tchang v širokém okolí silný kulturní vliv, zejména v Koreji, Japonsku a Vietnamu.\nStejně jako v předchozí říši Suej, i tchangský stát udržoval systém státní služby založený na přijímání úředníků prostřednictvím standardizovaných zkoušek a doporučení na úřední místa. Tento řád narušil vzestup regionálních vojenských guvernérů ťie-tu-š’ během 9. století.\nČínská kultura v 7.–9. století vzkvétala a dále zrála. Tchangská éra je považována za vrcholné období čínské poezie. Tchangské éře náleží dva z nejznámějších básníků Číny, Li Po a Tu Fu, stejně jako mnoho slavných malířů, například Chan Kan, Čang Süan a Čou Fang. Učenci sestavovali množství encyklopedií, geografických prací i historických děl.\nV říši Tchang vznikla i řada technologických inovací, včetně knihtisku. Buddhismus měl velký vliv na čínskou kulturu, přičemž se do popředí dostaly domácí čínské směry. Později však byl omezován státem a jeho vliv klesl. Umění a kultura vzkvétaly i dobách oslabení centrální moci v 9. století. Oslabená ústřední vláda se do značné míry stáhla z řízení ekonomiky, obchod však zůstal nenarušen a i nadále prospíval.","url":"https://cs.wikipedia.org/wiki/%C5%98%C3%AD%C5%A1e_Tchang","thumbnail_url":"https://upload.wikimedia.org/wikipedia/commons/thumb/f/f4/Rise_Tchang_700_nl_CS.svg/150px-Rise_Tchang_700_nl_CS.svg.png"},{"id":"90866","type":"good","language_code":"cs","title":"Ötzi","summary":"Ötzi (  také zvaný ledovcový muž nebo ledový muž, či Homo tyrolensis) je přezdívka daná dobře zachovalé přírodní mumii člověka, který žil v období mezi roky 3400 až 3100 př. n. l. Mumie byla nalezena v září 1991 v Ötztalských Alpách, odtud přezdívka „Ötzi“, v blízkosti hor Similaun a Hauslabjoch na hranici mezi Rakouskem a Itálií. Je nejstarší známou evropskou přirozenou lidskou mumií a nabízí nebývalý pohled na Evropany doby měděné. Jeho tělo a předměty jsou vystaveny v Jihotyrolském archeologickém muzeu v Bolzanu (Jižní Tyrolsko, Itálie).\nÖtzi byl okolo 160 cm vysoký, vážil asi 50 kg a jeho věk v době smrti se odhaduje na 45 let. Spolu s mumií byly nalezeny i zbytky jeho oděvu, bot a výbavy. Tu tvoří měděná sekera s tisovým topůrkem, pazourková dýka s jasanovou rukojetí, toulce se šípy s pazourkovými hroty a nedodělaný luk. Zajímavý byl také nález kousku pyritu a zápalné hubky v jeho opasku. Ötziho oblečení bylo důmyslně zpracované. Měl na sobě plášť vyrobený z tkané trávy a kabát, opasek, pár přiléhavých kalhot („indiánského“ legínového typu, tedy v podobě dvou oddělených nohavic), bederní roušku a boty, to vše z usní z různých kůží a kožešin. Také nosil čepici z medvědí kožešiny s koženým řemínkem. Boty byly zateplené a široké, podle všeho určené pro chůzi přes sníh (nebyly ovšem vodotěsné).\nV době nálezu vážila Ötziho mumie 13,75 kg. Jeho tělo, oblečení a nalezená výbava byly intenzivně zkoumány hned po objevu na Univerzitě v Innsbrucku, ačkoliv vše bylo nalezeno na italském území. V roce 2012 byla vydána zpráva, že celý jeho genom byl sekvencován. Výzkum probíhá až do současnosti. Před smrtí jedl maso z kozorožce a z jelena a bylinkový chleba. Obě masa jedl s obilím, s kořínky a s ovocem.\nZpočátku se věřilo, že Ötzi zemřel na podchlazení během zimní bouře. Následné výzkumy ukázaly, že měl v době úmrtí v levém rameni uvízlý hrot šípu. Detailní prohlídka těla našla podlitiny a řezy na rukou, zápěstí a hrudníku a mozkové poranění svědčící o úderu do hlavy. Předpokládá se, že Ötzi vykrvácel poté, co šíp rozbil lopatku a poškodil velké cévy.\nJiž v roce 1992 vyšel o Ötzim dobrodružný román Muž z ledovce, bylo o něm natočeno několik filmů, poslední v roce 2017.","url":"https://cs.wikipedia.org/wiki/%C3%96tzi","thumbnail_url":"https://upload.wikimedia.org/wikipedia/commons/thumb/e/ee/Otzi-Quinson.jpg/150px-Otzi-Quinson.jpg"},{"id":"910543","type":"good","language_code":"cs","title":"77 Bombay Street","summary":"77 Bombay Street je švýcarská indie rocková a folk rocková hudební skupina, která vznikla v roce 2008 ve švýcarském městečku Scharans v kantonu Graubünden. Založili ji čtyři bratři Matt (zpěv, kytara), Joe (doprovodný zpěv, elektrická kytara), Simri-Ramon (zpěv, basová kytara) a Esra (bicí) Buchliovi. Ačkoliv jsou členové skupiny Švýcaři, zpívají ve všech svých písních výhradně anglicky.\nKapela do září 2015 vydala čtyři studiová alba. První Dead Bird z roku 2009 obsahuje spíše tvrdší muziku, která inklinuje k alternativnímu rocku či pop punku. Nejslavnějším albem skupiny je Up in the Sky z roku 2011, které získalo zlaté a posléze platinové ocenění ve Švýcarsku za 15 000, resp. 30 000 prodaných kusů. Za album dostala kapela rovněž dvě betonové kostky za nejlepší domácí album a nejlepší domácí hit pro titulní skladbu „Up in the Sky“.Třetím vydaným albem je Oko Town z roku 2012. Od prvního alba se obě následující stylově velmi liší. Zatímco v prvním používá skupina téměř výhradně elektrické kytary, což mu dodává více rockový ráz, v následujících dvou preferuje kapela akustickou kytaru, díky čemuž zní novější hity v mnohem jemnějším stylu folk rocku či country. Necelé tři roky od Oko Town vydala kapela své čtvrté, a k roku 2015 své poslední studiové album nazvané Seven Mountains, jež přišlo na scénu v září 2015.","url":"https://cs.wikipedia.org/wiki/77_Bombay_Street","thumbnail_url":"https://upload.wikimedia.org/wikipedia/commons/thumb/f/f8/77_Bombay_Street_Photo_by_Sven_Fischer.jpg/150px-77_Bombay_Street_Photo_by_Sven_Fischer.jpg"},{"id":"919056","type":"good","language_code":"cs","title":"Vorvaňovec zobatý","summary":"Vorvaňovec zobatý (Ziphius cavirostris) je kytovec z čeledi vorvaňovcovitých, jediný zástupce rodu Ziphius. Jedná se o robustního savce dosahujícího délky kolem 7 metrů a váhy kolem 2–3 tun. Má kosmopolitní rozšíření ve všech oceánech včetně relativně uzavřených moří, jako jsou Karibské či Ochotské. Je to jediný zástupce vorvaňovcovitých, který se pravidelně vyskytuje ve Středozemním moři. Většina těla je břidlicově šedá až hnědá, po celém těle se většinou nachází světle zbarvené jizvy. Hřbetní ploutev je umístěna v zadní části hřbetu, ocasní ploutev je poměrně malá, stejně jako hrudní ploutve. Z hlavy vyčnívá relativně krátký rypec (tzv. zobák), který dal vorvaňovcovi druhové jméno. U samců z dolní čelisti vyrůstají dva zuby.\nJedná se o výborného potápěče. Drží rekord v hloubce i délce ponoru mezi všemi savci, a to s ověřenou hodnotou 2992 metrů a dobou (jiného) ponoru 3 hodiny a 42 minut. Aby se vorvaňovec dokázal potopit tak hluboko a na tak dlouhou dobu, vyvinula se u něj řada metabolických i behaviorálních adaptací. Živí se hlavně hlubinnými hlavonožci, částečně i rybami a korýši. Hlavní ohrožení druhu představuje interakce se sonary středních frekvencí (typy sonarů námořnictev, které slouží k hledání ponorek), která u vorvaňovců způsobuje dekompresní nemoc a hromadná uvíznutí na mělčině. Mezinárodní svaz ochrany přírody (IUCN) odhaduje, že celkový počet vorvaňovců zobatých dalece přesahuje 100 tisíc jedinců. Jedná se o nejrozšířenějšího a nejčastěji pozorovaného vorvaňovce. IUCN jej považuje za málo dotčený taxon.","url":"https://cs.wikipedia.org/wiki/Vorva%C5%88ovec_zobat%C3%BD","thumbnail_url":"https://upload.wikimedia.org/wikipedia/commons/thumb/3/3d/Cuvier%27s_beaked_whale_size.svg/150px-Cuvier%27s_beaked_whale_size.svg.png"},{"id":"92378","type":"good","language_code":"cs","title":"Iguanodon","summary":"Iguanodon (z latiny: „leguání zub“, český název je také iguanodon) je rod ornitopodního dinosaura, který se vývojově nacházel někde mezi prvními hbitými dvounohými hypsilofodonty a kachnozobými dinosaury, jimiž věk ornitopodů vrcholil. Paleontologové pojmenovali mnoho druhů iguanodona, pocházejících ze stupňů kimmeridž ve svrchní juře až cenoman ve svrchní křídě v Asii, Evropě a Severní Americe, mnohé z těchto nálezů však jsou sporné nebo postupně přeřazené do nových rodů. Jen I. bernissartensis, který žil v Evropě mezi stupni barem a apt ve spodní křídě, tj. asi před 130 až 120 milióny let, je dobře podložen bohatými nálezy. Tito velcí silní býložravci bývají řazeni do skupiny Iguanodontia.\nPrvního iguanodona objevil roku 1822 a popsal o tři roky později anglický lékař a amatérský paleontolog Gideon Mantell. Byl to po rodu Megalosaurus druhý formálně pojmenovaný dinosaurus. Spolu s megalosaurem a hyleosaurem to byl také jeden z rodů, které původně definovaly skupinu Dinosauria. Vědecké poznatky o rodu Iguanodon se průběžně vyvíjely podle toho, jak se objevovaly nové informace plynoucí z nálezů fosílií. Některé z nich, mezi nimi i dvě téměř kompletní kostry, umožnily vědcům vytvořit informované hypotézy týkající se mnoha aspektů života těchto zvířat, včetně stravy, pohybu a sociálního chování.","url":"https://cs.wikipedia.org/wiki/Iguanodon","thumbnail_url":"https://upload.wikimedia.org/wikipedia/commons/thumb/8/80/Iguanodon_new_NT.jpg/150px-Iguanodon_new_NT.jpg"},{"id":"92797","type":"good","language_code":"cs","title":"Míšeň","summary":"Míšeň (německy , hornolužickosrbsky Mišno, polsky Miśnia, latinsky Misnia) je velké okresní město v německé spolkové zemi Sasko, rozkládající se na Labi, 25 km severozápadně od centra Drážďan. Je správním centrem stejnojmenného zemského okresu. Město je proslulé míšeňským porcelánem, který se začal vyrábět ve zdejší manufaktuře roku 1710 jako první porcelán v Evropě. Míšeň má přibližně 29 tisíc obyvatel, spadá do metropolitní oblasti Drážďan, v níž žije na 750 000 obyvatel a jež je hospodářsky nejsilnějším regionem východního Německa. Páteří míšeňské ekonomiky je tradičně keramický průmysl, k čemuž přispívají blízká ložiska jílu a kaolínu, dále zpracovávání kovů, lékařská technika, stavebnictví, potravinářství, obchod a tisk. Po roce 1990 se Míšeň stala vyhledávaným turistickým cílem a asi 40 % zaměstnanců je zde závislých na cestovním ruchu.\nMíšeň je nejstarším městem Saska. Mezi rokem 600 až 400 před naším letopočtem se tu usadily germánské kmeny Svébů a Hermundurů, které později odešly na území dnešního Durynska. Kolem 6. století bylo okolí nedalekého města Lommatzsch osídleno srbským kmenem Glomačů, známých také pod označením Daleminci. V letech 928–929 založil Jindřich I. Ptáčník v rámci svého tažení proti Slovanům míšeňský hrad k zajištění hraniční linie tehdejšího Saského vévodství. Následník a syn Jindřicha, první římský císař Ota I. Veliký, začlenil roku 965 podrobená slovanská území v hraniční oblasti, tzv. marky, a dosadil zde markrabata jako své zástupce a úředníky. Tak vzniklo Míšeňské markrabství, které bylo od roku 968 rovněž sídlem biskupa. V podhradí se usadili nejprve rytíři a duchovní, civitas, tedy měšťanské město Míšeň je v pramenech poprvé zmíněno v roce 1150. Ve vrcholném středověku byl míšeňský hrad středobodem dvorské kultury a minnesangu. Po Lipském dělení na ernestinskou a albertinskou linii panovnického rodu Wettinů byla rezidence přemístěna do Drážďan, čímž Míšeň ztratila svůj politický význam. Město samo však zažilo v 16. století největší hospodářský rozkvět, který se opíral zejména o prosperující soukenictví. V roce 1710 byla na zámku Albrechtsburg zahájena výroba míšeňského porcelánu. V období industrializace vyrostlo v Míšni vícero keramických závodů na výrobu slínkových cihel, šamotu, pecí a jílů. Kolem roku 1900 byly odstřeleny středověké hradby a město se rozrostlo do svého okolí.\nMíšeň je turisticky atraktivním městem, jehož návštěva vhodně doplňuje zážitek z Drážďan a přináší ucelení poznatků, čerpaných z renesančních a barokních památek saské metropole. Návštěvníkům může nabídnout jedinečné pamětihodnosti, jako je nejstarší německý pozdně gotický zámek Albrechtsburg, vrcholně gotický Míšeňský dóm s plastikami naumburské huti, malebné Staré město, městské muzeum a muzeum míšeňského porcelánu, v jehož inventáři je kolem 20 000 exponátů. Oslavou míšeňského vinařství je každoroční festival „Meißner Weinfest“, dlouhou tradici mají také místní vánoční trhy. Míšeň bývá spojována s následujícími přídomky: „město markrabat“, „město modrých mečů“, a konečně: „Míšeň – kolébka Saska“.","url":"https://cs.wikipedia.org/wiki/M%C3%AD%C5%A1e%C5%88","thumbnail_url":"https://upload.wikimedia.org/wikipedia/commons/thumb/f/f2/Meissen_-_Albrechtsburg_und_Dom_-_2017.jpg/150px-Meissen_-_Albrechtsburg_und_Dom_-_2017.jpg"},{"id":"92914","type":"good","language_code":"cs","title":"Praga S5T","summary":"Praga S5T (silniční pětituna, hovorově espětka) je silniční nákladní automobil střední tonáže, postavený na bázi terénní třítuny Praga V3S, ze které převzal především hnací ústrojí, upravený rám a kabinu. Na rozdíl od V3S je S5T dvounápravový, s pohonem na zadní nápravu (znak 4×2). Postupně vznikly tři vývojové verze, lišící se hlavně použitým motorem. Základním provedením vozidla byl valník a třístranný sklápěč. Vedle nich se však na vůz osazovaly i jiné účelové nástavby. Dále ještě existovaly varianty s prodlouženým rozvorem nebo prodlouženou kabinou. Pod označením S5T-TN vznikaly návěsové tahače založené na upraveném šasi S5T. Výroba automobilu Praga S5T probíhala v letech 1956–1961 v AZKG Praha-Vysočany, a poté, až do jejího ukončení v roce 1972, v Avii Letňany.","url":"https://cs.wikipedia.org/wiki/Praga_S5T","thumbnail_url":"https://upload.wikimedia.org/wikipedia/commons/thumb/8/85/Le%C5%A1any%2C_vojensk%C3%A9_muzeum%2C_Praga_S5T.JPG/150px-Le%C5%A1any%2C_vojensk%C3%A9_muzeum%2C_Praga_S5T.JPG"},{"id":"93150","type":"good","language_code":"cs","title":"Volary","summary":"Volary (, německy Wallern) jsou město v jižních Čechách, ležící v jihozápadní části Jihočeského kraje. Nejbližší město s rozšířenou působností a sídlo okresu jsou Prachatice, vzdálené 16 km severozápadně. Volary se nacházejí na území CHKO Šumava a při hranici NP Šumava. Městská zástavba je situována do kotliny severně od řeky Teplé Vltavy podél Volarského potoka. Jméno města je německého původu a je patrně odvozeno od lesů, které je obklopují, i když existuje více výkladů.\nVe Volarech žije přibližně 3 700 obyvatel. Jejich založení souvisí s kolonizací Šumavy ve 13. a 14. století. Na rozvoj sídla měl po staletí příznivý vliv provoz na prachatické větvi Zlaté stezky. První písemná zmínka o Volarech pochází z roku 1359: tehdy byl mezi členy městské rady v Prachaticích uveden jistý Ondřej z Volar. Postupně se Volary právě díky rozvoji Zlaté stezky rozrůstaly. V roce 1871 byly povýšeny na město. Po uzavření Mnichovské dohody se tradičně Němci obývané Volary staly součástí nacistického Německa a byly značně ovlivněny událostmi druhé světové války. V květnu 1945 městem prošel pochod smrti z koncentračního tábora Helmbrechts. Na základě Benešových dekretů došlo v roce 1946 k vysídlení Němců. Po válce nastal rozvoj průmyslu; Volary jsou od konce 20. století významným komunikačním uzlem Šumavy a střediskem turistického ruchu, k čemuž přispívá i skutečnost, že jsou největším horským městem Šumavy.Rozloha katastru Volar činí 107,63 km2; území se dělí na tři městské části, z nichž jednu tvoří vlastní město a ostatní dvě vesnice Mlynářovice a Chlum. Část historického centra byla roku 1995 vyhlášena vesnickou památkovou rezervací. Chráněny jsou především roubené domy, vystavěné v alpském stylu.","url":"https://cs.wikipedia.org/wiki/Volary","thumbnail_url":"https://upload.wikimedia.org/wikipedia/commons/thumb/d/d5/Volary.jpg/150px-Volary.jpg"},{"id":"93236","type":"good","language_code":"cs","title":"McDonnell F-4 Phantom II","summary":"McDonnell Douglas F-4 Phantom II je dvoumístný, dvoumotorový, nadzvukový stíhací letoun dlouhého doletu schopný provozu za každého počasí. Byl původně navržen jako palubní stíhací letoun pro Námořnictvo Spojených států amerických (US Navy) vyzbrojený pouze řízenými střelami, neboť v době jeho vzniku se počítalo s tím, že se vzdušné souboje budou odehrávat pouze na větší vzdálenosti a kanónů tak nebude zapotřebí. Phantom se však osvědčil i při útocích na pozemní cíle a jako průzkumný letoun. Do služby u US Navy vstoupil v roce 1960. Pro své kvality byl později přijat do služby u americké námořní pěchoty (USMC) a amerického letectva (USAF). V polovině 60. let 20. století se stal dominantním typem letounu v rámci všech tří leteckých složek ozbrojených sil USA. V letech 1959 až 1962 ustanovil 15 leteckých světových rekordů, které zahrnovaly absolutní rychlostní rekord a absolutní výškový rekord. Letouny tvořily podstatnou část amerických leteckých sil i v 70. a 80. letech 20. století, kdy začaly být nahrazovány modernějšími stroji, jako například F-15 a F-16 u amerického letectva, F-14 a F/A-18 u amerického námořnictva a námořní pěchoty. Letouny F-4 byly úspěšně a ve velkých počtech vyváženy do celého světa. Stroje používalo nebo stále používá 11 dalších států světa.\nLetouny se zúčastnily mnoha konfliktů 2. poloviny 20. století. F-4 je zřejmě nejznámější letadlo vietnamské války, kde byl poprvé bojově nasazen v roce 1964 jak k vybojování vzdušné převahy, tak i k útokům na pozemní cíle a k provádění průzkumu. V této válce se Phantomy staly posledními americkými letadly ve 20. století, jejichž posádky dosáhly titulu „letecké eso“.\nSvoji poslední službu si letouny F-4 Phantom II odsloužily v amerických silách při provádění leteckého průzkumu a v rolích „Divokých lasiček“ („Wild Weasel“ – označení letounů určených k umlčování protivzdušné obrany formou radioelektronického boje) ve válce v zálivu v roce 1991 a při dodržování bezletové zóny nad jižním Irákem po válce. Ze služby byly vyřazeny v roce 1996. Izraelské Phantomy zažily tvrdé a úspěšné boje v izraelsko-arabských konfliktech, zatímco velká flotila íránských Phantomů létala ve válce mezi Íránem a Irákem. Phantomy i nadále slouží v několika zemích světa a jsou používány i jako bezpilotní cíle u amerického letectva. Výroba Phantomů probíhala od roku 1958 do roku 1981. Bylo postaveno 5195 strojů, čímž se letoun stal nejmasověji vyráběným americkým nadzvukovým vojenským letounem.","url":"https://cs.wikipedia.org/wiki/McDonnell_F-4_Phantom_II","thumbnail_url":"https://upload.wikimedia.org/wikipedia/commons/thumb/2/2b/QF-4_Holloman_AFB.jpg/150px-QF-4_Holloman_AFB.jpg"},{"id":"934","type":"good","language_code":"cs","title":"GPS","summary":"GPS (anglicky Global Positioning System, česky globální polohový systém, hovorově džípíeska) je globální družicový polohový systém vlastněný USA a provozovaný Vesmírnými silami Spojených států amerických. GPS umožňuje pomocí elektronického přijímače určit přesnou polohu na povrchu země, nahrazuje tak starší metody založené na pozorování hvězd, Slunce, používání sextantu nebo triangulace. Označení GPS přešlo do obecné mluvy jako označení pro jakýkoliv elektronický systém zjišťování polohy, přestože existují další systémy (GLONASS, Galileo, BeiDou a další). V současné době je GPS systém využíván v mnoha oborech lidské činnosti.","url":"https://cs.wikipedia.org/wiki/GPS","thumbnail_url":"https://upload.wikimedia.org/wikipedia/commons/thumb/8/8d/GPS_Satellite_NASA_art-iif.jpg/150px-GPS_Satellite_NASA_art-iif.jpg"},{"id":"93437","type":"good","language_code":"cs","title":"Π","summary":"Pí (Π, π) má více významů:\n\nPí (písmeno) – řecké písmeno\nPí (číslo) – Ludolfovo číslo (3,14159…)\nPí (film) – film Darrena Aronofskyho (1998)\nPrvočíselná funkce – matematická funkce udávající počet prvočísel menších než dané číslo\nPion – název částice (mezon pí)\nNásobení – symbol ∏ pro součin","url":"https://cs.wikipedia.org/wiki/%CE%A0","thumbnail_url":null},{"id":"93905","type":"good","language_code":"cs","title":"Ramones","summary":"Ramones byla americká punk rocková skupina založená v roce 1974 v New Yorku. Je považována za vůbec první punkovou kapelu. Ačkoliv Ramones dosáhli jen omezeného komerčního úspěchu, stali se hlavní inspirací pro punkové hnutí v USA i Velké Británii.\nVšichni členové skupiny používali jako pseudonym stejné příjmení „Ramone“, ačkoliv nebyli příbuzní. Celkem odehráli za 22 let téměř nepřetržitého turné celkem 2 263 koncertů. V roce 1996, po odehrání putovního festivalu Lollapalooza, odehráli rozlučkový koncert v Los Angeles a ukončili činnost. Během devíti let po rozpadu skupiny zemřeli tři ze čtyř zakládajících členů – zpěvák Joey Ramone, kytarista Johnny Ramone a baskytarista Dee Dee Ramone. Dne 11. července 2014 zemřel i poslední zakládající člen, bubeník Tommy Ramone.\nJedinou nahrávkou, která se stala v USA zlatou, je kompilace Ramones Mania. Význam kapely však v průběhu času vzrůstal a nyní jsou uváděni v nejrůznějších žebříčcích nejvýznamnějších kapel všech dob – časopis Rolling Stone je zařadil do svého seznamu „50 největších umělců všech dob“ a časopis Spin je označil za druhou nejlepší kapelu všech dob hned po Beatles. 18. května 2002 byli uvedeni do Rock and Rollové síně slávy a v roce 2011 dostala skupina ocenění Grammy za celoživotní přínos.","url":"https://cs.wikipedia.org/wiki/Ramones","thumbnail_url":"https://upload.wikimedia.org/wikipedia/commons/thumb/1/14/Ramones_30081980_10_800.jpg/150px-Ramones_30081980_10_800.jpg"},{"id":"940","type":"good","language_code":"cs","title":"Severoatlantická aliance","summary":"Na tento článek jsou přesměrována hesla Atlantická aliance, Atlantický pakt a Severoatlantický pakt. Tento článek je o mezinárodní vojenské organizaci. O zakládající smlouvě této organizace pojednává článek Severoatlantická smlouva.Severoatlantická aliance nebo též Atlantická aliance, Severoatlantický pakt Atlantický pakt, Atlantické společenství, Severoatlantické obranné souručenství, Organizace Severoatlantického paktu či Organizace Severoatlantické smlouvy nebo též jenom Aliance (anglicky North Atlantic Treaty Organization – zkráceně NATO, francouzsky Organisation du traité de l’Atlantique nord – zkráceně OTAN, obě zkratky se používají i v češtině a dalších jazycích, v češtině se též hovorově používá zápis Nato) je euroatlantický vojenský pakt. Byl založen 4. dubna 1949 podpisem Severoatlantické smlouvy. Aliance sídlí v Bruselu v Belgii. Reakcí na zřízení Západoevropské unie a Pařížské dohody umožňující v roce 1954 vstup Západního Německa do NATO bylo v roce 1955 založení tzv. východního bloku nazývaného Varšavská smlouva. Ta byla po rozpadu sovětského impéria a zániku Východního Německa v roce 1991 rozpuštěna.\nNa svém počátku byla Severoatlantická aliance jen o trochu více než politické sdružení. Korejská válka ale podnítila členské státy k vytvoření vojenské struktury pod dohledem dvou amerických velitelů. Slovy prvního generálního tajemníka Hastingse Ismaye bylo úkolem NATO „udržet Ameriku v Evropě, Rusko mimo západní Evropu a Německo při zemi.“ V roce 1966 odešla Francie z vojenských struktur NATO kvůli snaze o udržení si vojenské nezávislosti na Spojených státech. Kvůli tomu se sídlo přesunulo z Paříže do Bruselu.Po pádu Berlínské zdi v roce 1989 se Aliance angažovala ve válce v Jugoslávii. První vojenské operace NATO v historii proběhly mezi lety 1992 a 1995 při válce v Bosně a Hercegovině a později v roce 1999 v Jugoslávii. Aliance se snažila zlepšit vztahy s východními státy, což vyústilo v její rozšíření několika státy bývalé Varšavské smlouvy v letech 1999 a 2004. Článek 5, který tvoří základ Severoatlantické smlouvy, byl poprvé použit po teroristických útocích 11. září 2001, což znamená, že útok byl považován za útok proti všem 19 členským státům. V letech 2003-2021 vedla Aliance činnost Mezinárodních bezpečnostních podpůrných sil v Afghánistánu. Do konce roku 2011 zajišťovala výcvik nové armády v Iráku, účastní se protipirátských operací a v roce 2011 vyhlásila bezletovou zónu nad Libyí v souladu s rezolucí Rady bezpečnosti OSN č. 1973. Původní cíl akce, na níž intervenční síly dostaly mandát, byl však rozšířen (už mimo mandát OSN), což vedlo ke svržení dosavadního vládnoucího režimu a uvrhlo zemi do krvavého chaosu trvajícího dodnes.\nDne 16. prosince 2002 byla mezi NATO a Evropskou unií podepsána dohoda o spolupráci Berlín plus, která mimo jiné umožňuje Evropské unii využívat prostředky i kapacity NATO. V současnosti je součástí Severoatlantické aliance 31 členských států, nejnovějšími členy jsou od června 2017 Černá Hora, od března 2020 Severní Makedonie a od dubna 2023 Finsko (předtím od dubna 2009 Albánie a Chorvatsko). Celkové armádní výdaje všech členů NATO tvoří přes 70 % celosvětových armádních výdajů. Samotné Spojené státy zodpovídají za 43 % celosvětových výdajů na armádu a Spojené království, Francie, Německo a Itálie za dalších 15 %.Státy Severoatlantické aliance měly k dubnu roku 2023 dohromady přes 960 milionů obyvatel, což představuje téměř 12 % obyvatel planety Země.\nSousloví Severoatlantický pakt, Atlantický pakt, Severoatlantická aliance a Atlantická aliance se používají jako označení jak pro tuto organizaci, tak i pro její zakládající smlouvu (tzn. pro Severoatlantickou smlouvu).\n\n","url":"https://cs.wikipedia.org/wiki/Severoatlantick%C3%A1_aliance","thumbnail_url":"https://upload.wikimedia.org/wikipedia/commons/thumb/5/55/NATO_OTAN_landscape_logo.svg/150px-NATO_OTAN_landscape_logo.svg.png"},{"id":"941544","type":"good","language_code":"cs","title":"U ohnivého Vočka","summary":"U ohnivého Vočka (v anglickém originále Flaming Moe's) je 10. díl 3. řady (celkově 45.) amerického animovaného seriálu Simpsonovi. Scénář napsal Robert Cohen a díl režírovali Rich Moore a Alan Smart. Ve Spojených státech měl premiéru dne 21. listopadu 1991 na stanici Fox Broadcasting Company a v Česku byl poprvé vysílán 18. března 1994 na České televizi.\nV tomto dílu Homer poví Vočkovi o svém nápoji Ohnivý Homer, což je koktejl složený z různých alkoholických nápojů, sirupu proti kašli a ohně, který sám vymyslel. Vočko je z nápoje nadšený, recept Homerovi ukradne a nápoj přejmenuje na Ohnivý Vočko. Následně jej začne prodávat ve svém baru, a jelikož je nápoj velmi úspěšný, prezentuje jej jako svůj nápad. Homer se však za to na něj zlobí a chystá pomstu.\nDíl „U ohnivého Vočka“ se stal jedním z prvních dílů seriálu, ve kterém měl Vočko hlavní roli. Hlavní dějová linka dílu, ve které se Vočkova hospoda proslaví díky nápoji, je založená na vzniku baru Coconut Teaszer v Los Angeles. Epizoda také paroduje americký televizní sitcom Na zdraví, včetně znělky „Where Everybody Knows Your Name“, a postava servírky Collette byla vytvořena podle postavy Diane Chambers ze stejného sitcomu. Její hlas původně namluvila Catherine O'Hara, ale autoři dílu cítili, že se její hlas do této role nehodí, a tak místo toho Collette namluvila Jo Ann Harrisová. V dílu se také objevila americká hardrocková skupina Aerosmith. Stala se tak první kapelou, jež v seriálu účinkovala jako host.Od kritiků obdržel tento díl většinou pozitivní recenze a několik médií jej zařadilo do seznamů nejlepších dílů seriálu Simpsonovi. Byly to například weby IGN, AskMen.com, AOL nebo časopis Entertainment Weekly. Rating sledovanosti premiérového vysílání dílu ve Spojených státech amerických dosáhl dne 21. listopadu 1991 na stanici Fox Broadcasting Company 14,4 bodů, a stal se tak v USA 29. nejsledovanějším pořadem týdne od 18. do 24. listopadu 1991.","url":"https://cs.wikipedia.org/wiki/U_ohniv%C3%A9ho_Vo%C4%8Dka","thumbnail_url":"https://upload.wikimedia.org/wikipedia/commons/thumb/7/72/FlamingMoeGlass.jpg/150px-FlamingMoeGlass.jpg"},{"id":"942660","type":"good","language_code":"cs","title":"Muniční sklad Hajniště","summary":"Muniční sklad Hajniště je bývalý vojenský prostor (označovaný VÚ 1337/A) rozkládající se na vrchu Chlum nacházejícím se jihozápadním směrem od Hajniště, části Nového Města pod Smrkem ve Frýdlantském výběžku na severu České republiky. Sloužil k uskladnění střeliva 55. dělostřelecké základny z Týniště nad Orlicí. S budováním skladu se začalo v roce 1955 a po čtyřech letech byla jeho výstavba dokončena. V areálu se nachází celkem třicet zděných skladovacích hal, každá o ploše 800 metrů čtverečních, vybavených vykládací rampou, elektrickým osvětlením či telefonem. Vedle toho se zde nacházely dvě zemní kobky určené k uskladnění střelného prachu a dále čtrnáct skládek pro deponii (odložení) munice s prošlou záruční lhůtou. Mezi jednotlivými objekty vedly panelové cesty, jejichž celková délka dosahovala téměř 15 kilometrů. Na přelomu 50. a 60. let 20. století došlo ke zbudování železniční vlečky vedoucí sem z blízké zastávky v Hajništi, která zajistila pružnější dopravu střeliva do areálu muničního skladu. Po dobu, kdy byl sklad v provozu, dosahovalo jeho naplnění 95 %. Při dělení Československa se odsud část střeliva odvezla na Slovensko a během následné reorganizace armády bylo rozhodnuto o ukončení provozu tohoto skladu. Objekty kasáren přešly pod správu Nového Města pod Smrkem a areál muničního skladu využívala soukromá firma k likvidaci nepotřebného střeliva. Současně je zde v provozu útulek pro psy spolu s cvičištěm.","url":"https://cs.wikipedia.org/wiki/Muni%C4%8Dn%C3%AD_sklad_Hajni%C5%A1t%C4%9B","thumbnail_url":"https://upload.wikimedia.org/wikipedia/commons/thumb/f/fe/Chlum_near_Raspenava.jpg/150px-Chlum_near_Raspenava.jpg"},{"id":"951638","type":"good","language_code":"cs","title":"Basilosaurus","summary":"Basilosaurus („královský ještěr“) byl rod dravých kytovců žijících v pozdním eocénu. Dosahoval délky až 20 metrů, pravděpodobně byl největším tvorem své doby. Měl štíhlé protáhlé tělo, lebku s nápadným rozlišeným chrupem, přední končetiny (ploutve) stále ještě ohebné v lokti, a také zakrnělé, ale pohyblivé zadní končetiny. Hlavní pohybovou funkci měl ocas vybavený horizontální ocasní ploutví. Byl to vrcholový predátor, který lovil kořist (ryby, paryby a menší kytovce) pomocí velkých, v zadní části tlamy pilovitých zubů.Název znamená v řečtině doslova „královský ještěr“, protože jeho první studovaný pozůstatek, obratel, byl původně považován za obratel obrovského mořského plaza. Když byl omyl po několika letech napraven, dostal basilosaurus nové jméno: Zeuglodon cetoides. Pod tímto jménem je v některých zdrojích uváděn, podle taxonomických pravidel je však platné jeho původní jméno. V 19. století byly pozůstatky několika basilosaurů zneužity k sestrojení kostry „obřího mořského hada“, která byla jako atrakce předváděna ve velkých městech USA i Evropy.Jako platné jsou dnes uznávány dva druhy: americký Basilosaurus cetoides a egyptský Basilosaurus isis. Basilosauři se řadí do čeledi Basilosauridae, která spolu s dalšími eocenními čeleděmi kytovců tvoří parafyletickou skupinu prakytovci (Archaeoceti). Basilosaurus je státní fosilie amerického státu Alabama.","url":"https://cs.wikipedia.org/wiki/Basilosaurus","thumbnail_url":"https://upload.wikimedia.org/wikipedia/commons/thumb/e/ef/Basilosaurus1DB.jpg/150px-Basilosaurus1DB.jpg"},{"id":"95720","type":"good","language_code":"cs","title":"Kojetice","summary":"Název Kojetice má více obcí nebo míst:\n\nKojetice (okres Mělník) – obec v okrese Mělník\nKojetice (okres Třebíč) – obec v okrese Třebíč\nKojetice (Ústí nad Labem) – městská část Ústí nad Labem","url":"https://cs.wikipedia.org/wiki/Kojetice","thumbnail_url":null},{"id":"95781","type":"good","language_code":"cs","title":"Krásný Les","summary":"Název Krásný Les (německy Schönwald) má více obcí:\n\nKrásný Les (okres Karlovy Vary) – obec v okrese Karlovy Vary\nKrásný Les (okres Liberec) – obec v okrese Liberec…nebo částí obcí:\n\nKrásný Les (Petrovice) – část obce Petrovice v okrese Ústí nad Labem\nKrásný Les (zámek) – zámek v této vesnici","url":"https://cs.wikipedia.org/wiki/Kr%C3%A1sn%C3%BD_Les","thumbnail_url":null},{"id":"95891","type":"good","language_code":"cs","title":"Rovná","summary":"Název Rovná má více sídel:\n\n1. Rovná (okres Pelhřimov) – obec v okrese Pelhřimov\n2. Rovná (Petrovice u Sušice) – část obce Petrovice u Sušice v okrese Klatovy\n3. Rovná (okres Sokolov) – obec v okrese Sokolov\n4. Rovná (okres Strakonice) – obec v okrese Strakonice\nRovná (národní přírodní památka) – chráněné území v okrese Strakonice\n5. Rovná (Strážov) – část obce Strážov v okrese Klatovy\n6. Rovná – zaniklá ves, součást Stříbrné Skalice v okrese Praha-východ\n7. Rovná (Zajíčkov) – část obce Zajíčkov v okrese Pelhřimov\n8. Velká Rovná – část města Pacov v okrese Pelhřimovjiný význam9. Rovná hora – hora a rezervace v okrese Uherské Hradiště","url":"https://cs.wikipedia.org/wiki/Rovn%C3%A1","thumbnail_url":null},{"id":"965328","type":"good","language_code":"cs","title":"Zámecký pivovar Frýdlant","summary":"Zámecký pivovar Frýdlant je průmyslový podnik ve Frýdlantě, městě na severu České republiky ve Frýdlantském výběžku Libereckého kraje. Pivovar se nachází pod místním hradem a zámkem na břehu řeky Smědé. Stojí na počátku staré cesty do Raspenavy (dnes silnice II/290).\nPrvní zmínky o pivovaru jsou z konce 14. století, kdy se v něm vařilo pivo pro potřeby zdejšího hradu. O dvě století později se ovšem kvůli lepší dostupnosti přírodních zdrojů přestěhoval do podhradí na břeh řeky Smědé. V dalších letech se pivovar postupně rozšiřoval a zvyšovala se také jeho roční produkce, která na počátku 20. století přesahovala 30 tisíc hektolitrů piva. Ovšem s ohledem na objem finančních prostředků, jež by si vyžádala jeho modernizace, došlo v roce 1949 k ukončení provozu pivovaru a jeho prostory se využívaly pro zrání sýrů a uskladnění zeleniny.\nNa počátku 21. století se však objevily snahy o opětovné zahájení provozu. Vaří se zde pivo značky Albrecht. Slavnostní otevření pivovaru spolu s jeho požehnáním proběhlo v červenci 2014.","url":"https://cs.wikipedia.org/wiki/Z%C3%A1meck%C3%BD_pivovar_Fr%C3%BDdlant","thumbnail_url":"https://upload.wikimedia.org/wikipedia/commons/thumb/0/0c/Fr%C3%BDdlant%2C_Z%C3%A1meck%C3%A1%2C_pivovar_02.jpg/150px-Fr%C3%BDdlant%2C_Z%C3%A1meck%C3%A1%2C_pivovar_02.jpg"},{"id":"96930","type":"good","language_code":"cs","title":"Sámové","summary":"Sámové (také Sámi, tradičně známí v češtině jako Laponci) jsou domorodí ugrofinští obyvatelé obývající arktickou oblast Laponska, která dnes zahrnuje části nejsevernějšího Norska, Švédska, Finska a Murmanské oblasti Ruska. Sámové jsou jediní domorodí obyvatelé Skandinávie, kteří jsou uznáváni a chráněni v rámci mezinárodních úmluv o domorodých národech a jsou tedy nejsevernějším původním obyvatelstvem Evropy. Původní území sámských předků nejsou dobře určena. Jejich tradiční jazyky jsou sámské jazyky a jsou klasifikovány jako větev rodiny uralských jazyků.\nPočet Sámů v Laponsku se odhaduje na 63 až 107 tisíc, z čehož žije asi 40–60 tisíc v Norsku, 15–36 tisíc ve Švédsku, 9000 ve Finsku a 2000 v Rusku.\nSámové žijí na severu Evropy minimálně 5000 let. Tradičně se věnovali řadě způsobů obživy, včetně pobřežního rybolovu, lovu pro kožešiny a chovu ovcí. Jejich nejznámějším zdrojem živobytí je polokočovný chov sobů. Z tradičních, ekologických, kulturních a politických důvodů je tento chov v některých oblastech severských zemí (Norsko a Švédsko) legálně vyhrazen pouze jim. V celé severní Evropě se chovu věnuje méně než 10 % Sámů.Sámové jsou v Norsku, ve Švédsku a ve Finsku národnostní menšinou a zároveň jsou v těchto zemích uznáni jako domorodé obyvatelstvo. Sámské jazyky a nářečí jsou uznávány jako menšinové ve Švédsku a části Finska a Norska. V těchto zemích postupně vznikly samostatné a reprezentativní sámské parlamenty (Finsko 1973, Norsko 1989, Švédsko 1993).","url":"https://cs.wikipedia.org/wiki/S%C3%A1mov%C3%A9","thumbnail_url":"https://upload.wikimedia.org/wikipedia/commons/thumb/2/23/Sami_Jienat.jpg/150px-Sami_Jienat.jpg"},{"id":"970046","type":"good","language_code":"cs","title":"Přepadení celnice v Habarticích","summary":"Přepadení celnice v Habarticích, hraniční obci ve Frýdlantském výběžku na severu tehdejšího Československa, byla teroristická akce provedená během ranních hodin dne 21. září 1938 příslušníky sudetoněmeckého Freikorpsu. Událost patřila k uměle vyvolaným nepokojům v českém pohraničí naplánovaným jako reakce na projev Adolfa Hitlera o utlačování německé menšiny v Československu, pronesený 12. září 1938 na sjezdu Národně socialistické německé dělnické strany (NSDAP).Celá akce začala večer 20. září, kdy do Seidenbergu (dnes Zawidówa), s nímž Habartice bezprostředně sousedí, přijeli v nákladních automobilech muži, kteří se schovali ve zdejší továrně. Krátce po půlnoci pak ozbrojeni přešli státní hranici a zaútočili na habartickou celnici. Tu bránilo osmnáct mužů. Přestože Němci postupně zaútočili ve čtyřech vlnách, nepodařilo se jim budovu dobýt. Nad ránem pak ještě dorazily jednotky československého vojska a policie povolané na pomoc z Frýdlantu a z Liberce, ale to již útočníci ustupovali. Na straně Freikorpsu byli tři mrtví a šestnáct zraněných, na české straně si přepadení vyžádalo čtyři zraněné, z toho jednoho těžce.","url":"https://cs.wikipedia.org/wiki/P%C5%99epaden%C3%AD_celnice_v_Habartic%C3%ADch","thumbnail_url":"https://upload.wikimedia.org/wikipedia/commons/thumb/4/46/Habartice_%28okres_Liberec%29%2C_d%C5%AFm_%C4%8D%C3%ADslo_32.jpg/150px-Habartice_%28okres_Liberec%29%2C_d%C5%AFm_%C4%8D%C3%ADslo_32.jpg"},{"id":"970292","type":"good","language_code":"cs","title":"Rozšířený fenotyp","summary":"Rozšířený fenotyp je koncept Richarda Dawkinse, který představil ve své knize z roku 1982 s názvem „The Extended Phenotype“. Rozšířený fenotyp lze shrnout jako veškerý vliv genů na okolní prostředí, tedy i jiné organizmy.\nTradičně se genům přisuzovala pouze schopnost ovlivňovat fenotyp vlastního nositele skrze proteosyntézu. Tento koncept však pojímá fenotyp nositele jen jako speciální případ rozšířeného fenotypu a rozšiřuje sféru vlivu genů i mimo tělo organizmu. Geny podle Dawkinse sice přímo ovlivňují pouze genovou expresi, ale nemá podle něj smysl omezovat jejich vliv pouze na tělo nositele. Poukazuje na to, že geny jsou schopny ovlivňovat prostředí skrze chování organizmu, který je nese.","url":"https://cs.wikipedia.org/wiki/Roz%C5%A1%C3%AD%C5%99en%C3%BD_fenotyp","thumbnail_url":"https://upload.wikimedia.org/wikipedia/commons/thumb/d/d9/SoutokR%C4%85%C5%BE%C4%97%28sin%29%C5%BDiogupis%28dx%29BU.JPG/150px-SoutokR%C4%85%C5%BE%C4%97%28sin%29%C5%BDiogupis%28dx%29BU.JPG"},{"id":"970916","type":"good","language_code":"cs","title":"Povstání knížete z Ning","summary":"Povstání knížete z Ning (čínsky v českém přepisu Ning-wang č’-luan, pchin-jinem Níngwáng zhīluàn, znaky zjednodušené 宁王之乱, tradiční 寧王之亂) je označení pro vzpouru Ču Čchen-chaoa, knížete z Ning, proti vládě mingského císaře Čeng-te. Povstání s centrem v Nan-čchangu, hlavním městě jihočínské provincie Ťiang-si, začalo 10. července a zhroutilo se 20. srpna 1519, kdy kníže z Ning padl do zajetí vládní armády vedené velkým koordinátorem sün-fu jižního Ťiang-si Wang Jang-mingem.\nAmbiciózní Ču Čchen-chao toužil po získání moci, snažil se ovládnout domovskou provincii Ťiang-si, pomocí příznivců u dvora nabízel svého syna bezdětnému císaři Čeng-temu jako korunního prince. V létě 1519 agenti knížete z Ning už nebyli schopni jeho nezákonnosti skrývat před císařem a kníže se z obavy před zatčením otevřeně vzbouřil. Plánoval shromáždění armády a tři dny po začátku povstání vytáhnout na Nanking, vedlejší hlavní město říše Ming, dosáhnout jej o pět dní později a oficiálně nastoupit na trůn. \nPlán vzbouřenců selhal. Wang Jang-ming, velký koordinátor sün-fu a tedy nejvýše postavený úředník v provincii, na počátku vzboury rebelům šťastně unikl a z Ťi-anu na jihu Ťiang-si organizoval odpor, shromažďoval armádu a snažil se znejistit povstalce podsouváním falešných zpráv. Kníže kvůli obavám vzbuzeným Wang Jang-mingovou psychologickou válkou oddaloval zahájení pochodu na Nanking a z Nan-čchangu vyrazil na sever až 27. července. Wang Jang-ming zatím shromáždil oddíly prefektů a okresních správců z velké části Ťiang-si, vytáhl na Nan-čchang a 14. srpna ho snadno obsadil. Navrátivší se armádu rebelů Wang Jang-mingovo vojsko rozdrtilo ve třídenní bitvě na jezeře Pcho-jang severně od Nan-čchangu, kníže v bitvě padl do zajetí.\nNa zprávu o povstání císař Čeng-te reagoval cestou z Pekingu na jih v doprovodu armády. Do Nankingu dorazil až v lednu 1520. Z Nankingu zorganizoval vyšetřování vzpoury, které se táhlo do konce roku 1520 a skončilo popravami nejdůležitějších účastníků povstání i jejich příznivců u dvora; knížeti bylo dovoleno spáchat sebevraždu. Už v září 1520 se císař vydal zpět do Pekingu, během cesty zpět na sever onemocněl a po několika měsících na jaře 1521 zemřel.","url":"https://cs.wikipedia.org/wiki/Povst%C3%A1n%C3%AD_kn%C3%AD%C5%BEete_z_Ning","thumbnail_url":"https://upload.wikimedia.org/wikipedia/commons/thumb/3/3e/Prince_of_Ning_rebellion_cz.svg/150px-Prince_of_Ning_rebellion_cz.svg.png"},{"id":"9876","type":"good","language_code":"cs","title":"Portugalská Indie","summary":"Portugalská Indie (portugalsky Estado da Índia, tedy „Stát Indie“) byla souborem především přístavních měst a pevností na pobřeží monzunové Asie od mysu Dobré naděje na západě až po Moluky, Macau a japonské Nagasaki (formálně nebylo její součástí) na východě. Jednotlivé državy byly buď dobyty anebo získány na základě smlouvy s příslušným domorodým vládcem. Období její existence spadá mezi léta 1505–1961, přičemž vedle pobřežních osad se jednalo prakticky pouze o síť námořních tras tyto osady propojující, zatímco ovládané souše bylo minimum. Jejím hlavním městem byl nejprve Kóčin na Malabarském pobřeží Indie a po roce 1530 pak Goa (tzv. Velha Goa, tj. Stará Goa, a od roku 1843 Panjim (Panadží) neboli tzv. Nova Goa, tedy Nová Goa) na Kónkanském pobřeží Indie.\nZáklady Portugalské Indie byly položeny za působení prvních dvou reprezentantů portugalské Koruny v Asii – Francisca de Almeida a Afonsa de Albuquerque (1505–1515). V průběhu 16. století bylo v bojích s celou řadou asijských státních útvarů, Mápilleji (indičtí muslimové arabského původu) a osmanskými Turky dosaženo jejího rozšíření a stabilizace. Přesto se Portugalcům nepodařilo nikdy plně prosadit svoji moc v oblastech na východ od Malackého průlivu ani ovládnout Rudé moře, kudy až do objevení cesty kolem mysu Dobré naděje (1498) vedla jediná námořní obchodní trasa dodávající orientální zboží na evropské trhy.\nÚpadek portugalského asijského impéria započal v ekonomické rovině již v 70. letech 16. století, přičemž politické vyjádření dostal na přelomu 16. a 17. století v souvislosti s pronikáním dalších evropských národů, především pak Nizozemců,\ndo Indického oceánu. Po tvrdých bojích vyplňujících první tři čtvrtiny 17. století, v nichž hrály významnou úlohu i představitelé asijských monarchií, vzala portugalská převaha definitivně za své. V následujícím období se území Portugalské Indie neustále zmenšovalo, až se před polovinou 19. století smrsklo na pouhé tři západoindické enklávy (Goa, Daman a Díu). Ty roku 1961 pohltila jako relikt minulosti nezávislá Indie.","url":"https://cs.wikipedia.org/wiki/Portugalsk%C3%A1_Indie","thumbnail_url":"https://upload.wikimedia.org/wikipedia/commons/thumb/5/5c/Flag_of_Portugal.svg/150px-Flag_of_Portugal.svg.png"},{"id":"993252","type":"good","language_code":"cs","title":"Svazijsko na Letních olympijských hrách 2008","summary":"Svazijsko na Letních olympijských hrách 2008 zastupovali čtyři sportovci, a sice dvě ženy a dva muži, kteří zemi reprezentovali ve dvou z 28 sportů, v nichž se na hrách soutěžilo. Sportovci z této země dosud nezískali žádnou medaili. Vlajkonošem se stala sportovkyně Temalangeni Dlaminiová, která se specializuje na běh na 400 metrů. Nejmladší ze svazijských reprezentantů na Letních olympijských hrách 2008 byla 16letá plavkyně Senele Dlaminiová, naopak nejstarším reprezentantem země se stal běžec specializující se na trať 1500 metrů – v době olympiády téměř 25letý Isaiah Msibi. Všichni hráči reprezentovali svou zemi na olympijských hrách poprvé. Pro Svazijsko to byl osmý start na Letních olympijských hrách a devátý na olympijských hrách vůbec. Jeho zástupci se totiž účastnili také zimních olympijských her v roce 1992. O nejlepší výsledek na Hrách 2008 se postaral Izajáš Msbi v běhu na 1500 m, kde obsadil 46. místo.","url":"https://cs.wikipedia.org/wiki/Svazijsko_na_Letn%C3%ADch_olympijsk%C3%BDch_hr%C3%A1ch_2008","thumbnail_url":null},{"id":"994047","type":"good","language_code":"cs","title":"Křižák podkorní","summary":"Křižák podkorní (Nuctenea umbratica) je druh pavouka z čeledi křižákovití (Araneidae). Jde o hojný eurasijský druh, rozšířený prakticky v celé Evropě včetně Česka, přičemž areál výskytu zasahuje až do severní Afriky. Žije převážně v nížinatých stanovištích a jeho přirozeným biotopem jsou světlé lesy, často pobývá v mrtvém dřevě s odchlípnutou kůrou, což mu vyneslo i jméno. Velmi hojně se však vyskytuje i poblíž lidských obydlí. I díky tomu byl zvolen Evropským pavoukem roku 2017, což má mimo jiné zvýšit obecné povědomí o jeho původním stanovišti.\nKřižák podkorní dosahuje velikosti 11–14 mm v případě samic a 8–9 mm v případě samců. Samci jsou obecně menší, s útlejším zadečkem, ale mají delší končetiny. Křižák podkorní patří mezi nezaměnitelné druhy pavouků. Snadno jej lze poznat podle zřetelně zploštělého těla, které mu napomáhá žít pod kůrou stromů. Adaptace pro stíněné prostory dokonce vedly k tomu, že si pavouk může krýt snovací bradavky a rozmnožovací orgány specializovaným kožním záhybem, aby se mu nepoškodily a nebránily mu v pohybu. Barva křižáka se pohybuje v různých tmavých odstínech, s jednobarevnou hlavohrudí a výraznou laločnatou skvrnou – foliem –  na zadečku. Končetiny jsou tmavohnědé, s málo výrazným příčným kroužkováním.\nVe volné přírodě křižák podkorní často tráví den v úkrytech pod odchlípnutou kůrou nebo ve skalních spárách. Loví, na rozdíl od mnohých jiných křižáků, v noci a na lov létajícího hmyzu si staví řídké kolové sítě, které mohou měřit až 70 cm. S přicházejícím rozbřeskem křižák své sítě většinou zničí a pozře. Vývoj křižáků podkorních je víceletý, dospělci a mladí jedinci mohou zimovat. Doba rozmnožování křižáků podkorních připadá ve střední Evropě na měsíce mezi červnem a srpnem, samice svá vajíčka kladou do kokonů. Mladé nymfy osidlují nová území tak, že se pomocí pavučinových vláken nechají unášet větrem.","url":"https://cs.wikipedia.org/wiki/K%C5%99i%C5%BE%C3%A1k_podkorn%C3%AD","thumbnail_url":"https://upload.wikimedia.org/wikipedia/commons/thumb/4/41/Nuctenea_umbratica-fh.jpg/150px-Nuctenea_umbratica-fh.jpg"},{"id":"999712","type":"good","language_code":"cs","title":"Frýdlantská rozhledna","summary":"Frýdlantská rozhledna je zděná vyhlídková věž vybudovaná na Frýdlantské výšině (399 m n. m.), severně od Frýdlantu, města ve Frýdlantském výběžku Libereckého kraje na severu České republiky. Na tomto místě byla na konci 19. století vybudována dřevěná vyhlídková věž, která ovšem neodolala zdejším klimatickým podmínkám a na počátku 20. století muselo dojít k jejímu stržení. Roku 1907 ji nahradila věž zděná o výšce 20,8 metru s vyhlídkovým ochozem ve výšce 18,6 metru. Ta návštěvníkům sloužila až do závěru šedesátých let 20. století, kdy došlo k jejímu uzavření pro turisty a do roku 1979 sloužila k přenosu televizního signálu a k navádění dopravních letadel. Následně proběhla rekonstrukce rozhledny a od roku 1982 opět slouží turistům.\nOkolo vyhlídkové věže se nachází sportovní areál „U rozhledny“ využívaný k pořádání turistických či sportovních aktivit. Je tudy vedena turistická trasa, značená cyklotrasa i místní naučná stezka Putování za vodou. Pro zájemce je k dispozici též dřevěná turistická známka.","url":"https://cs.wikipedia.org/wiki/Fr%C3%BDdlantsk%C3%A1_rozhledna","thumbnail_url":"https://upload.wikimedia.org/wikipedia/commons/thumb/a/ab/Fr%C3%BDdlant%2C_rozhledna_04.jpg/150px-Fr%C3%BDdlant%2C_rozhledna_04.jpg"}]