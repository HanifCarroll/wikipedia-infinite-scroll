[{"id":"12613","type":"featured","language_code":"gan","title":"人名","summary":"人名，佢係用來區別個人嗰獨立性、家族歸屬箇個排他差異性嗰一種特別語言。箇下，受到殖民時代嗰影響同到全球化嗰趨勢，人名都係為到表示個人的特異獨立性。但係箇隻地方嗰風俗文化都伓同，咁也就有滴子人名冇屬於箇隻人名體系。","url":"https://gan.wikipedia.org/wiki/%E4%BA%BA%E5%90%8D","thumbnail_url":null},{"id":"12834","type":"featured","language_code":"gan","title":"宋應星","summary":"宋應星（1587年—1666年?），字長庚，南昌府奉新縣北鄉雅溪牌坊村（今下嗰宋埠鄉牌樓村）人。佢係明朝好有名嗰科學家。佢寫嗰《天工開物》箇本17世紀嗰百科全書容得許時間大量嗰科學技術門類，裡頭就有火藥武器箇滴子尖端武器、技術嗰介紹。佢到歷史上舞出嗰巨大成就，𠵹佢有時間會拕人跟法國嗰科學家狄德羅比得一起，話宋應星係「中國嗰狄德羅」。","url":"https://gan.wikipedia.org/wiki/%E5%AE%8B%E6%87%89%E6%98%9F","thumbnail_url":"https://upload.wikimedia.org/wikipedia/gan/thumb/4/42/%E5%AE%8B%E6%87%89%E6%98%9F_%E5%B8%81.jpg/150px-%E5%AE%8B%E6%87%89%E6%98%9F_%E5%B8%81.jpg"},{"id":"13613","type":"featured","language_code":"gan","title":"利瑪竇住嘚南昌嗰經歷","summary":"利瑪竇住嘚南昌嗰經歷係話意大利傳教士、學者利瑪竇到公元1595年6月-1598年6月嗰箇段時間裡頭住嘚南昌嗰經過歷程。居昌嗰期間，佢通過兵部侍郎石星嗰好友王繼樓醫生，結識到許時間江西嗰社會名流，像建安王朱多㸅、樂安王朱多焿、江西巡撫陸萬垓、南昌知府王佐、文學家李日華、理學家章潢箇滴子南昌嗰上流人物。佢也短得機會就刊發關於西方宗教知識嗰書冊，末後佢都拕邀請到江西第一學府——白鹿洞書院進行講學活動，做起中國嗰第三間教堂——「聖堂」。","url":"https://gan.wikipedia.org/wiki/%E5%88%A9%E7%91%AA%E7%AB%87%E4%BD%8F%E5%98%9A%E5%8D%97%E6%98%8C%E5%97%B0%E7%B6%93%E6%AD%B7","thumbnail_url":"https://upload.wikimedia.org/wikipedia/commons/thumb/a/ae/Ricciportrait.jpg/150px-Ricciportrait.jpg"},{"id":"15717","type":"featured","language_code":"gan","title":"古羅馬嗰貨幣","summary":"古羅馬嗰貨幣係話由羅馬共和國到羅馬帝國嗰西半部份，即公元前4世紀-公元11世紀箇段時間裡頭建立嗰金屬貨幣體制。佢攏共有金質嗰奧婁斯、銀質嗰德拿留斯、青銅質嗰色斯特州斯同得都潘州斯、黃銅質嗰阿斯箇滴子貨幣。古羅馬嗰貨幣到拕希臘影響嗰地區都係通行得正嗰，嘜呷佢俚有自簡嗰貨幣系統。\n公元3世紀過後，德拿留斯拕安鐸尼年努斯頂替，末後安鐸尼年努斯自簡也到貨幣改革裡頭拕銀質嗰阿根透斯、青銅質嗰霍利斯頂替吥位置。箇之後，羅馬帝國嗰主要貨幣都係金質嗰所利都斯同得別滴子青銅質地嗰細零毫子。","url":"https://gan.wikipedia.org/wiki/%E5%8F%A4%E7%BE%85%E9%A6%AC%E5%97%B0%E8%B2%A8%E5%B9%A3","thumbnail_url":"https://upload.wikimedia.org/wikipedia/commons/thumb/3/3b/Claudius_II_coin_%28colourised%29.png/150px-Claudius_II_coin_%28colourised%29.png"},{"id":"16259","type":"featured","language_code":"gan","title":"南昌貢院","summary":"南昌貢院係江西古時間舉行科舉鄉試嗰考場所在。到1905年科舉制度拕廢吥以前，全贛嗰秀才會三年一到嗰來南昌貢院參加比試，考中及第嗰就係「舉人」，頭名舉人稱「解元」。","url":"https://gan.wikipedia.org/wiki/%E5%8D%97%E6%98%8C%E8%B2%A2%E9%99%A2","thumbnail_url":"https://upload.wikimedia.org/wikipedia/gan/thumb/d/d0/%E5%8D%97%E6%98%8C%E8%B2%A2%E9%99%A2.jpg/150px-%E5%8D%97%E6%98%8C%E8%B2%A2%E9%99%A2.jpg"},{"id":"16342","type":"featured","language_code":"gan","title":"江西嗰民居","summary":"江西嗰民居主要拕分做贛派建築、徽派建築、客家圍屋三隻主要嗰組成形式，也係江西嗰傳統文化裡頭嗰重要內容。江西三面環山、北首臨江嗰獨特地理環境舞得江西嗰本地建築有鮮明嗰自身特色，佢到居住嗰編制等級、建築嗰大細規模、選址嗰風水觀念也都形成自簡嗰一套文化屬性。","url":"https://gan.wikipedia.org/wiki/%E6%B1%9F%E8%A5%BF%E5%97%B0%E6%B0%91%E5%B1%85","thumbnail_url":null},{"id":"16763","type":"featured","language_code":"gan","title":"阿歷山德·麥琨","summary":"李·阿歷山德·麥琨（英文：Lee Alexander McQueen）或阿歷山德·麥琨（Alexander McQueen），1969年3月17號出世，2010年2月11號過身，係隻英國嗰時裝設計師。佢嗰設計風格異於常俗、手法獨到新穎，故係有「Enfant terrible」（狼犺崽）嗰叫法。阿歷山德·麥琨先頭擔任過嗰五年Givenchy嗰首席設計師，末后創立自簡擁有嗰高級訂製品牌Alexander McQueen同得McQ。憑得佢嗰天才設計，Björk、Lady Gaga、Rihanna都係佢嗰客戶群，更假四年拕選做嗰「英國年度設計師」（British Designer of the Year）。","url":"https://gan.wikipedia.org/wiki/%E9%98%BF%E6%AD%B7%E5%B1%B1%E5%BE%B7%C2%B7%E9%BA%A5%E7%90%A8","thumbnail_url":"https://upload.wikimedia.org/wikipedia/commons/thumb/7/7d/Alexander_McQueen_by_FashionWirePress.jpg/150px-Alexander_McQueen_by_FashionWirePress.jpg"},{"id":"17161","type":"featured","language_code":"gan","title":"贛粵運河","summary":"贛粵運河係條規劃嘚嗰運河，佢計畫搦長江同得珠江連合，北起九江嗰鄱陽湖口，走贛江，路過南昌、吉安、万安、贛州進桃江，卡過分水嶺入廣東，順得湞水經過南雄、韶關，一徑抵達廣州嗰珠江出海口。\n贛粵運河攏共有1237公里𠵹莽，江西境內會占得759公里，係總長嗰61%左右。","url":"https://gan.wikipedia.org/wiki/%E8%B4%9B%E7%B2%B5%E9%81%8B%E6%B2%B3","thumbnail_url":"https://upload.wikimedia.org/wikipedia/commons/thumb/b/b5/Gom-Iot_inho.png/150px-Gom-Iot_inho.png"},{"id":"18394","type":"featured","language_code":"gan","title":"冕服","summary":"冕服係古時間代表得至高禮制嗰衣著體系，係皇帝嘚祭拜天地、宗廟、正旦、聖節等禮祀活動裡頭著嗰衣裳。完套嗰冕服主要含得冕冠、衣裳（上衣、中衣、下裳）、袴、襪、舄、腰帶（革帶、大帶）、蔽膝、佩玉、綬、劍、圭等構件。冕服嗰「形制」依得佢俚嗰款式、色氣、大細，拕分成不同等級，形成國家嗰正式典章制度，箇就係「以禮為服制」。","url":"https://gan.wikipedia.org/wiki/%E5%86%95%E6%9C%8D","thumbnail_url":null},{"id":"18920","type":"featured","language_code":"gan","title":"To Autumn","summary":"《To Autumn》（《至秋》）係英國浪漫主義詩人吉茨（1795年10月31號—1821年2月23號）嗰一首詩。箇隻作品嘚1819年9月19號寫正，第年發表嘚吉茨嗰詩集裡頭。《To Autumn》係吉茨嗰「1819年 六大俄打」嗰最晏嗰詩作。話係話1819年佢突即因為個人嗰原因，冇閑去寫作詩歌，佢哈係經過一回秋夜嘚Winchester團近嗰散步之後寫正《To Autumn》。箇部作品也係吉茨嗰詩人生涯嗰完結點，因為佢許時間拕逼得去賺錢，冇可能憑得詩人嗰身份過生活。《To Autumn》刊發後一年多滴子，吉茨就死嘚羅馬。\n箇首詩有三隻詩節，每隻詩節有一十一行韻文，描述季節嗰進程變化，由作物嗰晏熟到大收再到秋末冬來嗰許幾日。詩作通過對秋天嗰擬人化、收穫嗰豐産、視聽嗰感官，表現出豐富嗰想像力。佢嗰畫面同英國畫家John Constable嗰田園畫作有交集，吉茨自簡都話佢散步過後相到嗰作過嗰田好似一幅畫。\n箇部作品時常拕解讀係對死亡嗰借喻，也拕認為係吉茨對當年發生嗰貝特魯大屠殺嗰回應。哈有人話係吉茨對好幾隻英國詩人嗰詩作嗰回應，好似拜倫嗰《Childe Harold's Pilgrimage》（車都夏婁都嗰遊記），話嗰係對別嗰國家自然美景嗰讚賞；或雪利頭年發表嗰《Ode to the West Wind》（西風頌），兩者之間有直接嗰對比反差。更假有人話箇首詩反映嘚作者對殖民主義思想嗰一種表達。《To Autumn》拕評做英語最精彩傑出嗰短篇詩之一、英語抒情詩最常刊選嗰作品之一。","url":"https://gan.wikipedia.org/wiki/To_Autumn","thumbnail_url":"https://upload.wikimedia.org/wikipedia/commons/thumb/1/12/A_Day_with_Keats%2C_Neatby_plate_-_Autumn.png/150px-A_Day_with_Keats%2C_Neatby_plate_-_Autumn.png"}]