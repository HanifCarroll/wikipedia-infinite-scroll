[{"id":"10812","type":"good","language_code":"krc","title":"Берлин операция","summary":"Берли́н операция — совет аскерлени Экинчи дуния къазуатны кюнчыгъыш-европачы сермешиу театрында ахыр стратегиялыкъ операцияларыны бириди, ол операцияны баргъанында Къызыл Аскер Германияны ара шахары Берлинни кючлегенди, эмда хорлам бла Уллу Ата Джурт Къазауат бла Экинчи дуния къазауатны Европада хорлам бла бошагъанды. Операция 23 кюнню баргъанды — 16-чы апрелден 8-чи майгъа дери, ол кюнлени ичинде совет эмда поляк аскерле кюнбатышха 100—220 км теренликге киргендиле. Сермешиулени фронтуну кенглиги — 300 км. Операцияны къурамында: Штеттин-Росток, Зелов-Берлин, Котбус-Потсдам, Штремберг-Торгаус эмда Бранденбург-Ратен фронт алгъа уруш операцияла бардырылгъандыла.","url":"https://krc.wikipedia.org/wiki/%D0%91%D0%B5%D1%80%D0%BB%D0%B8%D0%BD_%D0%BE%D0%BF%D0%B5%D1%80%D0%B0%D1%86%D0%B8%D1%8F","thumbnail_url":null},{"id":"1147","type":"good","language_code":"krc","title":"ЁС","summary":"Ёлчем биримлени халкъла арасы системасы, ЁС (SI, фр. Système International d’Unités) — ёлчемлени халкъла арасы системасыды, метрик системаны бусагъатдагъы вариантыды. ЁС дунияда эм кёб хайырланнган ёлчем бирим системады. Аны тюз джашауда да, илмуда да, техникада да хайырландырадыла. Алай а электродинамикада илму ишлени асламысы Биримлени Гаусс системасы бла хайырланады. Бусагъатда ЁС дунияны къралларыны асламысында баш бирим ёлчелеу системасыды, кеслерини энчи бирим системалары болгъан къраллада (сёз ючюн АБШ) биримлени ангылатыулары ЁС-ни биримлерини юсю бла ангылатыладыла.","url":"https://krc.wikipedia.org/wiki/%D0%81%D0%A1","thumbnail_url":null},{"id":"1233","type":"good","language_code":"krc","title":"Бирлешген Миллетлени Организациясы","summary":"Бирлешген Миллетлени Организациясы (къысхасыча — БМО) 1945 джылны 24 октябрында къуралгъан дунияны мамырлыгъын, къоркъуусузлугъун сакълар ючюн эмда халкъла арасында экономика, джамагъат эмда маданият ишбирликни бегитир ючюн къуралгъан халкъла арасы организацияды. БМО кесин «адиллик эм къоркъуусузлукъну, экономика айныуну эм социал тенгликни халкъла арасында бютеу къраллада сакълауну нюзюр салгъан бир глобал къуралышды» деб танытады.\nОрганизацияны къуралгъан джылда 51 члени, бюгюнде, Черногорияны къошулуу бла, 192 членнге дери ёсгенди. Организацияны оноуу, Нью-Йоркда орналгъан аралыгъындан этиледи эмда къошулгъан къралла бла хар джыл бардырылгъан олтуруулада мында ётедиле.\nОрганизация талай органнга юлешинеди: Генерал Ассамблея, Къоркъуусузлукъну Кенгеши, Секретарият эмда Генерал Секретарь. Бирлешген Миллетлени Организациясыны къураргъа мадар Экинчи дуния къазауат битгенден сора келгенди.\n\nБМО-ну аллында тамалын салгъан Биринчи дуния къазауатдан сора къуралгъан Миллетлени Лигасыды, алай а БМО-ча болмай ол салгъан нюзюрлерин тындыралмагъанды, Экинчи дуния къазауатны башланыууна тыйгъыч болалмагъанды.\n«Бирлешген Миллетле» атны АБШ-ны президенти Франклин Делано Рузвельт теджегенди. Эмда биринчи кере Бирлешген Миллетлени Декларациясында 1942 джыл хайырланнганды, бу декларациягъа кёре 26 къралны келечиси кеслерини правительстволарыны атындан Фашист къралланы блогуна къаршчы кюреш бардырыргъа борчланнгандыла.\nБМО-ну Уставыны ахыр тексти Сан-Францискода бардырылгъан конференицияда 1945 джылны 26 июнунда къабыл этилгенди. Ол уставха 50 къралны келечиси къол салгъанды, кючге 1945 джылны 24 октябрында, Польшаны да къошулуу бла киргенди. Бу кюн Бирлешген Миллетлени Кюню кибик байрамланады.","url":"https://krc.wikipedia.org/wiki/%D0%91%D0%B8%D1%80%D0%BB%D0%B5%D1%88%D0%B3%D0%B5%D0%BD_%D0%9C%D0%B8%D0%BB%D0%BB%D0%B5%D1%82%D0%BB%D0%B5%D0%BD%D0%B8_%D0%9E%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F%D1%81%D1%8B","thumbnail_url":"https://upload.wikimedia.org/wikipedia/commons/thumb/2/2f/Flag_of_the_United_Nations.svg/150px-Flag_of_the_United_Nations.svg.png"},{"id":"1236","type":"good","language_code":"krc","title":"Бойсунмагъан Къралланы Бирлиги","summary":"Бойсунмагъан Къралланы Бирлиги (БКъБ) (азер. Müstəqil Dövlətlər Birliyi, бел. Садружнасць Незалежных Дзяржаў, гюрдж. დამოუკიდებელ სახელმწიფოთა თანამეგობრობა, къаз. Тәуелсіз Мемлекеттер Достастығы, къыр. Күнкорсуз Мамлекеттер Шериктештиги, молд. Comunitatea Statelor Independente, орус. Содружество Независимых Государств, тадж. Иттиҳоди давлатҳои муштаракулманофеъ, юз. Mustaqil Davlatlar Hamdo'stligi, укр. Співдружність Незалежних Держав) — алгъыннгы Совет Союзгъа кирген республикаларыны асламысы къошулгъан, къралла арасы бирликди.","url":"https://krc.wikipedia.org/wiki/%D0%91%D0%BE%D0%B9%D1%81%D1%83%D0%BD%D0%BC%D0%B0%D0%B3%D1%8A%D0%B0%D0%BD_%D0%9A%D1%8A%D1%80%D0%B0%D0%BB%D0%BB%D0%B0%D0%BD%D1%8B_%D0%91%D0%B8%D1%80%D0%BB%D0%B8%D0%B3%D0%B8","thumbnail_url":"https://upload.wikimedia.org/wikipedia/commons/thumb/1/11/Flag_of_the_CIS.svg/150px-Flag_of_the_CIS.svg.png"},{"id":"1322","type":"good","language_code":"krc","title":"Дунай","summary":"Дуна́й (рум. Dunărea, мадж. Duna, нем. Donau, хорв. Dunav, словак. Dunaj, болг. Дунав, серб. Дунав, Dunav, укр. Дунай, лат. Danubius, Danuvius, бур.-грек. Ίστρος) — Европада (Итилден сора) узунлугъу бла экинчи, «интернационал» сууду.\nСууну атыны этимологиясы бир версиягъа кёре Danuvius (къызыу суу) деген магъанадан келеди, danu (къызыу) эмда vius (суу) деген кельт сёзледен къуралгъанды, башха версиягъа кёре скиф-сарматча dānu сёздю, магъанасыда «суу», «къобан» деген сёзге келеди (бусагъатдагъы тегейча — «дон»), дагъыда бир версия тюрк тилле бла байламлыды: Тынай — тынч, рахат деген магъанада.","url":"https://krc.wikipedia.org/wiki/%D0%94%D1%83%D0%BD%D0%B0%D0%B9","thumbnail_url":"https://upload.wikimedia.org/wikipedia/commons/thumb/1/14/Budapest_from_Gellert_Hill.jpg/150px-Budapest_from_Gellert_Hill.jpg"},{"id":"1324","type":"good","language_code":"krc","title":"Евро","summary":"Евро (Валюта белгиси — €, банк коду: EUR) — «еврозонаны» 20 къралында официал Валютады (Австрияда, Бельгияда, Германияда, Грецияда, Хорватияда, Ирландияда, Испанияда, Италияда, Кипрде, Люксембургда, Мальтада, Нидерландлада, Португалияда, Словакияда, Словенияда, Финляндияда, Францияда, Эстонияда, Латвияда, Литвада). Аны тышында бу валюта дагъыда 9 къралда джюрюйдю, аладан 7 — европа къралла. Алай бла евро 320 миллиондан артыкъ европачыгъа официал валютады, официал тышында хайырланнган территорияла бла бирге уа 500 миллион адам бу валютаны баш тёлеу амал кибик хайырланадыла. 2006 джылны декабрында къолда 610 млрд евро джюрюгенди, бу кёргюзюм дунияда джюрюген ачхалада эм кёбдю, бу кёргюзюм бла АБШ-ны долларын огъунакъ озгъанды.\nДуния финанс саудада евро 1999 джыл чыкъгъанды, 2002 джылны 1-чи январында уа къолдада джюрюб башлагъанды. Евро, европа валюта биримни (ЭКЮ) орнуна келгенди, алай а ЭКЮ къуру банк операциялада хайырландырылгъанды, евро эсе уа къралланы валюталарыны орнунада келгенди.\nЕврогъа Франкфуртдагъы Европа ара банк (ЕАБ) бла еврозонагъа кирген къралланы ара банкларындан къуралгъан Ара банкланы европа системасы (АБЕС) оноу этедиле. ЕАБ бойсунмагъан ара банкды, эмда аны къолунда еврозонада монетар политиканы бардырыуу турады. АБЕС эсе уа къагъыт ачхала бла темир ачхаланы, еврозонаны къралларында къолда джюрюрюк ачханы джайыу аны тышында еврозонада тёлеу системаланы ишлеулери барды.\nЕвропа бирликни бютеу къраллары еврозонагъа кирирге эркиндиле, алай ала кеслерини кредит-ачха политикаларында талай шартха сыйыныргъа керекдиле. Европа союзну джангы къралларына уа эртде кеч болсада еврогъа кёчюу зорунлу шартды.","url":"https://krc.wikipedia.org/wiki/%D0%95%D0%B2%D1%80%D0%BE","thumbnail_url":"https://upload.wikimedia.org/wikipedia/commons/thumb/3/30/Euro_Series_Banknotes.png/150px-Euro_Series_Banknotes.png"},{"id":"1407","type":"good","language_code":"krc","title":"Къыбыла Америка","summary":"Говно\nТүштүк  Америка Күнбатыш жарымында түштүк континентиди, күнбатышда Шош океанны, Күнчыгышында Атлантика океанны, түштүк Къыбыла океанны араларында орналгъанды. Панама боюнакъ бла Шимал Америкагъа байланыбды. Айрымканла бла бирге жер джюзюню өлчөмү 18,28 млн км² чакълы бир эки \nбарды. Эм узун джеринде узунлугъу 7150 км, кенглиги 5100 км. Рельефинде күнбатыш бла шималда кючлю Анд тауланы белгеси айрылады, күнчыгыш тюз, сыртлыды. Платформаны кёлтюрюуюнде Гвиян джассытаулукъ шимал-кюнчыгъышда, эмда Бразил джассытаулукъ күнчыгышында, ала бир бирлеринден Амазон алашалыкъ бла толгъан бюгюлюу бла (Амазония) айырылылгъандыла. Джассытаулукъла бла Андланы арасында Ориноко эмда ич тюзле бла алашалыкъла (Пантанал, Гран-Чако, Междуречье и Пампа) джатадыла; андан къыбылагъа, континентни къыбыла-кючыгъышында 2200 м чакълы бир мийиклиги бла Патагонияны сыртлары орналгъандыла. Джассытаулукълада темир эмда марганец магъаданланы, боскитлени, бояулу эмда багъалы металланы уллу къайнакълары барды; Андланы тауаллы эмда тауларасы бюгюлюуледе нефть бла газ бард; таулада джезни, полиметалланы, къоргъашинни магъадан къайнакълары тюбейди.","url":"https://krc.wikipedia.org/wiki/%D0%9A%D1%8A%D1%8B%D0%B1%D1%8B%D0%BB%D0%B0_%D0%90%D0%BC%D0%B5%D1%80%D0%B8%D0%BA%D0%B0","thumbnail_url":"https://upload.wikimedia.org/wikipedia/commons/thumb/0/0f/South_America_%28orthographic_projection%29.svg/150px-South_America_%28orthographic_projection%29.svg.png"},{"id":"1447","type":"good","language_code":"krc","title":"Минги тау","summary":"Минги тау — Кавказда, Къарачай-Черкесия бла Къабарты-Малкъарны чегинде орналгъан стратовулканды. Минги тау, Уллу Кавказ аркъадан шималыракъ орналады эмда Россияда эм мийик тау башха саналады. Европа бла Азияны чеги кескин болмагъаны себебли, Европада да эм мийик тау башха саналыучанды.\nМинги таугъа биринчи кере генерал Эммануэлни экспедициясыны джол кёргюзтюучюсю Хачирланы Муссаны джашы Хыйлар (Хыйса) 22 июль 1829 джылда чыкъгъанды.","url":"https://krc.wikipedia.org/wiki/%D0%9C%D0%B8%D0%BD%D0%B3%D0%B8_%D1%82%D0%B0%D1%83","thumbnail_url":"https://upload.wikimedia.org/wikipedia/commons/thumb/c/c7/Mount_Elbrus_May_2008.jpg/150px-Mount_Elbrus_May_2008.jpg"},{"id":"1485","type":"good","language_code":"krc","title":"Парламент","summary":"Парламент (ингил. parliament, фр. parlement, «parler» — «сёлеширге» деген сёзден) — баш келечилик органны эмда закончыгъарыучу органны атыды. Бу магъанада термин Украинаны, Россияны, Таджикистанны, Туркменистанны конституцияларында сагъынылады. Дагъыда «парламент» сёз — баш закончыгъарыучу органны энчи аты кибик, Молдовада, Беларусда, Гюрджюде, Бельгияда, Къазакъстанда, Уллу Британияда, Грецияда, Италияда, Канадада, Румынияда дагъыда талай башха къраллада хайырланады.\nПарламент келечилик органнга саналады, ол деген — халкъны келечисиди. Бу ышаны сайлау мадарындан келеди — бютеухалкъ сайлаула. Бусагъатдагъы къраллада асламысы бла парламентле законланы чыгъарырыун хакъына иедиле. Кёбюсюне толтуруучу органланы контролюн, аны къураудада орунлары барды (сёз ючюн правительствогъа ышанмауну вотумун чыгъарыу, неда президентни импичменти).","url":"https://krc.wikipedia.org/wiki/%D0%9F%D0%B0%D1%80%D0%BB%D0%B0%D0%BC%D0%B5%D0%BD%D1%82","thumbnail_url":null},{"id":"1515","type":"good","language_code":"krc","title":"Словакия","summary":"Слова́кия (словак. Slovensko), Слова́к респу́блика (словак. Slovenská republika) — Ара Европада тенгизге чыгъышы болмагъан къралды. Ара шахары — Братиславады. Шимал-кюнрчыгъышда Чехия бла, шималда Польша бла, Украина блада кюнчыгъышда, Маджар (Венгрия) бла къыбылада, эмда Австрия къыбыла-кюнбатышда чеклешеди. Къралны аты «словакла» деген этнонимден къуралгъанды.","url":"https://krc.wikipedia.org/wiki/%D0%A1%D0%BB%D0%BE%D0%B2%D0%B0%D0%BA%D0%B8%D1%8F","thumbnail_url":"https://upload.wikimedia.org/wikipedia/commons/thumb/f/f0/EU_location_SVK.png/150px-EU_location_SVK.png"},{"id":"1534","type":"good","language_code":"krc","title":"Терклениу","summary":"Терклениу (кёбюсюне \n  \n    \n      \n        \n          \n            \n              a\n              →\n            \n          \n        \n      \n    \n    {\\displaystyle {\\vec {a}}}\n   белгиленеди, теоретика механикада \n  \n    \n      \n        \n          \n            \n              w\n              →\n            \n          \n        \n      \n    \n    {\\displaystyle {\\vec {w}}}\n  ), заманнга кёре теркликни чыгъарыууду, неда теркликни заманнга кёре тюрлениу терклигиди — нохтаны терклигини вектору джюрюшюнде заман биримни ичинде къаллай бирге тюрленнгени кёргюзген вектор ёлчемди (ол демеклик, терклениу къуру теркликни ёлчемини тюрлениуу бла къалмай аны векторунда эсебге алады).\nСез ючюн Джерни къатында Джерге тюшген зат, хауаны къаршчыланыуун санамасакъ, кесини терклигин хар секунд сайын 9,8 м/с чакълы бирге ёсдюреди, ол демек аны терклениую 9,8 м/с² болады.\nМеханиканы, ючёлчемли евклид аламда джюрюшню тинтген, аны джазгъан, тюрлю-тюрлю санауланы системасында теркликле бла терклениулени джазгъан бёлюмюне кинематика дейдиле.\nТерклениуню бирмине секундну ичинде секундха метр (m/s2, м/с2), дагъыда системаны тышында , графиметрияда хайырланнган Гал (Gal) барды ол мыннга тенгди :1 см/с2.\nТерклениуню заманнга кёре чыгъарыуу, неда терклениуню заманнга кёре къызыулугъуну белгилеген ёлчемге силкиниу дейдиле.","url":"https://krc.wikipedia.org/wiki/%D0%A2%D0%B5%D1%80%D0%BA%D0%BB%D0%B5%D0%BD%D0%B8%D1%83","thumbnail_url":"https://upload.wikimedia.org/wikipedia/commons/thumb/4/4a/Acceleration.svg/150px-Acceleration.svg.png"},{"id":"1549","type":"good","language_code":"krc","title":"Уллу Британия","summary":"Уллу Британия (ингил. Great Britain; толу аты — Уллу Британия бла Шимал Ирландияны Бирлешген Королевствосу, ингил. United Kingdom of Great Britain and Northern Ireland, ингилизча кёбюсюне «United Kingdom» — «Бирлешген Королевство» деб къысхартылынады) — Кюнбатыш Европада орналгъан айрымкан къралды, кърал оноу формасы — парламент монархияды. Ара Шахары — Лондонду. Аты ингилизча Great Britain («Уллу Британия») деген сёзледен келеди, «Британия» уа — бритт тайпаны атындан.\nБритан айрымканла бла Ирландия айрымканны шимал-кюнбатыш кесегинде орналгъанды. Дагъыда кёб тюрлю ууакъ айрымканла бла архипелаглада киредиле, Атлантика океан бла, аны тенгилзери джууады. Бютеулей территориясы — 244 820 км², джери — 240 590 км², ич суулары — 3 230 км². Эм мийик джери — Бен-Невис тау (ингил. Ben Nevis гаел. Beinn Neibhis(1343 м) — Шотландияны шималындады (Грампиан таула), эм тёбен джери — Фенланд (−4 м).\nШимал бла кюнбатышда асламысы бла тау рельефди — Шимал-Шотланд таула (1343 метрге дери), Пеннин таула бла Кембрий таула; къыбылада эмда къыбыла-кюнчыгъышда  — дуппурлу тюзледиле. Климаты орта океанлыкъды, мылыды. Январны орта температуралары 3-ден 7-ге дери чыгъадыла, июлну 11—17 °C; джауум — кюнбатышда джылгъа 3000 мм, къыбыла-кюнчыгъышда 600—750 мм. Баш суулары: Темза — 334 км, Северн — 310 км, Трент — 298 км, Мерси — 109 км, Клайд — 170 км. Эм уллу кёллери: Лох-Несс (56 км²), Лох-Ней (396 км²). Чегетлери (чынар, эмен, къайын) джерини 9 % алады.","url":"https://krc.wikipedia.org/wiki/%D0%A3%D0%BB%D0%BB%D1%83_%D0%91%D1%80%D0%B8%D1%82%D0%B0%D0%BD%D0%B8%D1%8F","thumbnail_url":"https://upload.wikimedia.org/wikipedia/commons/thumb/6/6c/Location_UK_EU_Europe.png/150px-Location_UK_EU_Europe.png"},{"id":"1580","type":"good","language_code":"krc","title":"Хорватия","summary":"Хорватия (хорв. Hrvatska), Хорватия Республика (хорв. Republika Hrvatska) — Ара Европаны къыбласында эмда Балкан джарымайрымканны кюнбатышында орналгъан къралды, Югославияны къурамында болгъан республикаланы бириди. 1991 джыл бойсунмазлыгъын баям этиб, Югославияны къурамындан чыкъгъанда. Кърал оноу формасы бла демократ респбуликагъа саналады. Аты хорватлыла деген этнонимден къуралгъанды. Ара шахары да, эм уллу шахары да Загребди. Шимал-кюнбатышда Словения бла, шимал-кюнчыгъышда Маджар эмда Сербия бла, къыбылада — Босния эм Герцоговина эмда Черногория бла чеклешеди; кюнбатышда Адриатика тенгиз джууады. Миллет валютасы — Хорват кунады. БМО-гъа, ЕКъИО-гъа (ОБСЕ), Европаны Кенгешине киреди. НАТО-гъа 2009 джылны 1-чи январында киргенди.","url":"https://krc.wikipedia.org/wiki/%D0%A5%D0%BE%D1%80%D0%B2%D0%B0%D1%82%D0%B8%D1%8F","thumbnail_url":"https://upload.wikimedia.org/wikipedia/commons/thumb/9/94/Europe_location_CRO.png/150px-Europe_location_CRO.png"},{"id":"1847","type":"good","language_code":"krc","title":"Кофе","summary":"Кофе — кофе терекни къууурулгъан бюртюклеринден хазырланнган ичкиди. Кофеини болгъаны ючюн адамны чархына стимуляция этеди.\nXIV ёмюрге дери кофе Эфиопияда кийик халда битгенди. Кечирек кофе терек Араб джарымайрымканнга келтириледи. XVI ёмюрню ахырында европачы саудюгерле кофены араб портлада сатыб алыб, Европагъа ташыб башлайдыла. Хапаргъа кёре, XVII ёмюрню ортасында бир муслиман джолоучу джашыртын кофе бюртюклени Къыбыла Индиягъа элтеди. Андан XVII ёмюрню ахырында голланд саудюгерле джашыртын кофе терекни Ява бла Суматрагъа чыгъарадыла. Аны бла кофени ёсдюрюуде араб монополияны ахыры болады. Кечирек, 1706 джылда голланд колонистле кофе терекни джетегин Амдстердамдагъы ботаника бачхагъа джибередиле, ма ол терекден башланады бу ёсюмлюлюкню Джангы Дунияны колонияларында тарихи. Талай джылдан француз патчах саугъагъа голландлыладан терекни джетегин алады, бир кесекден мокко кофени урлукъларын Йеменден Бурбон айрымканнга (бусагъатда — Реюньон, Мадкагаскарны къатындады). Андан башланады Bourbon атлы арабика кофени тукъуму. 1721 джыл Гвиана бла Мартиникада плантацияла орнатыладыла. 1727 джыл — Бразилияда, 1730 — Ямайкада (Blue Mountain атлы кофены тамалы салынады), 1748 джыл — Кубада, 1760 — Гватемалада, 1779 — Коста-Рикада, XIX ёмюрню аллына Джерни кофе плантацияла «белибауу» болады. Талай ёмюрню ичинде кофе эки джарымтобда да сюйюб ичилген ички болуб уллу хайыр бериб башлайды.\nТабигъатда 70 тюрлю кофе терек барды — гитче кёкенледен башлаб 10 метрлик мазаллы тереклеге дери.\nКофе терекни эки баш ботаника тюрлюсю барды: арабика бла робуста, экинчиге бир-бирде конголез кофе да дейдиле. Бу эки тюрлюге, чыгъарылгъан кофени 98% келеди (70 % — арабика, 30 % — робуста). Къалгъан тюрлюлери эм кёбю бла 2% бередиле. Эм бек джайылгъан, арабика кофе 600-ден 2000 метр мийикликде ёседи. Шекиллери ариу бюртюкле, зугулла боладыла, юслери сыйдамды. Робуста арабикадан дженгил битеди, ауруулагъа да кючлюрекди, тенгиз дараджадан 0-600 метр мийикликде битеди, асламысы бла — Африканы, Индияны эмда Индонезияны тропик бёлгелериндеди. Бюртюкле тёгерекдиле, бети джаркъы-мордан боз-джашилге дери тюрленирге болады. Ароматы бла робуста сыйсызыракъгъа саналады. Алай а робустада кофеин арабикадан кёбдю, ол себебден бу тукъумну экспресс-къатышыулада хайырланыргъа бек сюедиле. Башха кофе тукъумла, сёз ючюн, либерика бла эксцельса — индустриал магъаналары джокъду, уллу ёлчемде битдирилмейдиле. Алай а бир-бир тукъумла, сёз ючюн, Азияда битген «Копи Лювак» неда «Капе Аламид» атлы кофе дунияда эм багъалы кофеге саналады (бир чашка кофе ючюн талай джюз американ доллар бериледи), нек десенг — кофени тюз хазырлар ючюн биртюкле азыкъ сынджырны ётерге керекдиле, аны ичинде мусанганы неда азиялы пальма циветтаны ашхынлары бла ётерге керекдиле. Ол джаныурланы ичлеринден ётмесе бу кофени татыуу алай къолай болмайды. Кёб болмай Копи Лювак кофени он къатха учуз ушашы чыкъгъанды, аты «Monkey Coffee», Тайланддагъы Формоза тауланы сыртларында битген, эмда маймулланы ашхынларындан ётген кофеди.","url":"https://krc.wikipedia.org/wiki/%D0%9A%D0%BE%D1%84%D0%B5","thumbnail_url":"https://upload.wikimedia.org/wikipedia/commons/thumb/4/45/A_small_cup_of_coffee.JPG/150px-A_small_cup_of_coffee.JPG"},{"id":"4162","type":"good","language_code":"krc","title":"Апартеид","summary":"Апа́ртхейд, апартеи́д (африк. apartheid — «айрылыкъ», айры джашау/ишлеу магъананы тутады) — КъАБ—КъАР-де 1948-1994 джыллада Миллет партия бардыргъан раса сегрегацияны официал политикасыды.\nКъАР-де апартеид бантулуланы энчи резервациялада (бантустанлада) джашаргъа зорлагъанды (бантустанланы джерлери бютеу КъАР-ни территориясыны 12% алгъанды). Резервацияны тышына чыгъыу эмда уллу шахарлада болуу энчи эркинлик бла болгъанды. Ол эркинликни алыр ючюн, джерли халкъланы келечисини барлыкъ джерде иши болургъа керек болгъанды (джерли адамла эм сыйсыз, эм къара ишледе ишлегендиле, кёбюсюне акъланы джумушун этиуде). Апартеинди джашаугъа киргизиу бла къараланы граждан хакълары сыйырылгъанды. Апартеид джанлыла айтханнга кёре, бютеу къуллукъла, сёз ючюн, окъуу, саулукъ сакълау «айры, алай а тенг» болгъанды, амма акъла бла башхалагъа берилген къуллукъланы, джумушуланы дараджасы, агъачы бирча болмагъанды. \nАкъ болмагъан адамланы политикалыкъ хакъларындан къуру къоюу, Европаны колонияларында болгъанды, алай а Африканы деколонизациясындан сора, апартеидни бир бёлюмю кибик къаралгъанды.\nАпартеид бла кюреш БМО-ну 1970-1980 джыллада эм баш ишлерини бири болгъанды. Бу кюрешге башха хакъ джакълагъан организацияла да къошулгъандыла. КъАР-ни кесинде да актив диссидент къымылдау болгъанды. Апартеидни курууу Нельсон Мандела бла аны Африкан миллет конгрессден (АМК) джандашларыны кюрешлери бла байламлыды. Кечирек, кесини кюреши ючюн Нельсон Мандела Мамырлыкъны Нобель премиясын алгъанды. АМК-дан сорада, апартеидни тюшюуюню баш чуруму, акъ адамланы саны азайгъан болгъанды (1940 джыл — 21%, 1990 джыл — 11%), аны тышында Фредерик де Клеркни кърал башчы болгъан заманында апартеидни демонтажы башланнганды.\nАпартеидни символуна «Роббен-айленд» тюрме саналады, анда апартеидни заманында мингле бла политика тутмакъла тутулгъандыла. Бусагъатда тюрме Къыбыла Африканы туристле кёб келиучю джерлеринден бириди.","url":"https://krc.wikipedia.org/wiki/%D0%90%D0%BF%D0%B0%D1%80%D1%82%D0%B5%D0%B8%D0%B4","thumbnail_url":"https://upload.wikimedia.org/wikipedia/commons/thumb/8/81/DurbanSign1989.jpg/150px-DurbanSign1989.jpg"},{"id":"4448","type":"good","language_code":"krc","title":"Уллу француз революция","summary":"Уллу француз революция (фр. Révolution française) — Францияны тарихинде социал эмда политика системасыны эм уллу трансформациясы, XVIII ёмюрню ахырында болгъанды, эмда аны эсебинде Эски джорукъ къурутулгъанды, Франция монархиядан де-юре эркин эмда тенг гражданланы республикасы болгъанды.\nРеволюцияны башланыууна 1789 джылны 14-чю июлунда Бастилияны алыуу саналады, бошалыуу уа бир къауум тарихчилеге кёре 1794 джылны 27-чи июлунда (Термидор переворот) неда 1799 джылны 9-чу ноябрында болгъанды (18-чи брюмерни перевороту).","url":"https://krc.wikipedia.org/wiki/%D0%A3%D0%BB%D0%BB%D1%83_%D1%84%D1%80%D0%B0%D0%BD%D1%86%D1%83%D0%B7_%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F","thumbnail_url":"https://upload.wikimedia.org/wikipedia/commons/thumb/6/6c/Declaration_of_the_Rights_of_Man_and_of_the_Citizen_in_1789.jpg/150px-Declaration_of_the_Rights_of_Man_and_of_the_Citizen_in_1789.jpg"},{"id":"6009","type":"good","language_code":"krc","title":"Ататюркчюлюк","summary":"Ататюркчюлюк неда Кемализм (тюр. Atatürkçülük, Kemalizm) — империалист къралланы джарлы эм артха къалгъан миллетни бойсундурургъа излеб бардыргъан джюрюшюне къаршчы болуб къуралгъан, айгъакълы классны джакълыгъы бла хайырланмагъан, артха къалгъан джараусуз кърал органланы орнуна акъыл бла билимге таяннган органланы къураргъа излеген Мустафа Кемал Ататюркню идеологиясыды. Тюрк Республиканы конституциясында белгиленнгенине кёре, кърал Ататюркчюлюкню принциплерине таяна айныу джолда барады. Тюркню тышында Кемализм идеология, талай тюрлениу бла Азербайджанда да танылады.\nКемализмни тамалында 6 принцип барды («алты окъ» — тюр. Altı Ok). Биринчи тёрт окъ 1927 джыл белгиленнгендиле, артдан 1931 джыл алагъа дагъыда эки окъ къошулады. Алты окъну доктринасы тамамы бла 1937 джылны конституциясында бегитиледи.","url":"https://krc.wikipedia.org/wiki/%D0%90%D1%82%D0%B0%D1%82%D1%8E%D1%80%D0%BA%D1%87%D1%8E%D0%BB%D1%8E%D0%BA","thumbnail_url":"https://upload.wikimedia.org/wikipedia/commons/thumb/c/cf/Marshal_Mustafa_Kemal_Pasha.jpg/150px-Marshal_Mustafa_Kemal_Pasha.jpg"},{"id":"6119","type":"good","language_code":"krc","title":"Вена","summary":"Ве́на (нем. Wien [ˈviːn], бав. Wean, лат. Vindobona, серб-хорв. Беч/Beč, мадж. Bécs, чех. Vídeň, ингил. Vienna) — Австрияны федерал ара шахарыды, аны бла бирге Австрияны тогъуз федерал джерлерини бириди, тёрт джанындан Австрияны башха джери — Тёбен Австрия бла къуршоуланыбды. Къралны кюнчыгъыш джанында орналгъанды. Венада джашагъан адамланы саны 1,84 млн чакълы бир бола кетеди (2016); шахар тёгерекде джашагъанла бла бирге — 2,6 млн адам чакълы бир. Венада джашагъанланы саны бютёу къралны халкъыны тёрт этиб бири болады. Алай бла Вена Австрияны эм уллу шахарына саналады, Европа Бирликни уллу шахарларыны ичинде тогъузунчу орундады. Австрияны культура эмда политика аралыгъыды.\nВена, Нью-Йорк бла Женевадан сора, БМО-ну ючюнчю резиденция-шахарыды. Вена халкъла арасы аралыкъда кёб тюрлю халкъла арасы организацияла орналыбды.\nКёб джюзджыллыкъланы Вена, Габсбургланы резиденция шахары болгъанды, аны бла бирге Сыйлы Рим империяны ара шахары. 1910 джылгъа Венада эки миллиондан аслам адам джашагъанды, шахар, дунияда тёртюнчю орун алгъанды. Биринчи дуния къазауатдан сора адам саны тёрт этиб бирге азайгъанды.","url":"https://krc.wikipedia.org/wiki/%D0%92%D0%B5%D0%BD%D0%B0","thumbnail_url":"https://upload.wikimedia.org/wikipedia/commons/thumb/7/7c/Collage_von_Wien.jpg/150px-Collage_von_Wien.jpg"},{"id":"6225","type":"good","language_code":"krc","title":"Амстердам","summary":"Амстерда́м (нидерл. Amsterdam) — Нидерландланы ара шахары эмда эм уллу шахарыды. Шимал Голландия провинцияда, къралны кюнбатышында, Амстел суу бла Эй сууну аякъларында орналгъанды. Амстердам, Шимал тенгизге канал бла байланыбды.\n2010 джылны октябрына Амстердам муниципалитетде джашагъан адамланы саны 767 849 болгъанды. Тийреси бла бирге (шахар округ) шахарда — 2,2 млн адам джашайды. Амстердам, Европада 6-чы болгъан Рандстад агломерациягъа киреди.\nШахарны аты эки сёзден къуралгъанды: Амстел бла дам. Амстел, къатында саркъгъан сууну атыды, дам а уа «дамба» сёздю. XII ёмюрде бу, гитче чабакъчы элчик болгъанды, алай а Нидерландланы Алтын ёмюрлерини заманында, Амстердам дунияны эм магъаналы портларыны бири эмда уллу сатыу-алыу аралыкъ болгъанды.\nШахар, тюрлю-тюрлю культураланы джыйылгъан джериди — 2009 джылны апрелине шахарда 177 миллетни келечиси джашагъанды.\nАмстердам, аны тышында Нидерландланы финанс эмда культура аралыгъыды. Былайда эм мазаллы 500 дуния компаниядан 7-ни офиси барды, сёз ючюн, Филипс бла ING. Аны тышында шахарны арасында дунияда эм эски фонд биржа барды.\nКёб тюрлю белгили джер, сёз ючюн, Рейксмюзеум, Винсент Ван Гогну Музеи, Амстелде Эрмитаж, къызыл фонарланы орамы джыл сайын шахаргъа 4 миллиондан аслам туристни келиуюне себеб болады.","url":"https://krc.wikipedia.org/wiki/%D0%90%D0%BC%D1%81%D1%82%D0%B5%D1%80%D0%B4%D0%B0%D0%BC","thumbnail_url":"https://upload.wikimedia.org/wikipedia/commons/thumb/4/48/Netherlands_location_map.svg/150px-Netherlands_location_map.svg.png"},{"id":"7625","type":"good","language_code":"krc","title":"Самтер форт ючюн сермешиу","summary":"32.750833, -79.875\n\nСамтер форт ючюн сермешиу (ингил. Battle of Fort Sumter; 12—13 апрель 1861 джыл) — Къыбыла Каролина штатны Чарльстон шахарыны къатындагъа Самтер фортну блокадасы, бомбалауу эмда алыуу болгъанды. Бу сермешиу, АБШ-да граждан къазауатны башланыууна формал чурум болгъанды.","url":"https://krc.wikipedia.org/wiki/%D0%A1%D0%B0%D0%BC%D1%82%D0%B5%D1%80_%D1%84%D0%BE%D1%80%D1%82_%D1%8E%D1%87%D1%8E%D0%BD_%D1%81%D0%B5%D1%80%D0%BC%D0%B5%D1%88%D0%B8%D1%83","thumbnail_url":"https://upload.wikimedia.org/wikipedia/commons/thumb/5/57/Bombardment_of_Fort_Sumter%2C_1861.png/150px-Bombardment_of_Fort_Sumter%2C_1861.png"}]