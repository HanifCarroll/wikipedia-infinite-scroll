[{"id":"6513","type":"good","language_code":"lad","title":"Ashkelon","summary":"Ashkelon (en ivrit אַשְׁקְלוֹן, en arabo عسقلان, Askalōn) es una sivdad ubikada a 56 km al sud de Tel Aviv i 73 km al sudoeste de Yerushalayim. En la kosta de la Mar Mediterraneo i serka del desyérto del Negev, tiene un klima agradável, fresco i seko. Los dias kon lluvia son raros i tiene una de las aminores pladjas del paez, ansina komo munshos lugares para rekriasyon. Basho el governo de los grékos i romanos la sivdad iva enfloreser, afilu basho el governo del Rey Erodes la sivdad iva crecer munsho mas; se kree ke el Rey iva naser aki mesmo en esta sivdad i es por este ke la iva embeleser. \nUnos pokos djudios se ivan permaneser en Ashkelon kuando la sivdad se trokó en una sivdad kristiana  basho el governo del Imperio Bizantino. La sivdad fue tomada por los musulmanos enel anyo 638 d. C., i ellos la fortificaron i defendieron de este manera ke los krusados no ivan poder tomarla asta el anyo 1153, kuando ainda kedaba una chika komunita djudia en la sivdad. La sivdad iva ser destruyida totalmente enel anyo 1270 por el sultan Baibars, i abandonada asta ke enel anyo 1948, kon la rekonstryksiyon de  la moderna sivdad de Ashkelon, la nebuá del profeta Zefania se iva aser realidad.\n\nLa moderna sivdad de Ashelon tiene varias máales, de los kualos la prima, yamada Afridar, iva ser establesida enel anyo 1952 a traverso de una inisiativa de la Komunita Djudia de Sud-Afrika. Oy, esta máale es una máale kon munshos arboles donde se ankontran kaji todos los oteles i lugares de entretenimyénto de la sivdad. Migdal, ke antes iva ser una viya araba de unos syéklos de antikedad, al oryente de la sivdad, endagora es parte de la mesma desde el anyo 1955.","url":"https://lad.wikipedia.org/wiki/Ashkelon","thumbnail_url":"https://upload.wikimedia.org/wikipedia/commons/thumb/c/ca/Ashkelonskyline.jpg/150px-Ashkelonskyline.jpg"}]