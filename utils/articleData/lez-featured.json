[{"id":"2679","type":"featured","language_code":"lez","title":"Португалия","summary":"Португалия (порт. Portugal, миранд. Pertual), официал тӀвар Португалиядин Республика (порт. República Portuguesa) — Европадин виридалайни рагъакӀидай пата авай гьукумат. Пиреней зуростровдин кьиблединни — рагъакӀидай пата чка кьунва. Кефер ва рагъэкъечӀдай пата Испаниядихъ галаз са сергьятра ава, кьибле ва рагъакӀидай патарай Атлантик океандин ятари кьунва. Гьукуматдин тӀвар Порту шегьердин тӀварцӀикай арадал атана, латин чӀалал Portus Cale — «чими порт» мана гузва.\nПортугалиядин чилерал дегь чӀавалай инсанри уьмуьр авурди малум я. Галияр, кельтар, лузитанар, кинетар, финикияр, римвияр ва дегь немец халкьарикай свевар, бурияр, вестготар хьтин дегь тайифайри Португалиядин харусенятда, медениятда ва тарихда чӀехи гел тунва. Гилан Португалиядин майдандик акатзавай Лузитания провинция Рим империядиз талукь тир. Португал чӀалан арадал атуниз римдин культуради чӀехи таъсир ганва: португал чӀал, римвийрин латин чӀалаз пара мукьва я.\n8 виш йисан эхирда Кеферпатан Африкадин мусурман тайифа маврри, саки вири Пиреней зуростровда чка кьунвай Лузитания провинция чпиз муьтӀуьгъарун паталди иниз куьч жез эгечӀнай. Гуьгъуьнин виш йисуз Португалиядай мусурманарни христианар чукурзавай, ва Галиция Королвалдин къене чпиз Португалиядин Графвал тукӀуьрнай. 1139 йисуз и графвал Галиция Королвалдикай чара хьана ва кьилдин Португалиядин Королвал арадал атана.\nXV—XVI виш йисарин береда гьуьлерин къекъуьнрин куьмекдалди Поргугалияди Африкада, Азияда ва Кьиблепатан Америкада колонияяр авуна, вичиз зурба империя туькӀуьрнай, гьа чӀавуз Португалия полидикадин ва яракьвилин къуватрин крара дуьнья гьукуматрин арада кӀвенкӀе аваз физвай.\n1755 йисуз Лиссабонда хьанвай зурзунин ва виридалай чӀехи колония Бразилия Португалиядин гъиликай акъатунин себебдал Португалиядин экономикадизни политикадин кӀеви зиянар галукьна.\n1910 йисуз монархия алудна, диктаторвилин гьукумдин республика арадал атанвай.\nПортугалия вилик фенвай уьлквейрикай я, яшамиш тегьердин рейтингда дуьньяда 19-лагьай чка кьунва. Европа Садвалдин ва Садхьанвай халкьарин Организациядин член я, Португалия гьакӀни Латин садвал, Латин Америкадин уьлквейрин организация, ОЭСР, НАТО, Португал чӀалан уьлквейрин садвал, евродин зона ва Шенгендин зона хьтин организацияриз бине эцигнай уьлкве я.","url":"https://lez.wikipedia.org/wiki/%D0%9F%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F","thumbnail_url":"https://upload.wikimedia.org/wikipedia/commons/thumb/5/5c/Flag_of_Portugal.svg/150px-Flag_of_Portugal.svg.png"},{"id":"3817","type":"featured","language_code":"lez","title":"Рим","summary":"Рим (итал. Roma) — Италиядин кьилин шегьер, Рим вилаятдин ва Лацио областьдин административ юкь. Тибр вацӀал чка кьунва.\nДуьньядин виридалай цӀуру шегьеррикай сад, Рум империядин дегь кьилин шегьер. Гьеле дегь чӀавара (ч. э. III виш йис) Римдиз «Гьамишан» (лат. Roma Aeterna) тӀвар эцигнай. И тӀвар кьунвайбурун садлагьайди римви зари Альбий Тибулл (ч.э. I виш йис) тир, вичин кьведлагьай элегияда.\nГьакӀни Римдиз «ирид кӀунтӀал алай шегьер» лугьузвай. Виликан инсанар Палатин кӀунтӀал яшамиш жез ацукьнай, гуьгъуьнлай мукьув галай Капитолий ва Квиринал кӀунтӀарални куч хьана ацукьнай. Са кьадар геж амай кьуд кӀунтӀални (Целий, Авентин, Эсквилин ва Виминал) инсанар уьмуьр гьалзавай чкаяр арадал атанвай.","url":"https://lez.wikipedia.org/wiki/%D0%A0%D0%B8%D0%BC","thumbnail_url":"https://upload.wikimedia.org/wikipedia/commons/thumb/7/75/Collage_Rome.jpg/150px-Collage_Rome.jpg"},{"id":"552","type":"featured","language_code":"lez","title":"Лас океан","summary":"Лас океан (урус. Тихий океан, ингл. Pacific Ocean, исп. Océano Pacífico, франц. Océan Pacifique, кит. 太平洋) — дегьневилел ва майдандин чӀехивилел гьалтайла дуьньяда виридалай чӀехи океан. РагъакӀидай пата Евразия ва Австралия материкрин арада, рагъэкъечӀдай пата Кефер ва Кьиблепатан Америкадин арада ва кьибле пата Антарктидадин арада чка кьунва.\nЛас океан, кефер патай кьибле патаз тахминан 15,8 агъзур км ва рагъэкъечӀдай патай рагъакӀидай патаз 19,5 агъзур км-диз яргъи хьанва.\nАдак акатзавай гьуьлер галаз умуман майдан — 179,7 млн км², юкьван дегьневал — 3984 м, цин къенен кьадар — 723,7 млн км²; гьуьлер галачиз: майдан — 165,2 млн км², дегьневал — 4282 м, цин къенен кьадар — 707,6 млн км². Лас океандин (ва вири Дуьнья океандин) виридалай дегьне чка — 10 994 м Мариан чӀутхвар я. Лас океандайтӀуз тахминан 180-лагьай меридианадай сятдин чӀул масакӀа жезвай зул физва.","url":"https://lez.wikipedia.org/wiki/%D0%9B%D0%B0%D1%81_%D0%BE%D0%BA%D0%B5%D0%B0%D0%BD","thumbnail_url":"https://upload.wikimedia.org/wikipedia/commons/thumb/c/c4/Pacific_Ocean.png/150px-Pacific_Ocean.png"},{"id":"6345","type":"featured","language_code":"lez","title":"Хинелугъ чӀал","summary":"Хинелугъ чӀал (хин. Каьтш мицӀ) — хинелугъ халкьдин хайи чӀал. Нах-дагъустандин чӀаларин хзандин лезги чӀаларин группадин хинелугъ хилек акатзава. ЧӀал Азербайжандин Къуба районда гегьенш я. Паспортра хинелугъар азербайжанар хьиз къейд ийизвайвиляй абурун дуьз кьадар малум туш.\nХинелугъ чӀалаз виридалайни мукьва — ергуьж, гьапут, жекни элик чӀалар я. Лингвистикадин алимри и дегь алпандин чӀаларикай сад тир хинелугъ чӀал лезги чӀаларин группадивай къакъудна кьилдин чӀал тирди лугьузва.\nДуьньядин терг жезвай чӀаларин сиягьдик ква.","url":"https://lez.wikipedia.org/wiki/%D0%A5%D0%B8%D0%BD%D0%B5%D0%BB%D1%83%D0%B3%D1%8A_%D1%87%D3%80%D0%B0%D0%BB","thumbnail_url":"https://upload.wikimedia.org/wikipedia/commons/thumb/7/7b/%D0%9A%D0%B5%D1%84%D0%B5%D1%80%D0%BF%D0%B0%D1%82%D0%B0%D0%BD_%D0%9A%D1%8A%D0%B0%D0%B2%D0%BA%D1%8A%D0%B0%D0%B7%D0%B4%D0%B8%D0%BD_%D1%87%D3%80%D0%B0%D0%BB%D0%B0%D1%80_%D0%BB%D0%B5%D0%B7.svg/150px-%D0%9A%D0%B5%D1%84%D0%B5%D1%80%D0%BF%D0%B0%D1%82%D0%B0%D0%BD_%D0%9A%D1%8A%D0%B0%D0%B2%D0%BA%D1%8A%D0%B0%D0%B7%D0%B4%D0%B8%D0%BD_%D1%87%D3%80%D0%B0%D0%BB%D0%B0%D1%80_%D0%BB%D0%B5%D0%B7.svg.png"}]