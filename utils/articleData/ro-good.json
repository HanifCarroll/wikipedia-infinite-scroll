[{"id":"101183","type":"good","language_code":"ro","title":"Jainism","summary":"Jainismul, sub denumirea tradițională Jain Dharma (जैन धर्म), este una din cele mai vechi religii și filozofii ale lumii, găsindu-și rădăcinile în India antică și preistorică. Tradiția spune că această credință a fost propovăduită de o succesiune de douăzeci și patru de Jinas (cuceritori) sau tirthankarași, dintre care ultimul, Mahavira (cca. sec. al VI-lea î.Hr.) a avut o importanță decisivă, fiind considerat de unii istorici fondatorul jainismului modern.\nComunitatea jainistă are, în ciuda dimensiunii sale reduse, o influență religioasă remarcabilă în țara originară, India, unde există 4,2 milioane de adepți, dar și în Statele Unite, Europa de Vest, Africa și Orientul Îndepărtat, unde se răspândește datorită creșterii numărului de imigranți jainiști și a susținerii fervente a tradiției ascetice Shraman (श्रमण).\nJainismul se înscrie în grupul de credințe dharmice și nu este o ramură vedică, ortodoxă (astika) a spiritualității indiene așa cum sunt școlile din cadrul hinduismului, ci împreună cu budismul formează un curent religios eterodox (nastika). Ortodoxismul și eterodoxosimul vor conviețui în spațiul indian influențându-se, realizând un transfer osmotic de idei filozofice, mitologice și religioase, proces care va fi resimțit din plin și de jainism. Cărturarul hindus Bal Gangadhar Tilak atrage atenția că jainismul a contribuit la încetarea sacrificiilor de animale din religia vedică și că tot lui îi datorăm apariția conceptului non-violenței, Ahimsa.\nJainismul a înrâurit în mod semnificativ sfera etică, politică și economică din India pentru aproape trei milenii, dar și creștinismul. Filozofia jainistă se poate rezuma la independență și egalitate spirituală între toate formele de viață și la o non-violență dusă până la paroxism. Autocontrolul, vrata (व्रत), este mijlocul prin care practicanții acestei religii obțin atotcunoașterea (kevala jnana) și în final împlinirea, integrarea sufletului în adevărata natură (moksha) și debarasarea de karma și de ciclul reîncarnărilor.\nJainiștii au o tradiție străveche în ceea ce privește erudiția. Nu este surprinzător că ei formează comunitatea religioasă cea mai învățată a Indiei și că bibliotecile acestora sunt cele mai vechi din acest subcontinent.","url":"https://ro.wikipedia.org/wiki/Jainism","thumbnail_url":"https://upload.wikimedia.org/wikipedia/commons/thumb/0/07/Gomateswara.jpg/150px-Gomateswara.jpg"},{"id":"101217","type":"good","language_code":"ro","title":"Cookie","summary":"Un cookie HTTP sau un modul cookie este un text special, deseori codificat, trimis de un server unui navigator web și apoi trimis înapoi (nemodificat) de către navigator, de fiecare dată când accesează acel server. Cookie-urile sunt folosite pentru autentificare precum și pentru urmărirea comportamentului utilizatorilor; aplicații tipice sunt reținerea preferințelor utilizatorilor și implementarea sistemului de „coș de cumpărături”.\nTermenul „cookie” este un cuvânt englez (biscuit, pronunție: /ˈkuˌki/). În informatică el este derivat din termenul „magic cookie”, un concept des utilizat în IT. În general cuvântul „cookie” cu acest sens este folosit și în alte limbi; doar în terminologia tehnică francofonă s-a încercat traducerea lui prin termenul témoin („martor”).\nCookie-urile au creat îngrijorare din cauză că ele permit strângerea de informații despre comportamentul utilizatorilor (în principiu, ce anume pagini web vizitează și când). Ca urmare, folosirea lor (și a informațiilor culese) sunt supuse în unele țări unor restricții legale, printre care Statele Unite ale Americii și țările UE. Tehnicile de tip „cookie” au fost de asemenea criticate pentru faptul că identificarea utilizatorilor nu e întotdeauna precisă, ca și pentru faptul că prin intermediul lor se pot executa atacuri informatice.\nExistă și o serie de păreri greșite despre cookie-uri, cele mai multe bazate pe impresia (greșită) că ele ar conține întotdeauna cod executabil; în realitate ele sunt doar texte, și nu pot să execute nicio operație. Ele nu sunt nici spyware și nici viruși informatici, deși anumite programe antivirus și anti-spyware le pot detecta.\nCele mai multe navigatoare moderne permit utilizatorului să decidă dacă acceptă sau nu cookie-uri. Siturilor care le refuză le vor lipsi însă anumite facilități - de exemplu, într-un magazin virtual nu se va mai putea folosi coșul de cumpărături, dacă acesta a fost implementat cu ajutorul cookie-urilor.","url":"https://ro.wikipedia.org/wiki/Cookie","thumbnail_url":null},{"id":"101375","type":"good","language_code":"ro","title":"Drepturi LGBT în România","summary":"România este, în general, conservatoare cu privire la drepturile persoanelor lesbiene, gay, bisexuale sau transgender (LGBT),   astfel că persoanele din aceste categorii se pot confrunta cu diferite impedimente juridice față de restul cetățenilor. România, alături de Bulgaria, Letonia, Lituania, Moldova, Serbia, Muntenegru și Ucraina, nu prevede în legislație dreptul la căsătorie al cetățenilor care aparțin minorității LGBT. În Codul civil al României se stipulează că actul căsătoriei poate fi încheiat numai între persoanele de sex opus. Potrivit unui studiu efectuat de organizația ACCEPT, care promovează drepturile persoanelor LGBT, în România, două treimi dintre persoanele gay își ascund orientarea sexuală, ca să minimalizeze discriminarea și actele de violență. În indexul Rainbow Europe 2017 realizat de ILGA-Europe, un ONG care militează pentru drepturile gay, România se situează pe locul 35 din cele 49 de state analizate (cu un punctaj de 23,12%), având drept criterii de evaluare legislația, discriminarea, atmosfera ostilă de care se lovesc membrii comunității LGBT.După anul 2000, România a făcut modificări semnificative ale legislației privind drepturile LGBT, astfel că, în perioada anilor 2000–2002, s-a dezincriminat complet homosexualitatea, s-au introdus și pus în aplicare pe scară largă legi anti-discriminare, s-a egalat vârsta consimțământului pentru relații sexuale și s-au introdus legi care sancționează infracțiunile motivate de homofobie. În plus, comunitățile LGBT au devenit mai vizibile în ultimii ani, ca urmare a unor evenimente cum ar fi paradele anuale Bucharest Pride și Cluj Pride, dar și festivalurile Serile Filmului Gay  și Feminist and Queer International Film Festival. În 2006, România a fost numită de către asociația internațională Human Rights Watch ca fiind una dintre cele cinci țări din lume care a făcut „progrese exemplare în combaterea abuzurilor pe motive de orientare sexuală sau identitate de gen”.","url":"https://ro.wikipedia.org/wiki/Drepturi_LGBT_%C3%AEn_Rom%C3%A2nia","thumbnail_url":"https://upload.wikimedia.org/wikipedia/commons/thumb/2/25/Same-sex_marriage_map_Europe_detailed.svg/150px-Same-sex_marriage_map_Europe_detailed.svg.png"},{"id":"1014542","type":"good","language_code":"ro","title":"Douăsprezece mii de capete de vite","summary":"„Douăsprezece mii de capete de vite” este o nuvelă fantastică a lui Mircea Eliade. Ea a fost scrisă în decembrie 1952 la Paris și publicată în anul 1963 în volumul Nuvele, tipărit de Cercul de Studii «Destin» din Madrid. Nuvela a fost inclusă apoi în volumul La țigănci și alte povestiri, tipărit în anul 1969 de Editura pentru literatură din București.\nSubiectul acestei nuvele îl reprezintă o stranie călătorie în timp trăită de un comerciant de vite pe o stradă din București în timpul celui de-al Doilea Război Mondial. Auzind o sirenă ce anunța un raid aerian, Iancu Gore se refugiază într-un adăpost antiaerian, unde se aflau deja trei persoane, pentru ca mai târziu să afle că adăpostul fusese distrus într-un bombardament ce avusese loc cu mai mult de o lună în urmă. Experiența sa tulburătoare nu este crezută însă de nimeni.Nuvela prelucrează o legendă urbană bucureșteană despre întâlnirea unui bărbat cu două femei bătrâne, despre care află mai târziu că muriseră cu mult timp în urmă. Atmosfera în care irumpe fantasticul are la început, potrivit criticului Alex Ștefănescu, un aer prozaic, caragialian. Bucureștiul descris cu nostalgie de Eliade este un spațiu imaginar, toropit de căldură, ca în Momentele și schițele lui Caragiale, în care personajele par narcotizate și se agită steril.","url":"https://ro.wikipedia.org/wiki/Dou%C4%83sprezece_mii_de_capete_de_vite","thumbnail_url":null},{"id":"101808","type":"good","language_code":"ro","title":"Piața Unirii din Timișoara","summary":"Piața Unirii este cea mai veche piață istorică din Timișoara, amenajată în stil baroc.De-a lungul istoriei sale piața s-a numit și Hauptplatz (Piața Principală), Domplatz (Piața Domului) și Piața Losonczy (după numele comitelui Ștefan Losonczy, ucis la 1552 când cetatea a fost cucerită de turci). Numele de Piața Unirii i-a fost dat în 1919, pentru că aici s-au oprit trupele române care au intrat în Timișoara.\nObiectivul găzduiește importante obiective turistice, precum Domul romano-catolic, Palatul Baroc, Catedrala Ortodoxă Sârbă, Casa Brück, Monumentul Sfintei Treimi, fântâna cu apă minerală și alte monumente arhitecturale. Are o suprafață mare, dimensiunile fiind de 150 x 110 m.","url":"https://ro.wikipedia.org/wiki/Pia%C8%9Ba_Unirii_din_Timi%C8%99oara","thumbnail_url":"https://upload.wikimedia.org/wikipedia/commons/thumb/6/67/Timisoara%2C_Piata_Unirii_seara.jpg/150px-Timisoara%2C_Piata_Unirii_seara.jpg"},{"id":"10186","type":"good","language_code":"ro","title":"Elveția","summary":"Elveția (în germană Schweiz ˈʃvaɪts; în franceză Suisse sɥis(ə); în italiană Svizzera ˈzvit͡sːɛra; în retoromană Svizra ˈʒviːtsrɐ sau ˈʒviːtsʁːɐ), denumită complet Confederația Elvețiană (în latină Confoederatio Helvetica, de unde și abrevierea CH), este o republică federală formată din 26 de cantoane autonome. Consiliul Federal și Adunarea Federală (parlamentul) au sediul la Berna. Țara se situează în partea de vest a Europei Centrale, unde se învecinează cu Germania la nord, cu Franța la vest, cu Italia la sud, și cu Austria și Liechtenstein la est.\nElveția nu are ieșire la mare și este împărțită între Munții Alpi, Platoul Elvețian și Munții Jura, întinzându-se pe o suprafață de 41.285 km². Deși Alpii ocupă cea mai mare parte a teritoriului, populația elvețiană de aproximativ 8 milioane de persoane este concentrată mai ales în zona Platoului, unde se află marile orașe. Între aceste orașe se numără orașele globale și centrele economice Zürich și Geneva.\nConfederația Elvețiană are o lungă istorie de neutralitate armată — nu a mai fost în stare de război din 1815 — și a aderat la Națiunile Unite abia în 2002. Ea urmărește, însă, o politică externă activă și este frecvent implicată în procesele de pace din toată lumea. Elveția este și locul unde s-a născut Crucea Roșie și este sediul mai multor organizații internaționale, inclusiv al doilea birou al ONU din lume ca mărime. La nivel european, este membru fondator al Asociației Europene a Liberului Schimb și face parte din Spațiul Schengen – deși nu este membră a Uniunii Europene, și nici a Spațiului Economic European.\nElveția este una dintre cele mai bogate țări din lume după PIB pe cap de locuitor, și are cea mai mare bogăție pe cap de persoană adultă (în termeni de bunuri financiare și nefinanciare) din toate țările lumii. Zürich și Geneva au fost clasate pe locurile doi, respectiv opt în clasamentul calității vieții. Țara este pe locul al 19-lea în lume ca PNB și pe locul treizeci și șase după paritatea puterii de cumpărare. Este al douăzecilea cel mai mare exportator și al optsprezecelea cel mai mare importator de bunuri.\nElveția cuprinde trei mari regiuni lingvistice și culturale: germană, franceză, și italiană, la care se mai adaugă văile vorbitoare de retoromană. De aceea, elvețienii, deși predominant germanofoni, nu formează o națiune în sensul unei identități etnice și culturale. Sentimentul de apartenență la o țară comună se bazează pe un fundal istoric, pe valori comune (federalismul și democrația directă) și pe simbolistica alpină. Înființarea Confederației Elvețiene este datată prin tradiție la 1 august 1291, când se sărbătorește ziua națională.","url":"https://ro.wikipedia.org/wiki/Elve%C8%9Bia","thumbnail_url":"https://upload.wikimedia.org/wikipedia/commons/thumb/0/08/Flag_of_Switzerland_%28Pantone%29.svg/150px-Flag_of_Switzerland_%28Pantone%29.svg.png"},{"id":"10297","type":"good","language_code":"ro","title":"Tarja Turunen","summary":"Tarja Soile Susanna Turunen Cabuli (n. 17 august 1977, Kitee) este o soprană lirică, compozitoare și pianistă finlandeză care a obținut notorietate pe plan internațional ca solistă a formației de metal simfonic Nightwish, alături de care a cântat între 1996 și 2005. Ulterior ea și-a făcut debutul discografic pe plan independent și a lansat trei albume de studio până în prezent.Tarja și-a început cariera muzicală în anul 1996, când a pus alături de instrumentiștii Tuomas Holopainen și Emppu Vuorinen bazele formației Nightwish. Interpreta a cântat alături de acest grup până în 2005, când a fost demisă prin intermediul unei scrisori deschise. În luna decembrie a aceluiași an Tarja a început un turneu european care a durat până la sfârșitul anului 2006, moment în care a lansat primul său album de studio, intitulat Henkäys Ikuisuudesta. În 2007 Tarja a înregistrat un album de muzică metal, My Winter Storm, și a concertat pe plan internațional până în toamna anului 2009. Cel mai recent album al interpretei poartă numele What Lies Beneath (2010), iar campania sa de promovare aferentă s-a încheiat în martie 2012.Profilul vocal al Tarjei Turunen se încadrează în categoria sopranelor lirice, iar întinderea sa vocală măsoară aproximativ trei octave. Glasul său a fost caracterizat drept „puternic și emotiv”, iar Tarja este recunoscută pentru tehnicitatea impresionantă cu care interpretează atât metal, cât și muzică clasică.","url":"https://ro.wikipedia.org/wiki/Tarja_Turunen","thumbnail_url":"https://upload.wikimedia.org/wikipedia/commons/thumb/7/71/Tarja_Turunen_2009.jpg/150px-Tarja_Turunen_2009.jpg"},{"id":"1029843","type":"good","language_code":"ro","title":"Un om mare","summary":"„Un om mare” este o nuvelă fantastică scrisă de Mircea Eliade în februarie 1945 la Cascais (Portugalia) și publicată în numărul din noiembrie 1948 al revistei literare Luceafărul din Paris. Ea a fost inclusă apoi în volumul Nuvele, tipărit în 1963 de Cercul de Studii «Destin» din Madrid, și în volumul La țigănci și alte povestiri, tipărit în anul 1969 de Editura pentru literatură din București.Nuvela relatează cazul de macrantropie al inginerului Eugen Cucoaneș, un prieten apropiat al naratorului. Personajul principal începe să crească, fără niciun motiv aparent, spre disperarea lui și a logodnicei sale, Lenora. În cele din urmă, ca urmare a neputinței medicilor de a opri procesul de creștere și a dimensiunilor enorme la care a ajuns, Cucoaneș se retrage în munți. Evoluția lui îl face să depășească condiția umană și-l proiectează într-o condiție mitică, transformându-l, împotriva voinței lui, într-un uriaș din miturile primordiale sau într-un personaj fabulos din basmele populare românești. Nuvela se inspiră, în opinia criticului Eugen Simion, din mitul uriașilor existenți în basme.Deși debutează ca o narațiune științifico-fantastică, „Un om mare” se transformă ulterior într-o legendă mitologică de inspirație folclorică.","url":"https://ro.wikipedia.org/wiki/Un_om_mare","thumbnail_url":null},{"id":"1044737","type":"good","language_code":"ro","title":"Gastroenterită","summary":"","url":"https://ro.wikipedia.org/wiki/Gastroenterit%C4%83","thumbnail_url":"https://upload.wikimedia.org/wikipedia/commons/thumb/7/71/Gastroenteritis_viruses.jpg/150px-Gastroenteritis_viruses.jpg"},{"id":"1045394","type":"good","language_code":"ro","title":"Viroză respiratorie","summary":"Viroza respiratorie reprezintă o boală infecțioasă virală a căii respiratorii superioare ce afectează îndeosebi zona nazală. Ea mai este cunoscută și sub denumirea de rinofaringită, coriză acută (rinită acută, guturai), sau mai simplu, răceală. Simptomele care apar pot include tuse, dureri la nivelul gâtului, secreții nazale (rinoree) și senzația de strănut. Uneori este prezentă și febra, care în mod obișnuit dispare în decurs de cel mult 7-10 zile. Cu toate acestea, unele simptome pot continua să persiste până la trei săptămâni. Dintre cele peste 200 de virusuri cunoscute ce pot determina apariția răcelii, rinovirusurile sunt cel mai des întâlnite.\nÎn general, infecțiile tractului respirator superior sunt împărțite în funcție de zona afectată. Viroza respiratorie afectează în primul rând nasul, gâtul (faringită) și sinusurile (sinuzită). Ocazional, poate apărea și o conjunctivită la unul dintre ochi sau chiar ambii ochi. Simptomele sunt în cea mai mare parte declanșate mai degrabă de răspunsul autoimun al organismului la infecție, decât de distrugerea propriu-zisă a virusurilor asupra țesuturilor. Principala modalitate de prevenție constă în spălarea mâinilor, eventual și purtarea unei măști medicale de protecție, pentru un grad crescut de eficacitate. Există posibilitatea ca răceala să evolueze uneori către o pneumonie de origine virală sau bacteriană (pneumonie secundară).\nViroza respiratorie este cea mai frecventă boală care cauzează infecție la oameni. Nu există remediu pentru ea, dar simptomele pot fi tratate. De regulă, un adult poate răci de 2-3 ori într-un an, iar un copil de 6-12 ori. Aceste infecții există în rândul oamenilor încă din antichitate.","url":"https://ro.wikipedia.org/wiki/Viroz%C4%83_respiratorie","thumbnail_url":"https://upload.wikimedia.org/wikipedia/commons/thumb/d/d9/Rhinovirus_isosurface.png/150px-Rhinovirus_isosurface.png"},{"id":"1055680","type":"good","language_code":"ro","title":"Migrenă","summary":"Migrena este o afecțiune cronică ce se caracterizează prin cefalee recurentă, de intensitate moderată spre severă, adesea asociată cu o serie de simptome ale sistemului nervos autonom. Termenul provine din greacă de la ἡμικρανία („hemikrania”), „durere într-o parte a capului”, de la ἡμι- („hemi-”), „jumătate” și κρανίον („kranion”), „craniu”.În mod tipic, migrenele sunt unilaterale (afectează doar o jumătate a capului) și au un caracter pulsatil, cu o durată cuprinsă între 2 și 72 de ore. Simptomele asociate pot include greață, vărsături, fotofobie (hipersensibilitate a ochilor la lumină), fonofobie (sensibilitate exagerată a auzului), durerea fiind în general agravată de activitățile fizice. Până la o treime din pacienți percep o aură: o tulburare trecătoare de natură vizuală, senzitivă, lingvistică sau motorie, care semnalează că în curând se va instala cefaleea.Se consideră că migrenele sunt determinate de un amestec de factori genetici și de mediu. Aproximativ două treimi din cazuri sunt determinate de predispoziții ereditare. Fluctuațiile hormonale pot avea, de asemenea, un rol: migrena afectează un număr ușor mai ridicat de băieți decât de fete înainte de pubertate, însă în cazul adulților este de două-trei ori mai frecventă la femei decât la bărbați. De obicei, tendința de apariție a migrenelor scade în timpul sarcinii. Mecanismele migrenei nu sunt cunoscute cu exactitate. Totuși, migrena este considerată o boală neurovasculară. Teoria primară se referă la o sensibilitate sporită a cortexului cerebral și controlul anormal al neuronilor durerii în nucleul trigeminal al trunchiului cerebral.În tratarea inițială a migrenei, se recomandă analgezice simple, cum sunt ibuprofenul și paracetamolul împotriva durerii de cap, antiemetice împotriva vărsăturilor și evitarea factorilor declanșatori. În cazul în care analgezicele simple nu sunt eficiente, se pot prescrie agenți specifici cum sunt triptanii sau ergotaminele. Peste 10% din populația globală suferă de migrenă la un moment dat în decursul vieții.","url":"https://ro.wikipedia.org/wiki/Migren%C4%83","thumbnail_url":"https://upload.wikimedia.org/wikipedia/commons/thumb/a/ad/Migraine.jpg/150px-Migraine.jpg"},{"id":"1056609","type":"good","language_code":"ro","title":"Stefan Czarniecki","summary":"Stefan Czarniecki (n. 1599 – d. 16 februarie 1665) a fost un Hatman de câmp al Coroanei și membru al șleahtei Uniunii statale polono-lituaniene. El este considerat unul dintre cei mai de succes comandanți militari și un erou național al Poloniei. El și-a adus o contribuție marcantă la luptele din timpul Răscoalei lui Hmelnițki, Primul Război Nordic și a Războiului polono-suedez (cunoscut în istoriografia poloneză și ca „Potopul”). În timpul „Potopului”, el a folosit cu succes tacticile războiului de gherilă, contribuind în mod hotărâtor la victoria polonezilor. Rolul foarte important al lui Stefan Czarniecki în istoria Poloniei este subliniat prin menționarea sa în versurile imnului național.","url":"https://ro.wikipedia.org/wiki/Stefan_Czarniecki","thumbnail_url":"https://upload.wikimedia.org/wikipedia/commons/thumb/4/48/Stefan_Czarniecki.PNG/150px-Stefan_Czarniecki.PNG"},{"id":"1057728","type":"good","language_code":"ro","title":"Charles Domery","summary":"Charles Domery (cca. 1778 — după 1800), născut Karol Domerz, a fost un soldat polonez, devenit cunoscut pentru apetitul său neobișnuit de mare. Și-a făcut serviciul militar în Armata Prusacă în timpul Războiului primei coaliții, până când a dezertat în favoarea Armatei Revoluționare Franceze, datorită faptului că aceștia i-au oferit mai multă mâncare. Deși era sănătos, avea o foame nemaipomenită și mânca orice aliment comestibil. Când trăia lângă Paris, s-a înregistrat că a mâncat 174 de pisici într-un an și, deși nu-i plăceau plantele, putea să mănânce până la 2,3 kg de iarbă dacă nu găsea altă mâncare. Fiind marinar pe fregata franceză Hoche, a încercat să mănânce piciorul unui alt marinar, rănit de focul unui tun, dar a fost oprit de restul colegilor de bord.\nÎn februarie 1799, Hoche a fost capturată de forțele armate britanice, iar membrii echipajul a fost întemnițați la Liverpool. Domery a șocat temnicerii britanici cu apetitul său vorace și nu se sătura nici din porțiile înzecite care i se ofereau. Mereu înfometat, a mâncat pisica închisorii, cel puțin 20 de șobolani care pătrundeau în celula sa și lumânările din toată închisoarea. Cazul său a atras atenția membrilor Comisiei pentru semenii bolnavi și răniți, care i-au testat capacitatea de a mânca. Astfel, el a mâncat într-o zi 7 kg de carne de vită și lumânări din seu și a băut patru sticle de bere porter, toate acestea fără a defeca, a urina sau a vomita.","url":"https://ro.wikipedia.org/wiki/Charles_Domery","thumbnail_url":null},{"id":"10866","type":"good","language_code":"ro","title":"Islanda","summary":"Islanda (în islandeză Ísland) este o țară insulară nordică aflată între Atlanticul de Nord și Oceanul Arctic. Are o populație de 364.260 de locuitori pe o suprafață de 103.000 km², ea fiind astfel țara cu cea mai rarefiată populație din Europa. Capitala și cel mai mare oraș al țării este Reykjavík; zonele lui înconjurătoare din sud-vestul țării dețin două treimi din populație. Insula conține vulcani activi și izvoare geotermale. Interiorul ei constă în principal dintr-un platou caracterizat de câmpii nisipoase și de lavă, munți și ghețari, din care mai multe râuri glaciare curg către mare prin câmpia litorală. Islanda este încălzită de Curentul Golfului și are o climă temperată, în ciuda latitudinii mari la care se află, în apropierea cercului polar de nord.\nConform vechiului manuscris Landnámabók, colonizarea Islandei a început în 874 e.n., când căpetenia norvegiană Ingólfur Arnarson a devenit primul locuitor permanent al insulei. În secolele ce au urmat, scandinavii au colonizat Islanda, aducând cu ei thralli⁠(d) (sclavi, sau iobagi) de origine celtică.\nInsula a fost guvernată ca o comunitate independentă⁠(d) de către parlamentul local, Althingul, una din cele mai vechi adunări legislative din lume care încă funcționează. După o perioadă de frământări, Islanda a intrat sub dominație norvegiană în secolul al XIII-lea. Formarea Uniunii de la Kalmar în 1397 a unificat regatele Norvegiei, Danemarcei și Suediei. Islanda a intrat și ea odată cu Norvegia în acea uniune, dar la dizolvarea ei prin ieșirea Suediei în 1523, Islanda a intrat sub control danez. Regatul Danez a introdus luteranismul în Islanda în 1550.În urma Revoluției Franceze și a Războaielor Napoleoniene, s-a conturat lupta Islandei pentru independență, care a culminat cu obținerea independenței în 1918⁠(d) și înființarea Regatului Islandei, având ca șef de stat monarhul Danemarcei⁠(d), stat cu care se afla în uniune personală. Pe durata ocupației Danemarcei⁠(d) în al Doilea Război Mondial, Islanda a votat cu majoritate covârșitoare să devină republică în 1944⁠(d), punând astfel capăt ultimelor legături formale rămase cu Danemarca.\nPână în secolul al XX-lea, Islanda s-a bazat mai ales pe pescuit și agricultură. Industrializarea pescăriilor și Planul Marshall implementat după al Doilea Război Mondial au adus prosperitate și Islanda a devenit una dintre cele mai bogate și mai dezvoltate țări din lume. În 1994, Islanda a devenit parte a Zonei Economice Europene, ceea ce a susținut diversificarea economiei și serviciilor financiare.\nIslanda are o economie de piață cu impozite relativ mici, comparativ cu alte țări membre OCDE, și are cea mai mare rată de apartenență la sindicate din lume. Statul întreține un sistem de cheltuieli sociale tipic nordic⁠(d) care furnizează asistență sanitară universală⁠(d) și educație terțiară⁠(d) pentru toți cetățenii. Islanda se clasează pe primele locuri la indicii democrației și egalității⁠(d), fiind a treia țară din lume după mediana averii adulților⁠(d). În 2020, a ajuns pe locul patru în lume după indicele ONU al dezvoltării umane, și este pe primul loc la indicele global al păcii⁠(d). Islanda se alimentează aproape în întregime cu energie regenerabilă.\nCultura islandeză este bazată pe moștenirea scandinavă. Majoritatea islandezilor sunt urmașii coloniștilor germanici și celtici. Limba islandeză, o limbă germanică de nord, a evoluat din nordica veche și este strâns înrudită cu feroeza și cu dialectele norvegiene vestice. Moștenirea culturală a țării cuprinde bucătăria tradițională, literatura și saga medievale. Islanda are cea mai mică populație dintre toate țările membre NATO și este singura care nu are o armată, apărarea țării fiind în sarcina unei paze de coastă cu armament restrâns.","url":"https://ro.wikipedia.org/wiki/Islanda","thumbnail_url":"https://upload.wikimedia.org/wikipedia/commons/thumb/c/ce/Flag_of_Iceland.svg/150px-Flag_of_Iceland.svg.png"},{"id":"10915","type":"good","language_code":"ro","title":"Irlanda","summary":"Irlanda (în engleză Ireland; în irlandeză Éire, ), denumită și Republica Irlanda (în engleză Republic of Ireland, în irlandeză Poblacht na hÉireann), este un stat suveran aflat în Europa de Vest, ocupând circa cinci șesimi din insula Irlanda. Capitala și cel mai mare oraș al țării este Dublin, aflat în estul insulei, a cărei arie metropolitană găzduiește aproximativ un sfert din cei 4,6 milioane de locuitori ai țării. Țara are frontieră terestră numai cu Irlanda de Nord, țară componentă a Regatului Unit, restul limitelor țării fiind țărmul Oceanului Atlantic, la sud aflându-se Marea Celtică, la sud-est Canalul Sfântul Gheorghe, și la est Marea Irlandei. Statul este guvernat ca republică parlamentară unitară, șeful statului fiind un președinte ales direct. Șeful guvernului, Taoiseach, este numit în funcție de camera inferioară a parlamentului, Dáil Éireann.\nDupă Războiul Irlandez de Independență, urmat de tratatul anglo-irlandez, Irlanda a obținut independența față de Regatul Unit sub numele de Statul Liber Irlandez în 1922. Irlanda de Nord și-a exercitat opțiunea de a rămâne în cadrul Regatului Unit, prin ceea ce s-a numit Ulster Month. La început dominion în cadrul Commonwealth-ului, Statul Liber a obținut recunoașterea oficială a deplinei independențe legislative din partea guvernului britanic prin statutul de la Westminster din 1931. O nouă constituție⁠(en) a fost adoptată în 1937, prin care numele statului a devenit Irlanda. În 1949, restul îndatoririlor regelui — definite prin Legea Autorității Executive în Relațiile Externe din 1936⁠(en) — au fost înlăturate, iar Irlanda s-a declarat republică conform Legea Republicii Irlanda din 1948⁠(en). Statul nu a avut relații formale cu Irlanda de Nord de-a lungul a mare parte din secolul al XX-lea, dar din 1999 cele două au cooperat pe mai multe domenii în cadrul Consiliului Ministerial Nord-Sud⁠(en) înființat prin Acordul din Vinerea Mare.\nIrlanda este printre cele mai bogate țări din lume după PIB-ul pe cap de locuitor. După ce a aderat la predecesoarea Uniunii Europene, denumită Comunitatea Economică Europeană, în 1973, Irlanda a pus în aplicare politici economice liberale care au dus la o creștere economică rapidă, ajungând la un nivel considerabil de prosperitate între 1995 și 2007, timp în care a fost denumită „Tigrul Celtic”. Creșterea a fost oprită de o criză financiară⁠(en) izbucnită în 2008, în conjuncție cu recesiunea economică globală⁠(en).În 2011 și în 2013, Irlanda s-a clasat pe locul al șaptelea în lume ca grad de dezvoltare în clasamentul Indicelui Dezvoltării Umane al ONU. Ea are bune performanțe conform mai multor metrici, între care libertatea presei, libertatea economică și libertatea civilă. Irlanda este membră a Uniunii Europene și este membră fondatoare a Consiliului Europei și al OECD. Ea urmează o politică de neutralitate prin nealiniere, nefiind membră NATO, deși participă la Parteneriatul pentru Pace.","url":"https://ro.wikipedia.org/wiki/Irlanda","thumbnail_url":"https://upload.wikimedia.org/wikipedia/commons/thumb/4/45/Flag_of_Ireland.svg/150px-Flag_of_Ireland.svg.png"},{"id":"10975","type":"good","language_code":"ro","title":"Mozilla Firefox","summary":"Mozilla Firefox este un navigator web gratuit dezvoltat de Mozilla Foundation. Firefox este al doilea navigator ca număr de utilizatori, după Google Chrome de la Google, fiind folosit de aproximativ 28.9 % (în luna iunie 2013) din toți utilizatorii Internetului de pe glob.Firefox are numeroase facilități, cum ar fi navigarea cu file, un sistem împotriva phishing-ului și al spyware-ului, o facilitate de gestionare a descărcărilor ș.a.\nEste foarte configurabil – i se pot adăuga multe extensii făcute de dezvoltatori independenți; gama de extensii este deja foarte largă, fiind disponibile peste 8.000 de extensii de cele mai diverse facturi. Printre cele mai populare extensii se numără NoScript (oprește rularea scripturilor dăunătoare), FoxyTunes (controlează media player-ele), StumbleUpon (descoperire de situri) și DownThemAll! (facilități pentru descărcarea de fișiere).Conform datelor din luna iulie a anului 2013, Firefox avea între 16 și 21 % utilizatori la nivel mondial, fiind al treilea cel mai popular browser. Statisticile Mozilla arată că Firefox este folosit de peste 450 de milioane de persoane. Browserul se bucură de succes în Indonezia, Germania și Polonia, unde este cel mai utilizat browser, având o cotă de piață de 57 %, 45 %, respectiv 44 %.","url":"https://ro.wikipedia.org/wiki/Mozilla_Firefox","thumbnail_url":"https://upload.wikimedia.org/wikipedia/commons/thumb/8/87/Firefox_89_screenshot.png/150px-Firefox_89_screenshot.png"},{"id":"10978","type":"good","language_code":"ro","title":"Galileo Galilei","summary":"Galileo Galilei (n. 15 februarie 1564, Pisa, Ducatul Florenței⁠(d) – d. 8 ianuarie 1642, Arcetri⁠(d), Marele Ducat de Toscana) a fost un fizician, matematician, astronom și filosof italian care a jucat un rol important în Revoluția Științifică. Printre realizările sale se numără îmbunătățirea telescoapelor și observațiile astronomice realizate astfel, precum și suportul pentru heliocentrismul copernican. Galileo a fost numit „părintele astronomiei observaționale moderne”, „părintele fizicii moderne”, „părintele științei”, și „părintele științei moderne”. Stephen Hawking a spus că „Galileo, poate mai mult decât orice altă persoană, a fost responsabil pentru nașterea științei moderne.”Mișcarea obiectelor uniform accelerate, predată în aproape toate cursurile de fizică la nivel de liceu și început de facultate, a fost studiată de Galileo ca subiect al cinematicii. Contribuțiile sale la astronomia observațională includ confirmarea prin telescop a fazelor planetei Venus, descoperirea celor mai mari patru sateliți ai lui Jupiter (denumiți în cinstea sa, sateliți galileeni), și observarea și analiza petelor solare. Galileo a lucrat și în știința aplicată și în tehnologie, îmbunătățind tehnica de construcție a busolelor.\nSusținerea de către Galileo a copernicanismului a dus la controverse în epocă, o mare majoritate a filosofilor și astronomilor încă susținând (cel puțin declarativ) viziunea geocentrică cum ca Pământul ar fi centrul universului. După 1610, când a început să susțină public heliocentrismul, a întâmpinat o puternică opoziție din partea a numeroși filozofi și clerici, doi dintre aceștia din urmă denunțându-l inchiziției romane la începutul lui 1615. A dat primele atacuri contra aristotelismului la catedra Universității din Padova. Deși la acea vreme a fost achitat de orice acuzație, Biserica catolică a condamnat heliocentrismul ca fiind „fals și contrar Scripturii” în februarie 1616, iar Galileo a fost avertizat să abandoneze susținerea sa—ceea ce a promis să facă. După ce, mai târziu, și-a apărat din nou părerile în celebra sa lucrare, Dialog despre cele două sisteme principale ale lumii, publicată în 1632, a fost judecat de Inchiziție, găsit „vehement suspect de erezie”, forțat să retracteze și și-a petrecut restul vieții în arest la domiciliu.","url":"https://ro.wikipedia.org/wiki/Galileo_Galilei","thumbnail_url":"https://upload.wikimedia.org/wikipedia/commons/thumb/c/cc/Galileo.arp.300pix.jpg/150px-Galileo.arp.300pix.jpg"},{"id":"1109343","type":"good","language_code":"ro","title":"Constantin Dapontes","summary":"Constantin Dapontes (în greacă Κωνσταντίνος Δαπόντες) devenit ulterior Cesarie Dapontes (în greacă Καισάριος Δαπόντες), redat uneori în bibliografia din limba română și în variantele Cesariu sau Chesarie Daponte (n. 1713/14, Skopelos – d. 4 decembrie 1784, Muntele Athos), a fost un cronicar grec care a lăsat posterității informații despre Țările Române. A fost un scriitor prolific, printre cei mai importanți ai Greciei secolului al XVIII-lea.","url":"https://ro.wikipedia.org/wiki/Constantin_Dapontes","thumbnail_url":"https://upload.wikimedia.org/wikipedia/commons/thumb/8/87/Konstantinos_Kaisarios_Dapontes.jpg/150px-Konstantinos_Kaisarios_Dapontes.jpg"},{"id":"1111660","type":"good","language_code":"ro","title":"Infecție de tract urinar","summary":"O infecție a tractului urinar (ITU) este o infecție bacteriană care afectează o parte a tractului urinar. Când afectează tractul urinar inferior, aceasta este cunoscută drept cistită simplă (infecție a vezicii urinare), iar când afectează tractul urinar superior, este cunoscută sub denumirea de pielonefrită (infecție a rinichilor). Simptomele infecției tractului urinar inferior includ durere la urinare și fie urinări dese, fie nevoia imperioasă de a urina (sau ambele), în timp ce cele ale pielonefritei includ febră și durere în flanc, pe lângă simptomele infecției tractului urinar inferior. La persoanele în vârstă și la cele foarte tinere, simptomele pot fi vagi sau nespecifice. Principalul agent cauzal al ambelor tipuri este Escherichia coli, totuși, în cazuri rare, alte bacterii, virusuri sau ciuperci pot fi cauza.\nInfecțiile tractului urinar apar mai frecvent la femei decât la bărbați, jumătate dintre femei având cel puțin o infecție la un moment dat în timpul vieții. Recurențele sunt frecvente. Factorii de risc includ anatomia femeii, raporturile sexuale și antecedentele în familie. Pielonefrita, în cazul în care apare, urmează, de obicei, după o infecție a vezicii urinare, dar poate rezulta și dintr-o infecție cu transmitere hematogenă. În cazul femeilor tinere și sănătoase, se poate stabili diagnosticul doar pe baza simptomelor. În cazul celor cu simptome vagi, stabilirea diagnosticului poate fi dificilă, deoarece bacteriile pot fi prezente fără a exista o infecție. În cazurile complicate sau în cele în care tratamentul nu a reușit, poate fi utilă o urocultură. În cazul celor cu infecții frecvente, se pot administra doze mici de antibiotice, ca o măsură de prevenție.\nÎn cazurile necomplicate, infecțiile tractului urinar se tratează ușor cu o cură scurtă de antibiotice, deși rezistența la multe dintre antibioticele folosite pentru tratarea acestei afecțiuni este tot mai mare. În cazurile complicate, poate fi necesară o cură mai lungă sau antibiotice administrate intravenos iar, dacă simptomele nu se ameliorează în decursul a două sau trei zile, sunt necesare analize suplimentare pentru stabilirea diagnosticului. La femei, infecțiile tractului urinar reprezintă cea mai frecventă formă de infecție bacteriană, 10 % dintre acestea dezvoltând anual infecții ale tractului urinar.","url":"https://ro.wikipedia.org/wiki/Infec%C8%9Bie_de_tract_urinar","thumbnail_url":"https://upload.wikimedia.org/wikipedia/commons/thumb/c/c4/Pyuria.JPG/150px-Pyuria.JPG"},{"id":"1117126","type":"good","language_code":"ro","title":"Cucerirea de către unguri a Bazinului Panonic","summary":"Cucerirea de către unguri a Bazinului Panonic, numită și cucerirea maghiară sau descălecatul maghiar (în limba maghiară: honfoglalás) este un termen generic care se referă la o serie de evenimente istorice care s-a încheiat cu așezarea ungurilor în Europa Centrală la sfârșitul secolului al IX-lea și începutul celui de-al X-lea. \nExistă mai multe teorii care explică „descălecatul” nomazilor maghiari. Prima teorie susține că maghiarii au plănuit o operațiune militară de cucerire, bazându-se pe informațiile pe care le-ar fi obținut în raidurile anterioare, având ca scop precis cucerirea unui teritoriu care să devină o nouă patrie. Acest punct de vedere (susținut printre alții de Kornél Bakay și Viktor Padányi) acceptă versiunea lui Anonymous și a cronicilor maghiare care i-au urmat. \nUn alt punct de vedere diferit este cel care susține că atacurile conjugate ale pecenegilor și bulgarilor i-au forțat pe unguri să traverseze Carpații. Gyula Kristó, Sándor L. Tóth și alții își bazează teoria pe mențiunile din Annales Fuldenses, relatările lui Regino din Prüm și ale împăratului Constantin al VII-lea, care pun migrația târzie a ungurilor din stepele pontice pe seama conflictului cu alianța bulgaro-pecenegă. \nO a treia teorie consideră că ungurii au luat în considerație pentru o lungă perioadă de timp mutarea spre vest, în regiunile apărate de bariera naturală a Carpaților, iar decizia lor a fost accelerată de atacul bulgaro-peceneg. András Róna-Tas afirmă că aceasta este o teorie viabilă datorită faptului că, în ciuda unei serii de evenimente potrivnice, ungurii au reușit să reziste atacurilor pecenegilor, ceea ce ar dovedi că erau pregătiți să se mute în Panonia.\nUngurii și-au întărit controlul asupra Bazinului Panonic după înfrângerea armatei bavareze în bătălia de la Pressburg de pe 4 iulie 907. Între 899 și 955, ungurii au lansat o serie de invazii în Europa Apuseană și între 917 și 971 în Imperiul Bizantin. Până în cele din urmă, maghiarii au adoptat un stil de viață sedentar, au fondat un regat și au adoptat creștinismul în jurul anului 1000.","url":"https://ro.wikipedia.org/wiki/Cucerirea_de_c%C4%83tre_unguri_a_Bazinului_Panonic","thumbnail_url":null},{"id":"111810","type":"good","language_code":"ro","title":"JAS 39 Gripen","summary":"JAS 39 Gripen (în română: Grifon) este un avion multirol cu greutate redusă, monomotor, fabricat de compania aeronautică SAAB din Suedia. A fost dezvoltat pentru a înlocui avioanele Saab 35 Draken și 37 Viggen în cadrul Forțelor Aeriene Suedeze (Flygvapnet). Gripen este dotat cu aripă delta, ampenaj tip rață (denumit și canard), un design care conferă stabilitate relaxată și un sistem electronic de control automat (în engleză: fly-by-wire).\nÎn anul 1979, guvernul suedez a demarat un program de cercetare pentru un avion polivalent care să înlocuiască avioanele Saab 35 Draken și 37 Viggen. Un design propus de Saab a fost ales și dezvoltat sub denumirea de JAS 39. Mai mic decât alte avioane similare, Gripen are o viteză maximă de Mach 2. Opt puncte de acroșare exterioară pentru armament îi permit să transporte o mare varietate de bombe și rachete, avionul fiind dotat și cu un tun automat Mauser BK-27 de calibrul 27 mm. Motorul său Volvo-Flygmotor RM12, derivat din modelul General Electric F404 folosit și de F/A-18 Hornet, dezvoltă o forță de tracțiune de peste 80 kilonewtoni folosind sistemul de postcombustie, raportul tracțiune-greutate fiind de 0,97.\nAvionul a fost introdus în dotare în anul 1997, având inițial probleme cu avionica. Un prototip s-a prăbușit în timpul zborurilor de încercare. Saab a cooperat cu alte companii aeronautice pentru a lansa pe piață avionul, având un succes moderat în Europa Centrală, Africa de Sud și Asia de Sud-Est. Peste 264 de avioane JAS 39 Gripen au fost livrate sau comandate până în anul 2011.","url":"https://ro.wikipedia.org/wiki/JAS_39_Gripen","thumbnail_url":"https://upload.wikimedia.org/wikipedia/commons/thumb/c/cd/JAS_Gripen.jpg/150px-JAS_Gripen.jpg"},{"id":"1121024","type":"good","language_code":"ro","title":"Valeriu Pantazi","summary":"Valeriu Pantazi, pe numele său real Valeriu Pantazie Constantinescu, (n. 17 mai 1940, Urechești, Vrancea, România – d. 25 iulie 2015, București, România) a fost un poet, scriitor, topograf și pictor român, membru al Uniunii Artiștilor Plastici  din București și al Uniunii Scriitorilor din România. Valeriu Pantazi a fost un apropiat al lui Nichita Stănescu, Sorin Dumitrescu, Ștefan Agopian, al graficianului Valentin Popa, al pictorului Radu Darânga și l-a avut ca profesor pe Octavian Angheluță. Cel mai bun prieten al său a fost pictorul piteștean Gheorghe Pantelie. Valeriu Pantazi a fost  căsătorit cu arhitecta și autoarea de literatură pentru copii Francisca Stoenescu.În pictura sa, printr-o tematică bogată ancorată în operele înaintașilor români și internaționali, Valeriu Pantazi a probat a fi un adept al picturii clasice. Asemenea înaintașilor săi Dărăscu, Petrașcu și Pallady, maeștri ai impresionismului și postimpresionismului, Valeriu Pantazi a reușit să integreze stiluri, tehnici și abordări din opere clasice, fără a le frauda.\n\n„... Eu îmi permit doar să afirm că nu există nici un fel de „alchimie” între cuvânt și culoare (ocolesc fascinantele revelații ale unor Rimbaud, Bacovia) în ceea ce mă privește. Fiind modalități de expresie total diferite, cu o „semiotică și semantică” aparte, mă rezum la gândul că există o minunată „școală” a poeziei române și universale, așa cum există și pentru pictură și că la acestea se mai adaugă „ingredientele” numite temperament, aptitudine, voință și inteligență artistică, și nu altfel. Sigur că există un albastru evocator în pictură, care nu are nicio legătură cu cuvântul „albastru”, că există un verde plin de vitalitate sau ofilit, dar cuvântul „verde” poate fi „de albastru”, cum spunea Nichita Stănescu; există fel de fel de roșuri în pictură, dar niciunul nu este „Roșu vertical” !       Și totuși... atât pagina nescrisă cât și pânza neîncepută sunt infinit de albe și de imaculate și de aici, dacă vreți, poate începe o „alchimie” care le unește etern.”--- Interviu cu Valeriu Pantazi în „Jurnalul de Argeș”, 1992 - rubrica „Dialoguri de Argeș”Împătimit pescar în Delta Dunării și foarte atașat de Dobrogea, Valeriu Pantazi a pictat satele de pescari unde a poposit, vegetația, bărcile, casele și siluetele umane specifice. El a abordat și tematici abstracte pe pânze unde se poate observa interferența liniilor cu tăieturi geometrice cu culori și tușe apăsate, luxuriant de luminoase și vii. Aceste lucrări se alătură stilistic expresionismului. Deși opera sa în domeniul expresionismului abstract l-a atras, el a rămas fidel figurativului.","url":"https://ro.wikipedia.org/wiki/Valeriu_Pantazi","thumbnail_url":"https://upload.wikimedia.org/wikipedia/commons/thumb/9/95/Pictorul%2C_scriitorul_si_poetul_Valeriu_Pantazi_v01.jpg/150px-Pictorul%2C_scriitorul_si_poetul_Valeriu_Pantazi_v01.jpg"},{"id":"1122617","type":"good","language_code":"ro","title":"Diabet zaharat de tipul 2","summary":"Diabetul zaharat de tipul 2 – , cunoscut în trecut ca diabet zaharat non-insulinodependent (NIDDM) sau diabetul adultului – este o afecțiune metabolică caracterizată de un nivel ridicat al glicemiei în contextul unei rezistențe la insulină și unei deficiențe relative de insulină. Acesta este opus diabetului zaharat de tipul 1, în care există o deficiență absolută de insulină, cauzată de distrugerea celulelor insulare din pancreas. Simptomele clasice sunt setea exagerată, urinarea frecventă și senzația constantă de foame.  Diabetul de tip 2 reprezintă aproximativ 90% din cazurile de diabet, în timp ce restul de 10% sunt reprezentate în principal de diabetul zaharat tip 1 și diabet gestațional. Se crede că obezitatea constituie cauza principală a diabetului de tip 2 la persoanele predispuse genetic.\nDiabetul de tip 2 este inițial ținut sub control prin intensificarea activității fizice și ajustarea dietei. Dacă nivelul glicemiei nu scade ca urmare a acestor măsuri, este posibil să fie necesare medicamente ca metformina sau insulina. Cei care își administrează insulină sunt de regulă obligați să-și verifice regulat nivelul glicemiei.\nIncidența diabetului a crescut considerabil în decursul ultimilor 50 de ani, în paralel cu cea a obezității. În 2010 existau aproximativ 285  de milioane de oameni care sufereau de această boală, în comparație cu aproximativ 30 de milioane în 1985. Complicațiile pe termen lung provocate de glicemia ridicată pot include afecțiuni ale inimii, accidente vasculare, retinopatie diabetică în care este afectată vederea, insuficiență renală ce poate necesita dializă, și circulație deficitară a membrelor, care poate duce la amputare. Complicația severă reprezentată de cetoacidoză, o caracteristică a diabetului tip 1, are o frecvență redusă. Cu toate acestea, se poate produce coma diabetică hiperosmolară fără cetoacidoză.","url":"https://ro.wikipedia.org/wiki/Diabet_zaharat_de_tipul_2","thumbnail_url":"https://upload.wikimedia.org/wikipedia/commons/thumb/4/43/Blue_circle_for_diabetes.svg/150px-Blue_circle_for_diabetes.svg.png"},{"id":"1123881","type":"good","language_code":"ro","title":"Verpa bohemica (burete)","summary":"Verpa bohemica sin. Ptychoverpa bohemica cu numele tradițional ciuciulete de plop, este o specie de ciupercă comestibilă din încrengătura Ascomycota în familia Morchellaceae si de genul Verpa, fiind una dintre speciile care sunt cunoscute informal ca zbârciogi falși. Ciuperca are o culoare galben-pală spre maro și pălăria sa are formă de clopot și conține o suprafață zbârcită și striată (asemănătoare sinuozităților cerebrale), având un diametru de 1,5 până la 2 cm și 6 până la 14 cm pe lungime. Centrul pălăriei se unește cu centrul piciorului, iar pălăria colorată cade peste piciorul liber. Dimensiunile pălăriei variază de la 12 cm lungime la 1 până la 2,5 cm în grosime. Din punct de vedere microscopic, ciuperca se deosebește prin sporii săi mari, tipic între 60–80 și 15–18 µm și prin prezența a numai doi spori pe ască și foarte rar patru spori.Ciuperca este fiabil deosebită de alți zbârciogi datorită prinderii pălăriei de picior: V. bohemica are o pălărie care atârnă complet liber față de picior. Deși considerată pe larg comestibilă, consumarea acestei ciuperci nu este recomandată din cauza raportării unor otrăviri în cazul unor persoane. Simptomele otrăvirii includ disconfort gastrointestinal și lipsa coordonării musculare. V. bohemica se găsește în zonele nordice ale Americii de Nord, Europei și Asiei. Ea crește în solul acoperit de frunze moarte, în aprilie și mai, înainte de apariția „zbârciogilor adevărați” (genul Morchella). Termenul Ptychoverpa bohemica este adesea folosit de către micologii europeni.","url":"https://ro.wikipedia.org/wiki/Verpa_bohemica_(burete)","thumbnail_url":"https://upload.wikimedia.org/wikipedia/commons/thumb/2/21/Verpa_bohemica1.jpg/150px-Verpa_bohemica1.jpg"},{"id":"1124193","type":"good","language_code":"ro","title":"Vanessa Carlton","summary":"Vanessa Lee Carlton (n. 16 august 1980) este o cântăreață americană de muzică pop. După absolvirea Școlii Americane de balet, Vanessa a decis să urmeze o carieră în muzică, interpretând în timpul studenției diferite cântece la pian în mai multe baruri și cluburi din New York. La trei luni după ce a înregistrat o casetă demonstrativă și avându-l ca producător pe Peter Zizzo, a semnat cu casa de discuri A&M Records. Primul album, Rinse, nu a fost lansat niciodată, motiv pentru care a semnat cu Ron Fair.\nDiscul single de debut, „A Thousand Miles”, a ajuns în 2002 printre primele cinci în clasamentul Billboard Hot 100. Albumul său de debut, Be Not Nobody, a primit în SUA un disc de platină. Următoarele albume, Harmonium (2004) și Heroes & Thieves (2007), nu au reușit să obțină același succes comercial ca și primul. A produs un al patrulea album, de această dată independent, Rabbits on the Run (2011), înainte de a fi lansat de o casă de discuri. Carlton a lansat un EP pe tema Crăciunului intitulat Hear the Bells în noiembrie 2012, iar pe 23 octombrie 2015 a lansat cel de-al cincilea album de studio, Liberman.","url":"https://ro.wikipedia.org/wiki/Vanessa_Carlton","thumbnail_url":"https://upload.wikimedia.org/wikipedia/commons/thumb/7/71/Vanessa_Carlton_promo_photo_%28recoloured%29.jpg/150px-Vanessa_Carlton_promo_photo_%28recoloured%29.jpg"},{"id":"1124515","type":"good","language_code":"ro","title":"Palatul lui Dioclețian din Split","summary":"Palatul lui Dioclețian (în croată Dioklecijanova palača) este reședința imperială fortificată construită de împăratul Dioclețian pe coasta Dalmației pentru a-și petrece viața după abdicarea sa în anul 305. Este unul din cele mai bine conservate edificii ale Antichității târzii. Vestigiile sale se păstrează în centrul istoric al orașului Split, Croația. Contrar unei legende populare, orașul (denumit în latină Spalatum) își trage numele de la cel al cetății grecești vecine Aspalathos (în traducere, «tufiș alb») și nu de la termenul latinesc pentru palat (în latină palatium). Împăratul Dioclețian și-a petrecut cea mai mare parte din ultimii săi ani aici și, la moartea sa, a fost înmormântat într-un sarcofag plasat în mausoleul pe care l-a construit.\nPalatul este o excepțională rămășiță a culturii anilor Tetrarhiei care nu a supraviețuit fondatorului său. În același timp reședință de prestigiu, templu dinastic și mausoleu, este prototipul unui model de palat al vremii sale luat de exemplu de alte două palate mai puțin grandioase, cel de la Romuliana al lui Galerius și cel de la Šarkamen al lui Maximinus Daia.\nDupă dispariția ctitorului său, palatul a continuat să funcționeze până în secolul al VI-lea, fiind reședință oficială a administrației provinciale și a unor personalități aflate în exil, dar și, temporar, manufactură de textile. După invaziile slavilor, între zidurile sale s-a dezvoltat un mic oraș care avea să-i succeadă Salonei ca scaun episcopal și centru administrativ al autorităților bizantine. A sfârșit prin a trece sub control venețian, devenind cetate întărită a Republicii până la dizolvarea ei în 1797. În secolul al XVI-lea, vestigiile palatului au atras atenția arhitecților și învățaților europeni, și au avut o anumită influență asupra curentului neoclasic.","url":"https://ro.wikipedia.org/wiki/Palatul_lui_Diocle%C8%9Bian_din_Split","thumbnail_url":"https://upload.wikimedia.org/wikipedia/commons/thumb/1/1a/Peristyle_of_Diocletian%27s_Palace%2C_Split_%2811908116224%29.jpg/150px-Peristyle_of_Diocletian%27s_Palace%2C_Split_%2811908116224%29.jpg"},{"id":"1131304","type":"good","language_code":"ro","title":"Jumbo","summary":"Jumbo (n. aprox. decembrie 1860, Eritreea – d. 15 septembrie 1885, St. Thomas, Ontario, Canada) a fost un elefant african (Loxodonta africana), primul animal de circ celebru la nivel internațional. A fost adus din Africa la menajeria de pe lângă Grădina Botanică din Paris. Din 1865 a fost ținut în Grădina Zoologică din Londra, de unde a fost cumpărat în 1882 de antreprenorul și showman-ul american Phineas Taylor Barnum. A murit lovit de tren. De la sfârșitul secolului al XIX-lea și până în prezent este talismanul Universității Tufts din SUA.","url":"https://ro.wikipedia.org/wiki/Jumbo","thumbnail_url":"https://upload.wikimedia.org/wikipedia/commons/thumb/c/cc/Jumbo_and_Matthew_Scott%C2%B2.png/150px-Jumbo_and_Matthew_Scott%C2%B2.png"},{"id":"1138114","type":"good","language_code":"ro","title":"Escadrila Albă","summary":"Escadrila Albă, a cărei denumire oficială inițială a fost Escadrila Sanitară, a fost o unitate a Forțelor Aeriene Regale ale României încadrată cu piloți de sex feminin, care a purtat însemnele Crucii Roșii și a avut ca misiune evacuarea răniților de pe front, în al Doilea Război Mondial. Este de menționat faptul că România a fost singura țară din lume care a avut în al Doilea Război Mondial o escadrilă de acest fel.Ideea de a înființa în România o formație de avioane sanitare pentru transportul răniților cu avioane pilotate de femei, i-a revenit prințesei Marina Știrbei (membră a Comitetului Central al Crucii Roșii din România). Unității înființate în anul 1940 i-au fost atributie mai multe tipuri de aeronave, în principal avioane poloneze. Primele aviatoare ale escadrilei au fost Nadia Russo, Mariana Drăgescu și Virginia Thomas. Ulterior, acestora li s-au alăturat și altele. Deoarece inițial avioanele au fost vopsite în alb, având ca însemn crucea roșie, jurnalistul italian Curzio Malaparte, le-a denumit „Escadrila Albă”, denumire preluată și de alți scriitori.Campaniile la care escadrila a participat au fost: 1941 – Basarabia și Odessa, 1942 – Stalingrad, 1943 – Crimeea. În 1942 Escadrila Albă a fost redenumită Escadrila 108 Transport Ușor, fiind formată din două secții: I și II. Aceasta a intrat în componența Grupului Aerotransport Militar, alături de Escadrilele 105 și 107 Transport Greu.Secția I a fost desființată în septembrie 1943, avioanele ei fiind preluate de Secția II, care și ea s-a retras în țară la sfârșitul anului 1943 și și-a încetat activitatea la 25 august 1944. O parte dintre aviatoare au continuat să activeze ca instructoare, piloți de legătură sau piloți pentru avioane de transport. După instaurarea regimului comunist, destinul aviatoarelor a fost închisoarea și deportarea, sau, în cel mai bun caz, eliminarea din aviație și marginalizarea, aviatoarele fiind readuse în conștiința publicului abia după 1989.","url":"https://ro.wikipedia.org/wiki/Escadrila_Alb%C4%83","thumbnail_url":"https://upload.wikimedia.org/wikipedia/commons/thumb/8/87/RWD_13S_Escadrila_Alba.jpg/150px-RWD_13S_Escadrila_Alba.jpg"},{"id":"1138966","type":"good","language_code":"ro","title":"Witold Rola Piekarski","summary":"Witold Piekarski (n. 1857, Smolensk, Imperiul Rus – d. 21 octombrie/3 noiembrie 1909, București, România), cunoscut românilor drept Witold Rola Piekarski sau – eronat Witold Rolla Piekarski, a fost un emigrant de origine poloneză refugiat în Regatul României, care s-a remarcat în țara de adopție ca ilustrator de cărți și caricaturist, precum și ca pedagog. În epoca în care a trăit, Enciclopedia Română din 1904 l-a caracterizat ca fiind „cel mai de seamă caricaturist din România”. De asemenea, a avut o contribuție notabilă la dezvoltarea vieții culturale și sociale a județului Gorj în a doua jumătate a secolului al XIX-lea. Este co-fondator al publicației Jiul și al Muzeului Județean Gorj, unul dintre primele muzee înființate în România.\nRealizărilor sale pe tărâm cultural li s-a adăugat activismul său pe teren social. Atât în perioada de adopție de către Regatul României înainte de aceasta Witold Piekarski s-a remarcat și ca jurnalist și activist socialist.În numele sub care a fost cunoscut în Regatul României, particula Rola semnifica blazonul familiei de  șleahtici din care provenea prin descendență, artistul.","url":"https://ro.wikipedia.org/wiki/Witold_Rola_Piekarski","thumbnail_url":"https://upload.wikimedia.org/wikipedia/commons/thumb/6/6a/POL_COA_Rola.svg/150px-POL_COA_Rola.svg.png"},{"id":"1143532","type":"good","language_code":"ro","title":"Iustin Handrea","summary":"Iustin Handrea (n. 12 aprilie 1905, Maiorești, Austro-Ungaria – d. 28 octombrie 1973) a fost un intelectual de pe Valea Mureșului Superior, învățător emerit și pasionat muzeograf, care s-a consacrat în eforturile sale culturalizării marei mase a țărănimii.","url":"https://ro.wikipedia.org/wiki/Iustin_Handrea","thumbnail_url":"https://upload.wikimedia.org/wikipedia/commons/3/3d/Iustin_Handrea.png"},{"id":"1164169","type":"good","language_code":"ro","title":"Revolta de la Hotin","summary":"Revolta de la Hotin a reprezentat un complex de evenimente cu caracter militar, politic și social, care au avut loc la mai puțin de un an de la realizarea Unirii Basarabiei cu România în perioada 7/20 ianuarie – 19 ianuarie/1 februarie 1919, în arealul județului interbelic Hotin și în partea de nord a județului interbelic Soroca. Evenimentele militare au fost inițiate de incursiunea unor structuri ale armatei sovietice și ale rușilor albi peste Nistru, care au cooperat cu structuri paramilitare și militare de pe plan local și au fost continuate de reacția militară a Armatei Române, desemnată să apere teritoriul inclus Regatului României odată cu Marea Unire din anul 1918. Evenimentele cu caracter politic s-au aflat în relație cu sprijinul pe care unii factori politici și militari, externi statali reprezentați de Rusia bolșevică și Republica Populară Ucraineană și non-statali reprezentați în principal de Mișcarea Albă și de Comitetul pentru Salvarea Basarabiei, l-au acordat pentru a încuraja etnicii ucraineni din nordul Basarabiei – minoritari etnic și politic – să-și valorifice posibilitatea de autodeterminare și de alipire a teritoriului populat de aceștia, la statul ucrainean. Sub raport social, evenimentele au avut loc într-un context caracterizat de opoziția unor segmente ale populației la schimbările cu caracter economic, instituțional și social ce s-au manifestat sau care urmau să apară în contextul includerii teritoriului basarabean în Regatul României.\nEvenimentele s-a desfășurat într-un ținut unde populația era majoritar formată din ucraineni (ruteni), masa compactă a acestora fiind continuată de masa ucraineană din Podolia de dincolo de Nistru. Ucrainenii nu s-au regăsit într-un mod convenabil în viitorul Regatului României și au văzut în statul ucrainean (geografic limitrof și aflat în acele vremuri în curs de constituire), o soluție în ceea ce privește autodeterminarea ce fusese garantată de bolșevici prin Declarația drepturilor popoarelor din Rusia.\nEvenimentele au debutat printr-o incursiune a trupelor bolșevice de dincolo de Nistru la Ataki (Otaci), urmată de un atac al acestora pe toată linia Nistrului până la Hotin. În decursul câtorva zile, zona a devenit teatru de război. Pe de-o parte se aflau trupele atacatoare venite de dincolo de Nistru, trupe la care s-au asociat elemente și grupuri locale înarmate, iar pe de altă parte au fost implicate trupele Armatei Române, care la un moment dat s-au retras spre interiorul regiunii, fie împinse de atacatori, fie ca efect al unor decizii tactice eronate. În această perioadă, puterea a fost asumată în zonă de o structură politică intitulată Directoratul de la Hotin, sub conducerea căreia s-au poziționat și grupările locale înarmate de rebeli. Trupele române aflate în Basarabia nordică și centrală au trebuit, în consecință, să facă față nu numai unei revolte sociale, ci și unei reale rezistențe armate. Bine instruite și dotate cu armament modern, aceste trupe au recâștigat teritoriul pierdut și până la urmă au înăbușit ferm tentativa de răsturnare a ordinii existente.\nPe lângă distrugerea unor localități în timpul luptelor, au avut loc și represalii din partea unităților militare românești împotriva populației civile combatante, surse ucrainene sau sovietice creditând însă și acțiuni împotriva populației necombatante. Din totalul pierderilor umane, ucrainenilor le-au fost repartizați de către sursele românești circa 300-400 de morți din rândul atacatorilor, iar de către propriile surse circa 15.000 de morți (militari și civili). Această cifră a fost însă corectată în anul 2008 de către istoricul militar rus Michail Meltyukhov, care a susținut versiunea unui număr de „15.000 de oameni care au suferit într-o măsură sau alta”, număr total din care „mai mult de 5.000” ar fi fost uciși. Efectele luptelor s-au văzut și prin creșterea numărului de refugiați ucraineni aflați pe malul stâng al Nistrului.\nLuptele de la Ataki (Otaci) și Hotin au relevat carențe atât în organizarea forțelor militare române, cât și în ceea ce privește cooperarea între structurile militare aflate în zona de conflict. De asemenea, turnura pe care au luat-o evenimentele a produs dificultăți României la Conferința de Pace de la Paris din 1919 în problema Basarabiei. Cu toate acestea, lichidarea atacului a servit, pe lângă normalizarea vieții populației locale, la consolidarea controlului asupra unor puncte strategice importante din estul Bucovinei și din Galiția Orientală, astfel că mai târziu în același an, Armata Română a fost capabilă să împiedice joncțiunea trupelor Republicii Sovietice Ungare cu cele ale Rusiei Sovietice.\nAstăzi, istoricii ucraineni consideră evenimentele drept o parte a propriei istorii. Istoriografia sovietică sau cea moldovenistă s-a străduit să justifice agresiunea din ianuarie 1919, prezentând-o ca pe o răscoală a populației împotriva opresiunii autorităților românești. Denaturând faptele pe care le-au caracterizat drept „pagini glorioase de luptă eroică a Basarabiei muncitoare”, acestea au căutat să identifice „argumente incontestabile” în ceea ce privește instaurarea unui regim ilegal „de ocupație” de către statul român. De asemenea, preocupați să promoveze informații false privind implicarea numeroasă a populației și a numărului de victime sau refugiați, istoricii sovietici au ratat furnizarea unor explicații credibile care să clarifice cum o astfel de rebeliune postulată ca fiind masivă, ar fi putut fi în mod real înfrântă.","url":"https://ro.wikipedia.org/wiki/Revolta_de_la_Hotin","thumbnail_url":"https://upload.wikimedia.org/wikipedia/commons/thumb/2/25/Dnister_Chotyn.JPG/150px-Dnister_Chotyn.JPG"},{"id":"1164728","type":"good","language_code":"ro","title":"Applause","summary":"„Applause” este un cântec al interpretei americane Lady Gaga de pe cel de-al treilea ei album de studio, Artpop (2013). Compoziția a fost realizată de Gaga, DJ White Shadow, Dino Zisis, Nick Monson; la compunerea versurilor au mai contribuit Martin Bresso, Nicolas Mercier, Julien Arias și William Grigahcine. Piesa a fost lansată ca primul disc single extras de pe album la 12 august 2013, sub egida casei de discuri Interscope Records. Piesa „Applause” a fost inspirată de aplauzele fanilor care au menținut-o motivată pe cântăreață în timpul turneului Born This Way Ball, înainte de anularea acestuia datorită unei răni la șold. Din punct de vedere muzical, este un cântec electropop și Eurodance construit pe bază de sintetizatoare și beat-uri hi-NRG, cu versuri ce abordează modul în care Gaga este dependentă de adorația fanilor ei și cum ea trăiește pentru a cânta.\nCântecul a primit recenzii pozitive din partea criticilor de specialitate, aceștia lăudând refrenul atrăgător și comparând piesa în mod favorabil cu lucrările de pe albumul de debut al solistei, The Fame (2008). „Applause” a obținut succes comercial în mai multe țări, ocupând locul întâi în clasamentele din Coreea de Sud, Liban, Spania și Ungaria. Single-ul a devenit, de asemenea, un șlagăr de top 10 în alte peste 15 țări, inclusiv în Statele Unite și Regatul Unit. Cântecul a obținut totodată numeroase discuri de platină în Canada, Suedia, Venezuela și Statele Unite.\nUn videoclip muzical regizat de fotografii de modă Inez van Lamsweerde și Vinoodh Matadin a fost lansat pe 19 august 2013, fiind difuzat pentru prima dată pe ecranele gigant din Times Square. Videoclipul a primit recenzii pozitive din partea criticilor, aceștia considerându-l un profil al artistei și remarcând referințele către cinematograful expresionist german și Andy Warhol. Pentru a-și promova single-ul, Gaga a deschis ediția din 2013 a premiilor MTV Video Music Awards cu o interpretare a cântecului, prezentându-și cariera prin numeroase schimbări de garderobă pe scenă. Solista a cântat „Applause” și la emisiunile Good Morning America, Saturday Night Live, în turneele ArtRave: The Artpop Ball și Joanne World Tour,  precum și la spectacolele rezidențiale Lady Gaga Live at Roseland Ballroom și Lady Gaga Enigma.","url":"https://ro.wikipedia.org/wiki/Applause","thumbnail_url":null},{"id":"1166585","type":"good","language_code":"ro","title":"Balvanyos","summary":"Balvanyos sau Băile Balvanyos (maghiară Bálványos, germană Bad Götzenburg) este o stațiune balneoclimaterică permanentă de interes local, situată în județul Covasna din Transilvania – România, pe teritoriul administrativ al comunei Turia, la nord-vest de orașul Târgu Secuiesc din același județ. Este caracterizată de prezența a numeroase izvoare de apă minerală, de emanații mofetice de bioxid de carbon – cu caracter postvulcanic, precum și de frumusețea peisajului.","url":"https://ro.wikipedia.org/wiki/Balvanyos","thumbnail_url":"https://upload.wikimedia.org/wikipedia/commons/thumb/d/d5/Balvanyos_resort_village_with_Balvanyos_fortress_in_ruins_on_hilltop_-_panoramio.jpg/150px-Balvanyos_resort_village_with_Balvanyos_fortress_in_ruins_on_hilltop_-_panoramio.jpg"},{"id":"1169759","type":"good","language_code":"ro","title":"Raidul de la Dieppe","summary":"Raidul de la Dieppe, cunoscut și ca Bătălia de la Dieppe, Operațiunea Rutter și mai târziu ca Operațiunea Jubilee, a fost un atac aliat din timpul celei de-a doua conflagrații mondiale împotriva portului francez Dieppe aflat sub ocupație germană. Raidul a avut loc pe țărmul de nord al Franței pe 19 august 1942. Atacul a început la ora 5:00, iar la 10:50 comandourile aliate au fost forțate să înceapă retragerea. La atac au participat peste 6.000 de infanteriști, în cea mai mare parte canadieni, sprijiniți de un regiment canadian de blindate, un corp al infanteriștilor marini britanici și câteva grupuri de debarcare ale Royal Air Force.\nObiectivele atacului vizau demonstrarea capacității de cucerire și păstrare a controlului asupra unui port inamic pentru o scurtă perioadă de timp, dar și culegerea de informații despre inamic – prin interogarea prizonierilor, cucerirea unui centru de spionaj maritim din oraș și a unei instalații radar de pe un deal din apropiere și capturarea de materiale militare. Deși obiectivul principal nu a fost îndeplinit, iar cele secundare au fost îndeplinite parțial, au fost adunate o serie de informații cu privire la capacitatea de reacție a germanilor. Militarii aliați au încercat în timpul retragerii să distrugă instalațiile apărării de coastă germane, structurile portuare și o serie de clădiri strategice. Datorită faptului că aliații nu au reușit să obțină un control ferm asupra orașului Dieppe, aceste ultime obiective nu au fost atinse în cea mai mare parte. Alte obiective importante ale raidului au fost ridicarea moralului trupelor, a rezistenței franceze, a opiniei publice, dar și demonstrarea hotărârii Regatului Unit și al SUA pentru deschiderea celui de-al doilea front european. Deschiderea acestui de-al doilea front era o obligație pe care și-o asumaseră aliații occidentali în fața Uniunii Sovietice și urmărea scăderea presiunii germane asupra Frontului de Răsărit. Nici acest ultim obiectiv nu a fost îndeplinit și a demonstrat că armatele americană și britanică nu sunt capabile să desfășoare o debarcare încununată de succes în Franța, cel puțin nu în viitorul imediat.\nUn număr de 3.623 de militari aliați care au debarcat (dintr-un total de 6.086, adică aproape 60 %) au fost fie uciși, răniți sau au căzut prizonieri. Royal Air Force nu a reușit să atragă Luftwaffe într-o bătălie aeriană deschisă și a pierdut în schimb 96 de avioane (cel puțin 32 victime ale apărării antiaeriene sau ale accidentelor). În același timp, Luftwaffe a pierdut doar 48 de aparate de zbor, Royal Navy a pierdut 33 de vase de debarcare și un distrugător. Experiența de la Dieppe a influențat preparativele pentru debarcările din Africa de nord franceză (Operațiunea Torța) și Normandia (Operațiunea Overlord).","url":"https://ro.wikipedia.org/wiki/Raidul_de_la_Dieppe","thumbnail_url":"https://upload.wikimedia.org/wikipedia/commons/thumb/1/15/Bundesarchiv_Bild_101I-362-2211-04%2C_Dieppe%2C_Landungsversuch%2C_englischer_Sp%C3%A4hpanzer.jpg/150px-Bundesarchiv_Bild_101I-362-2211-04%2C_Dieppe%2C_Landungsversuch%2C_englischer_Sp%C3%A4hpanzer.jpg"},{"id":"1172214","type":"good","language_code":"ro","title":"Domnișoara Christina (dezambiguizare)","summary":"Domnișoara Christina se poate referi la:\n\nDomnișoara Christina (nuvelă), o nuvelă din 1936 de Mircea Eliade\nDomnișoara Christina (film) un film din 1992 regizat de Viorel Sergovici, ecranizare a nuvelei lui Eliade\nDomnișoara Christina (film), un film din 2013 regizat de Alexandru Maftei, ecranizare a nuvelei lui Eliade","url":"https://ro.wikipedia.org/wiki/Domni%C8%99oara_Christina_(dezambiguizare)","thumbnail_url":null},{"id":"118540","type":"good","language_code":"ro","title":"RMS Titanic","summary":"RMS Titanic a fost cel mai mare pachebot din lume când a plecat în călătoria sa inaugurală din Southampton, Anglia cu destinația New York, pe 10 aprilie 1912. La patru zile de la plecare, la ora 23:40 în data de 14 aprilie 1912, s-a ciocnit de un aisberg și s-a scufundat la ora 2:20 în dimineața următoare. În urma naufragiului și-au pierdut viața 1514 persoane din 2228 (supraviețuitori:714)  în unul din cele mai cumplite dezastre maritime pe timp de pace din istorie. \nPachebotul RMS Titanic, din clasa Olympic, a fost deținut de compania White Star Line și a fost construit la șantierele Harland and Wolff din Belfast. A plecat spre New York cu 2228 de oameni la bord. Numărul mare de victime a fost cauzat, în mare parte, de faptul că deși îndeplinea normele vremii, nava avea bărci de salvare suficiente doar pentru 1178 de persoane. Un număr mare de bărbați au murit din cauza protocolului „femeile și copiii întâi”.\nTitanic a fost proiectat de unii din cei mai experimentați ingineri și a folosit unele dintre cele mai avansate tehnologii ale vremii. A fost un mare șoc pentru lumea întreagă faptul că, în ciuda măsurilor de siguranță superioare, Titanicul s-a scufundat și, faptul că s-a scufundat în timpul călătoriei inaugurale, au oferit o notă ironică asupra tragediei. Nebunia din media legată de faimoasele victime ale Titanicului, legendele despre scufundare, schimbările efectuate în legislația maritimă și descoperirea epavei au contribuit la interesul publicului larg.\nÎn aprilie 2012 s-au împlinit 100 de ani de la scufundarea navei.","url":"https://ro.wikipedia.org/wiki/RMS_Titanic","thumbnail_url":"https://upload.wikimedia.org/wikipedia/commons/thumb/f/fd/RMS_Titanic_3.jpg/150px-RMS_Titanic_3.jpg"},{"id":"118633","type":"good","language_code":"ro","title":"Istoria Poloniei","summary":"Istoria Poloniei își are rădăcinile în sosirea slavilor, care au dat semnalul începutului colonizării permanente și dezvoltării istorice pe teritoriul actual al Poloniei. În timpul dinastiei Piaștilor a fost adoptat creștinismul în 966 și s-a creat o monarhie tipică pentru Evul Mediu european. Perioada dinastiei Jagiellone a adus strângerea legăturilor cu Marele Ducat al Lituaniei, dezvoltare culturală și extindere teritorială, culminând cu formarea Uniunii Polono-Lituaniene în 1569.\nÎn faza sa inițială, Uniunea constituia o continuare a prosperității jagiellone, cu o remarcabilă dezvoltare a unei democrații nobiliare sofisticate. De la jumătatea secolului al XVII-lea, marele stat a intrat într-o perioadă de declin produsă de războaiele devastatoare și de către deteriorarea sistemului de guvernare. S-au introdus semnificative reforme interne la sfârșitul secolului al XVIII-lea, dar procesului de reformă nu i s-a permis să avanseze, iar Imperiul Rus, Regatul Prusiei și Austria Habsburgică, printr-o serie de invazii și împărțiri în 1795 au pus capăt existenței Uniunii.\nDe atunci și până în 1918 nu a mai existat un stat polonez independent. Polonezii s-au angajat intermitent în acțiuni de rezistență armată până în 1864. După eșecul ultimei revolte, poporul și-a conservat identitatea națională prin educație și printr-un program denumit „munca organică”, al cărui scop era acela de a moderniza economia și societatea. Ocazia independenței s-a ivit abia după Primul Război Mondial, când puterile imperiale implicate în împărțirea Poloniei au fost toate învinse în război ori s-au prăbușit în urma revoluției.\nS-a înființat a Doua Republică Poloneză care a existat între 1918 și 1939. Ea a fost distrusă de Germania Nazistă și de Uniunea Sovietică după o invazie concertată la începutul celui de-al Doilea Război Mondial. Milioane de cetățeni polonezi au murit în cursul ocupației naziste. Guvernul polonez în exil a continuat să funcționeze și, prin intermediul numeroaselor formațiuni militare poloneze de pe Frontul de Vest și cel de Est, polonezii au contribuit la victoria Aliaților. Forțele Germaniei Naziste au fost obligate să se retragă din Polonia pe măsură ce Armata Roșie înainta, ceea ce a dus la apariția Republicii Populare Polone.\nPoziția geografică a Poloniei a fost deplasată către vest, iar Polonia a reapărut ca stat-satelit al Uniunii Sovietice. Caracterul multietnic și multicultural s-a pierdut și țara a intrat sub un regim totalitar comunist. Până la sfârșitul anilor 1980, Solidaritatea, o mișcare reformistă autohtonă, a căpătat un rol crucial în tranziția pașnică de la dictatura comunistă la o democrație parlamentară capitalistă. Acest proces a avut ca rezultat apariția statului polonez modern.","url":"https://ro.wikipedia.org/wiki/Istoria_Poloniei","thumbnail_url":null},{"id":"1212355","type":"good","language_code":"ro","title":"Răscoala de la Tighina","summary":"Răscoala de la Tighina (sau Răscoala de la Bender – așa cum este cunoscută în istoriografia rusă) a reprezentat o incursiune militară bolșevică asupra Tighinei, executată în zilele de 27 și 28 mai 1919 de către soldați aparținând Brigăzii a 3-a a Diviziei a V-a din Armata a 3-a Ucraineană. Raidul a fost sprijinit de combatanți locali, infiltrați anterior, pregătiți din timp prin intermediul organizațiilor comuniste și a agenților Rusiei bolșevice. De asemenea, acțiunea trupelor atacatoare a fost facilitată de către organizarea inconsistentă pe plan local a apărării de către trupele corpului expediționar francez, retras în spatele Nistrului după eșecul intervenției franceze în sudul Rusiei.\nAcțiunea s-a înscris în cadrul mai larg al unui plan operațional sovietic, de recuperare prin mijloace militare a Basarabiei. Fiind slab, izolat, prost pregătit și prost condus, atacul de la Tighina a eșuat ca urmare a intervenției prompte a Armatei Române, în cooperare cu trupele franceze. Nici un obiectiv militar semnificativ militar nu a fost atins de către atacatori, dar, la fel precum incursiunile de la Hotin și de la Tatar Bunar, a avut efecte psihologice devastatoare asupra populației civile, care în orașul Tighina era majoritar vorbitoare de limbă rusă.\nPropaganda sovietică a etichetat acest eveniment drept „răscoală”, la fel ca și pe evenimentele din ianuarie 1919 de la Hotin și din septembrie 1924 de la Tatarbunar. În prezent în Republica Moldovenească Nistreană, perspectiva asupra acestor evenimente din mai 1919 este cea a unei revolte armate a localnicilor, împotriva agresorilor români.","url":"https://ro.wikipedia.org/wiki/R%C4%83scoala_de_la_Tighina","thumbnail_url":"https://upload.wikimedia.org/wikipedia/commons/thumb/8/83/Bendery_pomnik_bojownik%C3%B3w_za_w%C5%82adz%C4%99_radzieck%C4%851.jpg/150px-Bendery_pomnik_bojownik%C3%B3w_za_w%C5%82adz%C4%99_radzieck%C4%851.jpg"},{"id":"1214998","type":"good","language_code":"ro","title":"Drumul Talienilor","summary":"Drumul Talienilor sau DJ209B (numit și Drumul Vitoriei Lipan) este un drum județean din România care unește comunele Mălini din județul Suceava și  Comuna Borca din județul Neamț prin Pasul Stânișoara. Denumirea lui vine de la drumarii italienii aduși de regele Carol I pentru a construi șoseaua.\nDrumul, construit în 1902-1904, la origine a avut un caracter în primul rând militar strategic și în al doilea rând comercial. După Lovitura de stat de la 23 august 1944 a fost teatrul unor lupte grele duse în porțiunea sa montană. Actual are însă un caracter preponderent turistic, acoperirea cu servicii turistice fiind centrată în arealul limitrof porțiunii estice. Tot în porțiunea sa estică gradul său de accesibilitate este semnificativ mai bun, ca urmare a investițiilor făcute în această porțiune în modernizarea și întreținerea infrastructurii sale.\nEste menționat în literatura română de către Mihail Sadoveanu, ca element în drama romanului Baltagul.","url":"https://ro.wikipedia.org/wiki/Drumul_Talienilor","thumbnail_url":"https://upload.wikimedia.org/wikipedia/commons/thumb/f/f7/Valea_Sabasa_sat_Sabasa_Comuna_Borca.JPG/150px-Valea_Sabasa_sat_Sabasa_Comuna_Borca.JPG"},{"id":"1218781","type":"good","language_code":"ro","title":"Poarta Meseșului","summary":"Poarta Meseșului reprezintă cea mai largă și cea mai accesibilă trecătoare dintre bazinul superior al Tisei și Transilvania, cu roluri semnificative din punct de vedere strategic  și de influențare a geografiei umane a spațiului românesc carpatic în timpul Antichității și Evului Mediu. Ea reprezintă locația legendară pe unde au pătruns în spațiul transilvănean maghiarii și în același timp limita vestică a fostului voievodat al lui Gelu.","url":"https://ro.wikipedia.org/wiki/Poarta_Mese%C8%99ului","thumbnail_url":"https://upload.wikimedia.org/wikipedia/commons/thumb/8/84/Porolissum_-_Landscape_44.jpg/150px-Porolissum_-_Landscape_44.jpg"},{"id":"1223975","type":"good","language_code":"ro","title":"Irina Burnaia","summary":"Irina Burnaia, cu numele său real de Irina Cioc (n. 1909, Ciurari, Săceni, Teleorman, România – d. 1997, Geneva, Geneva, Elveția) a fost o avocată română din baroul Ilfov, cunoscută în special datorită activității sale ca aviatoare în perioada dintre cele două războaie mondiale. Născută în Muntenia, și-a luat numele de „Burnaia” de la apa curgătoare care trece pe lângă satul său natal, aflat în Câmpia Burnazului.\nA fost a doua aviatoare brevetată în România, obținându-și brevetul de pilot civil la date de 27 octombrie 1933 și prima femeie care a traversat pilotând un avion, Munții Carpați.\nImpresionată de Raidul aviatic românesc București – Malakal din 1933, a încercat în prima parte a anului 1935 să-l repete împreună cu fostul său instructor de zbor Petre Ivanovici, la manșa unui avion IAR-22. Raidul a fost presărat de incidente – în principal tehnice, care au făcut ca să fie oprit după ce cei doi au ajuns până la lacul Victoria. După moartea într-un accident aviatic a lui Ivanovici în 1936, Burnaia a scris în amintirea acestuia cartea „Aripile mele – memoriei lui Petre Ivanovici”, apărută în 1936.\nDupă ce a obținut brevetul de navigator înainte de a participa la raid, în anul 1937 a obținut certificatul de pilot acrobat. În același an a fost decorată cu Ordinul Virtutea Aeronautică cu însemne de pace (în timpul celui de-Al doilea Război Mondial fiind decorată și cu Ordinul cu însemne de război). A efectuat și alte raiduri: București – Ankara – Bagdad – București în 1938 și București – Varșovia – Berlin – Amsterdam – Londra în 1939.\nÎn timpul celui de al Doilea Război Mondial a fost comandanta Escadrilei Bugului (Escadrila Basarabiei din 1943), o formație de avioane poștale și de legătură ale Guvernământului Transnistria, folosite și drept școală de pilotaj. După război a emigrat și a fost condamnată în contumacie. A efectuat împreună cu soțul său, Traian Udriski, curse cu pasageri în Orientul Apropiat. Spre sfârșitul vieții s-a stabilit în Elveția.\nÎn 1988 a publicat în Elveția o carte de amintiri de pe front, intitulată Commandante d'escadrille.","url":"https://ro.wikipedia.org/wiki/Irina_Burnaia","thumbnail_url":"https://upload.wikimedia.org/wikipedia/commons/thumb/5/50/Irina_Burnaia%2C_1943.jpg/150px-Irina_Burnaia%2C_1943.jpg"},{"id":"1226778","type":"good","language_code":"ro","title":"Accidentul aviatic din Munții Apuseni din 2014","summary":"Accidentul aviatic din Munții Apuseni (Zborul RFT111 al Școlii Superioare de Aviație Civilă) a fost un eveniment care a avut loc la 20 ianuarie 2014, când un avion YR-BNP de tip Britten-Norman BN-2A-27 Islander care executa o cursă umanitară, a executat o aterizare forțată într-o zonă împădurită din Munții Apuseni la o altitudine de circa 1600 m, lângă satul Petreasa din comuna Horea, situat la limita dintre județele Cluj și Alba. Avionul, pilotat de Adrian Iovan în calitate de comandant și Răzvan Petrescu în calitate de copilot, transporta la acel moment o echipă de cinci cadre medicale de la București la Oradea. În acest accident au murit comandantul și studenta la medicină Aurelia Ion, iar copilotul și cei patru medici au fost răniți.\nRaportul final elaborat de către autoritatea națională de investigare a evenimentelor produse în aviația civilă și comunicat la 19 octombrie 2015, a relevat că determinantă în producerea accidentului a fost oprirea motoarelor ca urmare a givrajului sever al carburatoarelor. Cauzele favorizante au fost evaluarea eronată a factorilor de risc specifici desfășurării acestui zbor, precum și mai multe decizii eronate ale comandantului aeronavei.\nAnaliza activității de căutare și salvare a victimelor accidentului, care activitate s-a desfășurat cu întârziere, a relevat o serie de deficiențe ale sistemului național responsabil de gestiunea unor situații de urgență, deficiențe printre care s-au numărat unele reglementări specifice sau proceduri, precum și comunicarea defectuoasă între instituțiile responsabile. Ca efect, câteva dintre persoanele cu funcții de conducerea în structurile responsabile pentru căutarea și salvarea victimelor și-au dat demisia sau au fost eliberate din funcție.","url":"https://ro.wikipedia.org/wiki/Accidentul_aviatic_din_Mun%C8%9Bii_Apuseni_din_2014","thumbnail_url":"https://upload.wikimedia.org/wikipedia/commons/thumb/b/b8/YR-BNP_Britten-Norman_BN-2_Islander.jpg/150px-YR-BNP_Britten-Norman_BN-2_Islander.jpg"},{"id":"1232420","type":"good","language_code":"ro","title":"Beyond: Two Souls","summary":"Beyond: Two Souls este un joc video interactiv de acțiune-aventură pentru PlayStation 3, creat de dezvoltatorul francez Quantic Dream și lansat de Sony Interactive Entertainment. A fost lansat în octombrie 2013. Printre actorii de film care au dublat jocul și au luat parte la sesiunile de motion capture se numără Ellen Page și Willem Dafoe, în rolul lui Nathan Dawkins, cercetător în Departamentul pentru Activități Paranormale și tatăl adoptiv al lui Jodie.\nProtagonista jocului este Jodie Holmes (Page), iar celălalt personaj jucabil este o entitate numită Aiden: un suflet separat legat de Jodie încă de la naștere. Prin intermediul legăturii psihice cu Aiden, aceasta poate folosi puteri supranaturale. Se aseamănă cu un film, și dă posibilitatea jucătorului de a alege ceea ce se va întâmpla în viitor cu personajele din joc.\nDeși este un joc video, Beyond: Two Souls a avut premiera la Festivalul de Film de la Tribeca din 2013,  fiind al doilea joc video care a fost recunoscut de un festival de film. David Cage, scenaristul și regizorul jocului, a explicat faptul că dezvoltatorii de jocuri video ar trebui să ofere o „poveste interactivă” care poate fi jucată de oricine, inclusiv de cei care nu joacă jocuri. După lansare, Beyond: Two Souls a primit critici mixte. Vânzările au depășit un milion de exemplare la nivel mondial până la sfârșitul anului 2013, atingând această cifră după două luni de la lansare. O variantă de PlayStation 4 a fost lansată atât individual în noiembrie 2015, cât și în pachetul Quantic Dream Collection cu Heavy Rain în martie 2016.","url":"https://ro.wikipedia.org/wiki/Beyond:_Two_Souls","thumbnail_url":null},{"id":"1232898","type":"good","language_code":"ro","title":"Crisis Core: Final Fantasy VII","summary":"Crisis Core: Final Fantasy VII (jap. クライシス コア -ファイナルファンタジーVII-, Kuraishisu Koa – Fainaru Fantajī Sebun) este un RPG de acțiune dezvoltat și publicat de Square Enix exclusiv pentru PlayStation Portable. Lansat în 2007, Crisis Core: Final Fantasy VII este un prequel al jocului Final Fantasy VII, publicat în anul 1997 și face parte din seria Compilation of Final Fantasy VII.\nAcțiunea jocului se desfășoară în jurul lui Zack Fair, un tânăr membru al organizației paramilitare SOLDIER, care primește misiunea de a-l căuta pe Genesis Rhapsodos. În timp ce îl caută pe Genesis, Zack descoperă originile acestuia, proiectul G, și ce legătură are cu superiorii săi din organizația SOLDIERs; Sephiroth și Angeal Hewley. Zack se află în centrul războiului dintre megacorporația Shinra și oamenii din Wutai.\nJocul a fost „regizat” de Hajime Tabata, iar Tetsuya Nomura a fost designer-ul personajelor. La început jocul se dorea a fi o portare a celui publicat anterior pentru telefoane mobile, Before Crisis: Final Fantasy VII, dar până la urmă s-a decis crearea unui joc separat. Scenariul este inspirat de Kazushige Nojima căruia i-a venit ideea pentru Crisis Core în timp ce lucra la Final Fantasy VII. Crisis Core s-a vândut în peste trei milioane de exemplare la nivel mondial. Recenziile au fost în general pozitive.","url":"https://ro.wikipedia.org/wiki/Crisis_Core:_Final_Fantasy_VII","thumbnail_url":null},{"id":"1232992","type":"good","language_code":"ro","title":"L.A. Noire","summary":"L.A. Noire (pronunțat /ˈnwɑr/) este un joc video neo noir, dezvoltat de Team Bondi și publicat de Rockstar Games. A fost lansat în 2011, pentru PlayStation 3, Xbox 360 și Microsoft Windows. Acțiunea are loc în Los Angeles, în anul 1947, și urmărește povestea lui Cole Phelps, un detectiv LAPD care încearcă să rezolve mai multe cazuri, trecând pe la cinci departamente diferite, dar curând își gășește viața personală în declin după ce devine implicat într-un caz care are legătură cu trecutul său ca un membru al United States Marine Corps în timpul celui de-al Doilea Război Mondial; povestea jocului îl urmărește puțin și pe Jack Kelso, un fost membru al unității lui Phelps în război. Jucătorul trebuie să investigheze locul crimei pentru indicii și să interogheze suspecții, de acest lucru depinzând succesul cazului. \nJocul aduce aminte de elementele de film noir, filme stilistice, populare în anii '40 și '50 pentru stilul vizual și subiecte similare, caracterizate prin crime și ambiguitate morală. Pentru cazurile din joc s-au folosit ca sursă de inspirație crime din viața reală, bazate pe ceea ce s-a vehiculat în presa din Los Angeles în 1947. Jocul este color, dar în onoarea acelor filme, poți alege opțiunea de a-l juca în alb-negru. Numeroase cazuri din acest joc aduc aminte de filmele The Naked City, Chinatown, Incoruptibilii, Dulcele sărut al Daliei și L.A. Confidential.\nL.A. Noire folosește tehnologia motion capture, criticii apreciind mimica realistică a fețelor. Motion capture-ul funcționează cu ajutorul unor actori, care au fost înregistrați de 32 de camere, amplasate în toate unghiurile posibile, pentru a crea o expresie foarte realistică a feței. Această tehnologie se află la baza mecanicii jocului, deoarece jucătorul trebuie să decidă dacă suspectul minte sau spune adevărul. După lansare, jocul a primit laude pentru scenariu, dar și pentru tehnologia animației faciale. L.A. Noire a fost primul joc video arătat la Festivalul de Film de la Tribeca. Până în februarie 2012, atât versiunea de pe console, cât și cea de pe PC, au vândut împreună aproximativ 5 milioane de copii.","url":"https://ro.wikipedia.org/wiki/L.A._Noire","thumbnail_url":null},{"id":"1234305","type":"good","language_code":"ro","title":"Expediția Donner","summary":"Expediția Donner (în engleză Donner Party, numită uneori și Expediția Donner-Reed) se referă la un grup de pionieri americani care, la sfârșitul secolului al XIX-lea, au plecat spre California cu o caravană de căruțe. Întârziați de o serie de conjuncturi nefavorabile și greșeli, au fost nevoiți să petreacă iarna 1846 și 1847 în zăpezile din Sierra Nevada. Unii dintre emigranți au recurs la canibalism pentru a supraviețui, hrănindu-se cu tovarășii lor morți de foame sau de boală. Pentru călătoria spre vest, în mod normal erau necesare între patru și șase luni, dar expediția Donner a ales să urmeze un traseu nou numit Hastings Cutoff (scurtătura lui Hastings), care traversa munții Wasatch și Deșertul Marelui Lac Sărat. Terenul accidentat și diversele dificultăți întâlnite în timpul călătoriei de-a lungul râului Humboldt, în actuala Nevada, au dus la pierderea mai multor animale și căruțe, ceea ce a provocat disensiuni în cadrul grupului.\nLa începutul lui noiembrie 1846, expediția a ajuns la Sierra Nevada, unde a fost blocată de o ninsoare abundentă pe munte, în vecinătatea lacului Truckee (astăzi lacul Donner). Proviziile de mâncare erau pe terminate și la jumătatea lunii decembrie un grup de persoane a decis să plece pe jos, pentru a căuta ajutor. De la Sacramento au plecat echipe de salvare, care au încercat să ajungă la emigranți, dar prima echipă de salvare a ajuns în februarie 1847, la patru luni după ce caravana rămăsese blocată. Doar 48 din cei 87 de membri au supraviețuit și au ajuns în California.\nIstoricii au descris episodul drept una din cele mai mari tragedii din istoria Californiei și, în general, a colonizării vestului.","url":"https://ro.wikipedia.org/wiki/Expedi%C8%9Bia_Donner","thumbnail_url":"https://upload.wikimedia.org/wikipedia/commons/thumb/9/9d/PatrickBreenDiaryPage28.jpg/150px-PatrickBreenDiaryPage28.jpg"},{"id":"1234602","type":"good","language_code":"ro","title":"Mireasa lui Frankenstein","summary":"Mireasa lui Frankenstein (în engleză Bride of Frankenstein) este un film științifico-fantastic de groază american din 1935. Este prima continuare a filmului Universal Pictures din 1931, Frankenstein și unul din rarele filme care sunt mult mai bune decât filmul original pe care se bazează.Ca și filmul din 1931, Mireasa lui Frankenstein a fost regizat de James Whale, iar Boris Karloff reinterpretează rolul monstrului lui Frankenstein. În această continuare Elsa Lanchester are un rol dublu: acela al scriitoarei Mary Shelley și al partenerei monstrului la sfârșitul filmului. Colin Clive reinterpretează rolul lui Henry Frankenstein și Ernest Thesiger joacă rolul medicului Septimus Pretorius Filmul începe ca o continuare imediată a evenimentelor care au încheiat filmul anterior și este bazat pe un sub-scenariu al romanului original din 1818, Frankenstein de Mary Shelley. În film, Henry Frankenstein își abandonează planurile de a crea viață, doar pentru a fi ispitit și, în sfârșit, forțat de vechiul său mentor Dr. Pretorius și de amenințările monstrului, ca să construiască o parteneră artificială pentru monstru. \nPregătirile pentru filmarea acestei continuări au început la scurt timp după premiera primului film, însă problemele legate de scenariu au întârziat proiectul. Filmările principale au început în ianuarie 1935, cu echipa de creație a filmului original care a revenit atât în fața cât și în spatele camerei de filmat. Mireasa lui Frankenstein a avut succes la lansare, deși a întâmpinat dificultăți cu unele organe de cenzură din mai multe țări. De la lansare, reputația filmului a crescut și a fost considerat capodopera regizorului Whale. În 1998, filmul a fost adăugat în Registrul Național de Film de către Biblioteca Congresului Statelor Unite ale Americii, fiind considerat „semnificativ din punct de vedere cultural, istoric și estetic”.","url":"https://ro.wikipedia.org/wiki/Mireasa_lui_Frankenstein","thumbnail_url":null},{"id":"123499","type":"good","language_code":"ro","title":"Vivien Leigh","summary":"Vivien Leigh, Lady Olivier (născută Vivian Mary Hartley), (n. 5 noiembrie 1913, Darjeeling, India – d. 8 iulie 1967, Londra Mare, Anglia, Regatul Unit) a fost o actriță engleză de film și de teatru. Este laureată a două premii Oscar, unul pentru interpretarea personajului Scarlett O'Hara din Pe aripile vântului (1939), iar cel de-al doilea pentru rolul Blanche DuBois din producția Un tramvai numit dorință (1951), pe care l-a interpretat și în teatru în West End din Londra.\nVivien Leigh a fost o actriță prolifică, ea colaborând adesea pe plan artistic cu soțul său, Laurence Olivier, care a regizat multe dintre filmele ce au făcut-o celebră. De-a lungul celor 30 de ani de carieră, actrița a interpretat roluri variate, începând de la eroinele comediilor lui Noël Coward și ale lui George Bernard Shaw, până la personaje din opere clasice ale lui William Shakespeare, precum Ofelia, Cleopatra, Julieta sau Lady Macbeth.\nLeigh s-a simțit adesea limitată datorită frumuseții sale foarte apreciate, despre care credea că o împiedică în a fi luată în serios în cariera sa ca actriță. Sănătatea ei șubredă s-a dovedit a fi, însă, cel mai mare obstacol. Fiind afectată de tulburare bipolară de-a lungul perioadei adulte, Vivien Leigh a câștigat reputația unei persoane foarte dificile, acest lucru afectând serios o carieră care avea să cunoască și perioade de declin. Odată cu înaintarea în vârstă, actrița a fost slăbită de reveniri frecvente ale tuberculozei, boală diagnosticată pentru prima oară la mijlocul anilor '40. Leigh și Olivier divorțează în 1960, iar actrița continuă să apară periodic în diferite filme și piese de teatru, până la decesul său din cauza bolii, în anul 1967.","url":"https://ro.wikipedia.org/wiki/Vivien_Leigh","thumbnail_url":"https://upload.wikimedia.org/wikipedia/commons/thumb/d/d7/Vivien_Leigh_Gone_Wind_Restored.jpg/150px-Vivien_Leigh_Gone_Wind_Restored.jpg"},{"id":"123717","type":"good","language_code":"ro","title":"Războaiele Napoleoniene","summary":"Războaiele Napoleoniene reprezintă o serie de războaie globale purtate în timpul domniei lui Napoleon Bonaparte în Franța (1799 – 1815), care s-au sfârșit odată cu înfrângerea lui Napoleon Bonaparte la bătălia de la Bătălia de la Waterloo de către britanici. Într-o oarecare măsură, aceste conflicte reprezintă o continuare a războaielor declanșate de Revoluția franceză din 1789, fiind continuate la rândul lor de cele ale  regimului celui de-al doilea Imperiu Francez din 1852 - 1870. Aceste războaie au revoluționat armatele europene, precum și tehnicile și sistemele militare și au avut loc la o scară nemaiîntâlnită până în acel moment, în special datorită aplicării sistemului mobilizării generale. Puterea francezilor a crescut rapid, ei reușind să cucerească cea mai mare parte a Europei. Înfrângerea lor a fost la fel de rapidă, începând cu 1812, Imperiul Napoleonian fiind în cele din urmă învins definitiv, ceea ce a dus la restaurarea dinastiei Bourbon în 1814.\nNu există un consens printre istorici privind momentul în care s-au încheiat războaiele revoluționare franceze și au început războaiele napoleoniene. Un astfel de moment poate fi considerat data de 18 Brumar (7 noiembrie) 1799, când Napoleon a preluat puterea. O altă dată posibilă poate fi considerată aceea a izbucnirii războiului cu Regatul Unit al Marii Britanii și Irlandei, din 1803, care a urmat efemerei păci de la Amiens din 1802. Războaiele napoleoniene au luat sfârșit la 20 noiembrie 1815, după înfrângerea lui Napoleon  la Waterloo și după semnarea celui de-al doilea tratat de la Paris. Perioada aproape continuă de război din 20 aprilie 1792 până la 20 noiembrie 1815 este denumită uneori Marele război francez.","url":"https://ro.wikipedia.org/wiki/R%C4%83zboaiele_Napoleoniene","thumbnail_url":"https://upload.wikimedia.org/wikipedia/commons/thumb/b/ba/La_bataille_d%27Austerlitz._2_decembre_1805_%28Fran%C3%A7ois_G%C3%A9rard%29.jpg/150px-La_bataille_d%27Austerlitz._2_decembre_1805_%28Fran%C3%A7ois_G%C3%A9rard%29.jpg"},{"id":"123953","type":"good","language_code":"ro","title":"Plutoniu","summary":"Plutoniul este un element chimic metalic radioactiv din grupa actinidelor, având numărul atomic 94 și simbolul chimic Pu. A fost descoperit în 1940 în urma reacției de bombardare a 238U cu deuteroni, dar – din cauza războiului – descoperirea sa a fost comunicată abia în 1948. A fost „botezat” în martie 1942, numele elementului provenind de la cel al planetei pitice Pluto, în analogie cu uraniul și neptuniul.  \nChiar dacă urme de plutoniu sunt prezente în mod natural pe Pământ (fiind cel mai greu element prezent în natură anterior erei atomice), el este considerat ca fiind un produs antropogen. Dintre cei 20 de radioizotopi existenți se remarcă 238Pu (sursă termoenergetică) și 239Pu (izotop fisil).   \nPlutoniul este un element pentru care electronii 5f sunt situați la limita de tranziție delocalizare–localizare. În tăietură proaspătă are culoarea gri–argintie, care se acoperă rapid cu un strat de oxohidroxid de culoare gri (uneori cu tentă verzuie) în prezența umidității.  Este unul din puținele elemente metalice a cărui densitate crește prin topire; în plus, metalul topit suferă o descreștere a densității odată cu creșterea temperaturii. Din punct de vedere chimic, în stare metalică prezintă nu mai puțin de șapte forme alotropice, iar în compuși multiple stări de oxidare (până la +7). Reacționează cu carbon, halogeni, azot, siliciu, hidrogen etc.  \nPlutoniul a fost produs în cantități semnificative tehnologic în timpul Proiectului Manhattan. Bombele Fat Man utilizate în cadrul testului nuclear Trinity și la bombardarea orașului japonez Nagasaki (în august 1945) au utilizat plutoniu drept material exploziv. Testele nucleare efectuate în anii 1950-1960 au utilizat la scară extinsă plutoniu. Plutoniul produs în scopuri militare și cel format în reactori nucleari prin procese de activare ridică în prezent probleme majore de proliferare nucleară. Puterea specifică rezultată ca urmare a evenimentelor de dezintegrare (0,57 W/g) a 238Pu este suficientă pentru utilizarea sa ca stimulator cardiac, surse de putere pentru generatoarele termoelectrice, balize de navigare, vehicule spațiale etc.Având în vedere comportamentul fizico-chimic și perspectivele tehnologice, plutoniul este considerat a fi unul dintre cele mai complexe și fascinante elemente din sistemul periodic, jucând un rol unic în istoria recentă a omenirii. La mai puțin de cinci ani de la izolarea sa, acesta a fost folosit în una dintre cele două bombe atomice utilizate în scopuri beligerante, către sfârșitul celui de-al Doilea Război Mondial. De asemenea, o parte importantă a energiei de origine nucleară este produsă în reactori nucleari prin fisiunea nucleelor atomilor de plutoniu. Au fost efectuate mai multe experimente de iradiere a unor subiecți umani care studiază plutoniu, fără consimțământul acestora, iar mai multe accidente critice, unele letale (iradiere acută), au avut loc după război.Practic, era atomică este asociată plutoniului (alături de uraniu): „Plutoniul evocă toată gama de emoții umane, de la bine la rău, de la speranță la disperare, de la salvarea omenirii la distrugerea sa totală. Nu există alt element în sistemul periodic care să fi avut un impact atât de profund în conștiința umanității”.","url":"https://ro.wikipedia.org/wiki/Plutoniu","thumbnail_url":"https://upload.wikimedia.org/wikipedia/commons/thumb/0/0f/Plutonium_ring.jpg/150px-Plutonium_ring.jpg"},{"id":"123994","type":"good","language_code":"ro","title":"Regulamentul organic","summary":"Regulamentul organic (în rusă Органический регламент, transliterat: Organiceski reglament) a fost prima lege organică cvasiconstituțională în Principatele Dunărene, deci în Țara Românească și Moldova. A fost promulgată în 1831-1832 de către autoritățile imperiale rusești și a rămas valabilă până în anul 1856. Conservator în esență, documentul a inițiat totuși o perioadă de reforme, care au pus baza occidentalizării societății locale. Regulamentul a confirmat parțial guvernarea tradițională (inclusiv conducerea de către hospodari). Regulamentul a oferit celor două principate primul lor sistem comun de guvernare.","url":"https://ro.wikipedia.org/wiki/Regulamentul_organic","thumbnail_url":"https://upload.wikimedia.org/wikipedia/commons/thumb/7/7a/Moldavian_copy_of_Regulamentul_Organic.png/150px-Moldavian_copy_of_Regulamentul_Organic.png"},{"id":"12572","type":"good","language_code":"ro","title":"Vincent Van Gogh","summary":"Vincent Willem van Gogh (pronunțat în neerlandeză [ˈvɪnsɛnt ˈʋɪləm vɑn ˈɣɔ], v. AFI, n. 30 martie 1853, Zundert, Brabantul de Nord, Țările de Jos – d. 29 iulie 1890, Auvers-sur-Oise⁠(d), Seine-et-Oise, Franța) a fost un pictor neerlandez post-impresionist ale cărui lucrări au avut o influență profundă asupra artei secolului al XIX-lea, prin culorile lor vii și impactul emoțional. A suferit de boli mintale, care la vârsta de 37 ani l-au dus la sinucidere.\nVan Gogh și-a petrecut copilăria la Haga, după care a plecat în Anglia. Acolo a vrut să devină pastor, la fel ca tatăl său, și, din 1879, a lucrat ca misionar într-o regiune minieră din Belgia. În acest timp a început să schițeze oameni din comunitatea locală și, în 1885, a pictat prima sa operă de succes, Mâncătorii de cartofi. Paleta lui de atunci conținea tonuri închise. În martie 1886 artistul s-a mutat la Paris și acolo i-a descoperit pe impresioniștii francezi. A ajuns la Arles unde a colaborat cu pictorul Paul Gauguin. Din cauza nebuniei van Gogh l-a atacat pe Gauguin cu briciul. Gauguin a reușit să fugă, iar van Gogh și-a tăiat în acces urechea. S-a internat la spitalul din Saint-Rémy-de-Provence. Pentru că nu era sigur de vindecare, Theo, fratele său, l-a trimis la doctorul Gachet în orașul Auvers-sur-Oise. La 27 iulie van Gogh ieșise din cameră să picteze pe câmp. Acolo s-a împușcat în umăr cu un pistol și a murit peste 2 zile.\nVan Gogh a realizat peste 2.000 de opere de artă, în jur de 900 de picturi și 1.100 de desene și schițe . Astăzi multe dintre operele sale, inclusiv numeroasele lui portrete, peisaje și picturi cu floarea-soarelui, se numără printre cele mai cunoscute și cele mai scumpe din lume. Fiind puțin apreciat în timpul vieții, faima sa a crescut în anii de după moarte. Astăzi el este în general considerat ca fiind unul dintre cei mai importanți pictori din istorie.","url":"https://ro.wikipedia.org/wiki/Vincent_Van_Gogh","thumbnail_url":"https://upload.wikimedia.org/wikipedia/commons/thumb/4/4c/Vincent_van_Gogh_-_Self-Portrait_-_Google_Art_Project_%28454045%29.jpg/150px-Vincent_van_Gogh_-_Self-Portrait_-_Google_Art_Project_%28454045%29.jpg"},{"id":"1261506","type":"good","language_code":"ro","title":"Operațiunea Dynamo","summary":"Evacuarea de la Dunkerque/Dunkirk, operațiunea cu numele de cod Dynamo, cunoscută și ca Miracolul Dunkirk, a fost acțiunea de evacuare a trupelor aliate staționate pe plajele și în portul Dunkerque, (Franța), din perioada 27 mai – 4 iunie 1940. Evacuarea a devenit necesară în momentul în care un mare număr de soldați britanici, francezi și belgieni au fost izolați și încercuiți de armata germană în timpul Bătăliei Franței din timpul celei de-a doua conflagrații mondiale. Într-un discurs din House of Commons, premierul britanic Winston Churchill a numit evenimentele din Franța „un dezastru militar colosal”, afirmând că „întreaga rădăcină și inimă și creier ale Armatei Britanice” a fost abandonată pe țărmul de la Dunkirk și pare să fie pe drumul pieirii sau capturării. În vestitul său discurs We shall fight on the beaches de pe 4 iunie, el a afirmat că recuperarea trupelor din Franța a fost un „miracol al salvării \".\nDupă ce Uniunea Sovietică și Germania Nazistă au invadat Polonia în septembrie 1939, eveniment considerat declanșator al celui de-a doua conflagrații mondiale, British Expeditionary Force (BEF) a fost trimis pe continent pentru a ajuta la apărarea Franței. După ce Germania Nazistă a invadat Belgia și Țările de Jos pe 10 mai 1940, trei dintre corpurile germane de blindate au atacat Franța prin Ardeni și au înaintat rapid spre Canalul Mânecii. Până pe 21 mai, forțele germane reușiseră să izoleze BEF, ce mai rămăsese din forțele belgiene și trei armate franceze într-o zonă de pe țărmul francez al Canalului. Comandantul britanic al BEF, generalul John Vereker, a realizat că o evacuare peste Canalul Mânecii era singura soluție viabilă pentru salvarea forțelor sale și a început organizarea retragerii spre Dunkerque, cel mai apropiat port important. Pe 22 mai a fost emis un ordin de oprire a operațiunilor militare cu aprobarea Führerului Adolf Hitler, o acțiune care și astăzi ridică semne de întrebare cu privire la scopurile sale. Acest ordin a permis aliaților prinși în capcană să își organizeze defensiva și să își retragă efective importante spre Dunkerque. În perioada 28-31 mai 1940 a avut loc asediul orașului Lille. Aici, 40.000 de soldați, resturile a ceea ce fusese formidabila Armată I franceză, au dat o bătălie disperată pentru întârzierea înaintării a șapte divizii germane, din care trei blindate.\nDacă în prima zi a evacuării au fost transportați doar 7.669 militari, până într-a noua zi fuseseră salvați de pe continent cu ajutorul unei flote încropite în grabă 338.226 soldați. La acțiunea de evacuare au participat peste 800 de vase. O bună parte a soldaților s-au putut îmbarca de pe cheiurile portuare pe cele 39 de distrugătoare și alte vase mari de transport britanice. Alți soldați au trebuit să se îndrepte spre plaje și să aștepte în apa adâncă până la umeri ca să fie transportați spre vasele mari de transport cu ajutorul unei flotile de vase civile – bărci de salvare, vase pescărești, sau mici ambarcațiuni cu vele.\nÎn campania din Franța, BEF a pierdut 68.000 de soldați și a trebuit să abandoneze aproape toate tancurile, vehiculele și un mare volum de echipamente militare. În discursul din Camera Comunelor de pe 4 iunie, Churchill a subliniat că „trebuie să fim foarte atenți să nu acordăm acestei salvări atributele unei victorii. Războaiele nu sunt câștigate de evacuări”.","url":"https://ro.wikipedia.org/wiki/Opera%C8%9Biunea_Dynamo","thumbnail_url":"https://upload.wikimedia.org/wikipedia/commons/thumb/1/1e/British_troops_lifeboat_dunkerque.png/150px-British_troops_lifeboat_dunkerque.png"},{"id":"1264167","type":"good","language_code":"ro","title":"Dorsalgie joasă","summary":"Dorsalgia joasă, durerea lombară sau lumbago este o afecțiune comună a spatelui. Aproximativ 40% dintre persoane sunt afectate la un moment dat pe parcursul vieții. Dorsalgia joasă poate fi clasificată în funcție de durată în acută (durerea durează mai puțin de 6 săptămâni), subacută (6 până la 12 săptămâni) sau cronică (peste 12 săptămâni). Această tulburare mai poate fi clasificată în funcție de cauza subiacentă, în durere mecanică, nemecanică sau durere referită.\nÎn majoritatea episoadelor de durere lombară, nicio cauză specifică de fond nu este identificată sau cercetată, considerându-se că durerea este provocată de unele probleme mecanice precum suprasolicitarea musculară sau distensia articulară. Dacă durerea nu dispare cu ajutorul medicamentelor tradiționale sau dacă este însoțită de semnale de avertizare („steaguri roșii”), precum pierdere nejustificată în greutate, febră sau modificări senzoriale ori  de capacitate de mobilizare semnificative, teste suplimentare pot fi necesare pentru a identifica o o patologie subsecventă semnificativă. În majoritatea cazurilor, investigații imagistice precum tomografia computerizată cu raxe X nu sunt utile și sunt asociate  unor  riscuri suplimentare. Cu toate acestea, utilizarea investigațiilor imagistice în durerea lombară a crescut. O parte dintre cazurile de durere lombară sunt cauzate de leziuni ala discurilor intervertebrale, iar testul de elongație sciatică este util pentru a identifica această cauză. În cazul pacienților cu durere cronică, sistemul de procesare a durerii poate să nu funcționeze corespunzător, provocând dureri foarte mari ca răspuns la evenimente care nu sunt grave.\nTratamentul durerii lombare nespecifice acute constă, în general, în măsuri conservatoare, precum utilizarea analgezicelor clasice și menținerea activităților normale, în măsura în care durerea o permite. Medicamentele sunt recomandate atât timp cât au efect, acetaminofenul (cunoscut și sub numele de paracetamol) fiind primul medicament preferat. Simptomele durerii lombare se ameliorează, de obicei, în câteva săptămâni de la data apariției, iar 40-90% dintre pacienți se vindecă în maximum șase săptămâni.\nUn număr de alte opțiuni sunt disponibile pentru cei care nu se ameliorează cu măsuri uzuale. Opioidele pot fi utile, analgezicele uzuale nu sunt de ajuns, însă, în general, nu sunt recomandate din cauza efectelor secundare. Intervențiile chirurgicale pot fi benefice pentru persoanele cu durere cronică asociată cu afecțiuni discale și dizabilitate semnificativă. De asemenea, pot fi utile și pentru cazurile de stenoză spinală. Pentru alte cazuri de durere lombară nespecifică nu a fost identificat nici un avantaj clar al opțiunilor chirurgicale. Durerea lombară afectează adeseori starea de spirit, care poate fi îmbunătățită prin consiliere și/sau administrarea de antidepresive. De asemenea, există multe terapii de medicină alternativă, inclusiv tehnica Alexander și medicamentele pe bază de plante, însă nu există suficiente dovezi pentru a fi recomandate cu încredere. Tehnicile de chiropractică  precum și manipulările  spinale dau rezultate eterogene.","url":"https://ro.wikipedia.org/wiki/Dorsalgie_joas%C4%83","thumbnail_url":"https://upload.wikimedia.org/wikipedia/commons/thumb/6/60/Lumbar_region_in_human_skeleton.svg/150px-Lumbar_region_in_human_skeleton.svg.png"},{"id":"12642","type":"good","language_code":"ro","title":"Danemarca","summary":"Danemarca (în daneză  Danmark , /ˈd̥ɛnmɑɡ̊/), oficial Regatul Danemarcei (în daneză  Kongeriget Danmark , /ˈkɔŋəʁiːəð ˈd̥ɛnmɑɡ̊/), este un stat suveran din Europa de Nord, având și două teritorii autonome constituente de peste mări, care fac parte integrantă din regat: Insulele Feroe în Atlanticul de Nord și Groenlanda în America de Nord. Danemarca propriu-zisă este cea mai sudică dintre țările nordice, aflată la sud-vest de Suedia și la sud de Norvegia, învecinându-se la sud cu Germania, și având frontieră maritimă cu Regatul Unit. Țara constă dintr-o peninsulă mare, Iutlanda, și mai multe insule, dintre care cele mai mari sunt Zealand, Funen, Lolland, Falster⁠(d) și Bornholm, precum și sute de insulițe denumite în general „Arhipelagul Danez”.\nRegatul Danemarcei este o monarhie constituțională organizată sub forma unei democrații parlamentare, cu sediul guvernului în capitala Copenhaga. Regatul este stat unitar, puterile de a-și gestiona propriile afaceri interne fiind delegate de guvernul central Groenlandei și Insulelor Feroe; această structură politică este denumită rigsfælleskabet. Danemarca propriu-zisă este zona hegemonială, unde rezidă puterea judecătorească, executivă și legislativă. Insulele Feroe sunt definite ca o comunitate de locuitori ai regatului, în vreme ce groenlandezii sunt considerați popor separat cu drept de autodeterminare.\nIstoria Danemarcei a fost influențată în mod deosebit de poziția sa geografică între mările Nordului și Baltică. De aceea, ea s-a aflat între Suedia și Germania, fiind în centrul luptei pentru controlul asupra Mării Baltice; înainte de construirea canalului Kiel, trecerea din Atlantic în Marea Baltică se putea face doar prin cele trei Strâmtori Daneze. Danemarca a fost multă vreme în conflict cu Suedia pentru controlul asupra Scaniei (Războiul Scanian) și Norvegiei, și în alte conflicte cu Liga Hanseatică pentru ducatele Schleswig (fief⁠(d) danez) și Holstein⁠(d) (fief german). În cele din urmă, Danemarca a pierdut toate aceste dispute și a sfârșit prin a ceda Scania Suediei și ulterior Schleswig-Holstein Imperiului German. Danemarca a obținut Groenlanda și Insulele Feroe în 1814 după dizolvarea uniunii sale personale cu Norvegia, deși monarhia daneză, care domnise atât în Norvegia cât și în Danemarca, deținea aceste colonii încă din secolul al XIV-lea. Insulele Feroe și Groenlanda au devenit părți integrante ale rigsfælleskabetului în secolul al XX-lea și au primit autonomie în 1948, respectiv 1979.\nDanemarca a aderat la Uniunea Europeană în 1973, dar rămâne în afara zonei Euro, în vreme ce Groenlanda și Insulele Feroe și-au exercitat dreptul de a rămâne în întregime în afara UE. Membru fondator al ONU, NATO și al OECD, Danemarca este și membră a OSCE. Cu o economie mixtă de piață și cu un stat asistențial mare, Danemarca are cel mai înalt nivel de egalitate a veniturilor. S-a clasat frecvent pe primul loc ca cea mai fericită și mai puțin coruptă țară din lume. În 2015, Danemarca a fost clasată pe locul patru după Indicele Dezvoltării Umane, pe locul cinci după Indicele Democrației și pe locul întâi după Indicele de Percepție a Corupției. Limba națională, daneza, este strâns înrudită cu suedeza și norvegiana, cu care împărtășește strânse legături istorice și culturale. Danemarca, împreună cu Suedia și Norvegia, face parte din regiunea culturală denumită „Scandinavia” și este membră în Consiliul Nordic.","url":"https://ro.wikipedia.org/wiki/Danemarca","thumbnail_url":"https://upload.wikimedia.org/wikipedia/commons/thumb/9/9c/Flag_of_Denmark.svg/150px-Flag_of_Denmark.svg.png"},{"id":"129716","type":"good","language_code":"ro","title":"FC Unirea Urziceni","summary":"Unirea Urziceni a fost un club de fotbal din Urziceni, județul Ialomița, România. De la înființare din 1954, și până în 2002, echipa a evoluat cu precădere în eșalonul trei, purtând de-a lungul timpului mai multe denumiri: Aurora, Avântul, Ferom, Agricultorul și în final Unirea. După preluarea echipei de către un potent om de afaceri, Dumitru Bucșaru, clubul și-a început ascensiunea în fotbalul românesc promovând în Liga a II-a și mai apoi în Liga I. Cooptarea în sânul echipei a managerului Mihai Stoica și a antrenorului Dan Petrescu a avut ca rezultate disputarea finalei Cupei României în sezonul 2007-2008 și câștigarea titlului de campioană a României în sezonul următor.\nStadionul folosit de club pentru disputarea meciurilor de acasă se numește Tineretului și se află la ieșirea din orașul Urziceni. A fost inaugurat în 1976, în 2002 a fost renovat și extins până la o capacitate de 7000 de locuri, iar din 2007 este dotat cu o instalație de nocturnă de 1400 lucși. Culorile echipei sunt alb-albastru, iar porecla ei este Chelsea de Ialomița.La finalul turului sezonului 2010-11, Primăria Chiajna a achiziționat de la Dumitru Bucșaru 50% din acțiunile Unirii. Totuși FRF nu a permis fuziunea celor două echipe, iar tranzacția a căzut. La finalul sezonului 2010-11, echipa a retrogradat în Liga a II-a. Într-un comunicat din data de 6 iulie 2011 s-a anunțat „retragerea clubului din toate competițiile organizate de FRF”.În prezent, există echipa de fotbal AS FC Urziceni, înființată și susținută de către primărie în anul 2016, care evoluează pe Stadionul Tineretului, în liga 4 Ialomița.","url":"https://ro.wikipedia.org/wiki/FC_Unirea_Urziceni","thumbnail_url":null},{"id":"130454","type":"good","language_code":"ro","title":"Cornul secarei","summary":"Cornul secarei (Claviceps purpurea), numit și ergot,  este o ciupercă fitoparazită din familia Clavicipitaceae, genul Claviceps, ai cărei scleroți parazitează diferite cereale, mai ales secara. Termenul este folosit cu mai multe sensuri, toate în legătură cu ciuperca parazită: pentru a denumi ciuperca parazită, Claviceps purpurea; pentru a denumi scleroții acesteia, și pentru a denumi boala parazitară respectivă a secarei. Pentru secara parazitată se folosește și denumirea de secară cornută.\nScleroții ciupercii pot ajunge în produsele de panificație prin folosirea făinii obținute din măcinarea unor boabe parazitate. Datorită conținutului ridicat de alcaloizi toxici din cornul secarei (ergotamina, ergotinina etc.), consumul prelungit de cereale contaminate provoacă o intoxicație cronică gravă, numită ergotism sau focul sfântului Anton. De aceea proporția maximă admisă este de 0,1% în grâul alimentar și 0,05% în făină.","url":"https://ro.wikipedia.org/wiki/Cornul_secarei","thumbnail_url":"https://upload.wikimedia.org/wikipedia/commons/thumb/c/ca/Claviceps_purpurea.JPG/150px-Claviceps_purpurea.JPG"},{"id":"132032","type":"good","language_code":"ro","title":"Niobiu","summary":"Niobiul (cunoscut și sub precedenta denumire de columbiu) este un element chimic notat cu simbolul Nb și numărul atomic 41. Este un metal de tranziție moale, de culoare gri, ductil, fiind găsit des în mineralele piroclor și în columbit, de unde și fosta denumire de „columbiu”. Numele metalului provine din mitologia greacă, fiind numit după Niobe, fiica lui Tantal. Numele reflectă similaritatea ridicată ale caracteristicilor fizice și chimice ale celor două elemente, fapt ce le face greu de distins. \nÎn anul 1801, chimistul englez Charles Hatchett a descoperit un nou element similar cu tantalul și l-a numit columbiu (notat cu Cb); în 1808, chimistul englez William Hyde Wollaston a concluzionat greșit că tantalul și columbiul sunt identici. Chimistul german Heinrich Rose a determinat în 1846 că minereurile de tantal conțineau un al doilea element, pe care l-a numit niobiu. În 1864 și 1865, o serie de descoperiri științifice au clarificat că niobiul și columbiul erau același element (diferite de tantal), iar pentru un secol ambele nume au fost folosite alternativ. „Niobiu” a fost adoptat ca numele oficial al elementului în 1949, dar numele de columbiu rămâne în utilizarea curentă în metalurgie în Statele Unite. \nNiobiul a fost folosit comercial abia la începutul secolului 20. Brazilia este producătorul principal al niobiului și al feroniobiului, (un aliaj al niobiului cu fier ce conține 60-70% niobiu). Niobiul este folosit în special în aliaje, de obicei în oțeluri precum cele utilizate în fabricarea conductelor de gaz. Deși aceste aliaje conțin maxim de 0,1% niobiu, acest procentaj este suficient pentru a crește duritatea oțelului. Stabilitatea termică a superaliajelor ce conțin niobiu justifică utilizarea sa în motoarele cu reacție și cele ale rachetelor. \nNiobiul este folosit în diverse materiale supraconductibile. Aceste aliaje supraconductibile (care mai conțin și titan și staniu) sunt folosite pe scară largă în magneți supraconductori pentru scannerele IRM. Printre alte utilizări ale niobiului se numără folosirea sa în sudură, industria nucleară, electronică, optică, numismatică și fabricarea de bijuterii. Toxicitatea mică și irizația căpătată prin anodizare a niobiului sunt avantaje particulare daca se face referire la ultimele două utilizări.","url":"https://ro.wikipedia.org/wiki/Niobiu","thumbnail_url":"https://upload.wikimedia.org/wikipedia/commons/thumb/f/f2/Niobium_crystals_and_1cm3_cube.jpg/150px-Niobium_crystals_and_1cm3_cube.jpg"},{"id":"1320642","type":"good","language_code":"ro","title":"Apărarea Reichului","summary":"Apărarea Reichului a fost numele sub care a fost cunoscută campania de apărare strategică la care a luat parte Luftwaffe în spațiul aerian al statelor europene ocupate de naziști și al Germaniei înseși în timpul celei de-a doua conflagrații mondiale. Scopul acestei campanii era să apere obiectivele civile și militare germane împotriva atacurilor aviației aliaților. Luptele zilnice pe timp de zi și de noapte în spațiul aerian german a implicat mii de avioane pentru respingerea bombardamentele strategice aliate. Această campanie a fost una dintre cele mai lungi ca durată din istoria războaielor aeriene. Împreună cu Bătălia Atlanticului și cu blocada Germaniei, a fost cea mai lungă campanie din 1939–1945. Avioanele de vânătoare (Jagdwaffe) ale Luftwaffe au apărat spațiul aerian al Europei ocupate de germani, mai întâi împotriva RAF Bomber Command, iar mai apoi și împotriva United States Army Air Forces (USAAF).\nÎn primii ani ai războiului, Luftwaffe a fost capabilă să provoace o serie de înfrângeri bombardierelor strategice aliate. În 1939, RAF Bomber Command a fost forțat să organizeze atacuri doar în timpul nopții datorită pierderilor foarte grele ale bombardierelor care nu dispuneau de o escortă adecvată. În 1943, USAAF a avut la rândul ei pierderi grele în timpul bombardamentelor pe timp de zi a țintelor germane. În octombrie 1943, ofensiva aeriană americană a fost întreruptă temporar datorită acestor pierderi. Britanicii au continuat eforturile, dezvoltându-și flota de bombardiere, introducând noi dispozitive de ghidare a avioanelor și tactici de atac precum cea a „lanțului de bombardiere”, care le-a permis să organizeze atacuri cu tot mai multe aparate și să reducă foarte mult rata pierderilor.\nÎn februarie 1944, USAAF a introdus în serviciu avionul de vânătoare P-51 Mustang, capabil să escorteze bombardierele americane spre și dinspre obiectivele atacurilor. În primăvara anului 1944, forțele aeriene care apărau cel de-al Treilea Reich, Reichsluftverteidigung (RLV), erau solicitate la maximum, iar Luftwaffe a pierdut superioritatea aeriană. În vara anului 1944, Luftwaffe suferea deja datorită crizei carburanților și lipsei piloților bine antrenați. Luftwaffe avea să înceteze să conteze în spațiul aerian german la începtulul anului 1945.\nIntensificarea bombardamentelor de noapte ale RAF și a celor de zi ale USAAF au dus la distrugerea industriei și orașelor germane și a provocat prăbușirea economiei Reichului în iarna 1944-1945. În acele momente, armatele aliaților ajunseseră la frontierele Germaniei și campania de bombardamente strategice aliate s-a desfășurat în strânsă legătură cu bătăliile forțelor terestre. Campania aeriană aliată a continuat până în aprilie 1945, când au fost executate ultimele misiuni de bombardament. Germania avea să capituleze la începutul lunii mai a anului 1945.","url":"https://ro.wikipedia.org/wiki/Ap%C4%83rarea_Reichului","thumbnail_url":"https://upload.wikimedia.org/wikipedia/commons/thumb/7/7e/Second_world_war_europe_1941-1942_map_en.png/150px-Second_world_war_europe_1941-1942_map_en.png"},{"id":"1328612","type":"good","language_code":"ro","title":"Varietățile regionale ale limbii franceze","summary":"Conform interpretării din secolul al XXI-lea, varietăți regionale ale limbii franceze sunt considerate ansamblurile de particularități cu care este folosită limba complet formată și însușită de toți vorbitorii din Francofonie, în diferitele teritorii din lume ale acesteia. Aceste varietăți nu se confundă cu graiurile numite tradițional patois în franceză, vorbite pe teritoriul din Franța al limbii franceze din Evul Mediu până prin secolul al XIX-lea, și care practic au dispărut. Varietățile regionale ale limbii franceze actuale nu se confundă nici cu celelalte limbi oïl vorbite în jumătatea de nord a Franței, care n-au dispărut total, și care sunt considerate oficial limbi regionale, împreună cu alte limbi romanice din afara grupului oïl și cu alte limbi neromanice.\nVarietățile regionale pot fi raportate la limba standard, dar și la o franceză generală formată din trăsăturile comune tuturor francofonilor.\nUna sau alta din varietățile regionale ale francezei nu constă numai din trăsături regionale, ci este vorba în esență de franceza generală, în care sunt prezente elemente regionale în număr mai mic sau mai mare în funcție de regiune, de vorbitor și de lexicul unui domeniu sau al altuia.\nPrintre cuvintele regionale se pot deosebi unele care corespund numai unor realități regionale și altele, care denumesc realități generale. Un exemplu din prima categorie este cuvântul traboule din Lyon, care denumește o străduță ce leagă o stradă mai mare de alta trecând printr-un grup de case, iar din cealaltă categorie – cuvântul banque (în franceza standard „bancă”), care înseamnă „tejghea” în partea de centru-est și de sud-est a Franței. Trăsăturile regionale sunt de patru feluri:\n\narhaism provenind din franceza deja generală, care poate fi un cuvânt dispărut complet din limba standard sau care se folosește în varietatea teritorială cu un sens dispărut din standard, o trăsătură fonetică sau gramaticală dispărută din standard;\nun element provenind dintr-un idiom deja dispărut în regiunea respectivă;\nun cuvânt împrumutat sau alt fenomen de limbă împrumutat, inclusiv un calc;\no inovație apărută local, care nu există în standard: o schimbare fonetică sau gramaticală, un cuvânt format, o inovație frazeologică, semantică sau pragmatică.Un cuvânt regional poate fi folosit simplu ca sinonim al unui cuvânt standard, paralel cu acesta, de exemplu corespunzătoarele cuvântului „afină”: airelle în sudul Franței (ex. ramasser des airelles „a culege afine”) și cuvântul standard myrtille provenind din nordul Franței (ex. acheter une tarte aux myrtilles „a cumpăra o tartă cu afine”). Însă un cuvânt regional poate fi folosit și atunci când este considerat mai potrivit față de unul standard:\n\ncând un cuvânt standard este simțit ca prea abstract, de exemplu échelle care înseamnă „scară” de orice fel. De aceea, în zona Lyonului, pentru scară folosită la culesul cireșelor, care are o formă specifică, se folosește cuvântul specific écharasson;\ncând trebuie denumită o realitate specifică, exemplu cuvântul traboule menționat mai sus;\ncând un cuvânt regional este simțit ca fiind mai expresiv decât echivalentul său comun, pentru că se bazează pe o metaforă, de exemplu nez de chat (literal „nas de pisică”), folosit în vestul Franței, între Loara și Gironde, în loc de coulemelle „pălăria șarpelui”.În diverse teritorii ale limbii franceze sunt și elemente, în principal cuvinte, care sunt specifice pentru anumite state. Astfel sunt denumirile unor instituții. De exemplu, „liceului” din România îi corespund lycée în Franța, athénée în Belgia, gymnase în Elveția și cégep în Québec.","url":"https://ro.wikipedia.org/wiki/Variet%C4%83%C8%9Bile_regionale_ale_limbii_franceze","thumbnail_url":"https://upload.wikimedia.org/wikipedia/commons/thumb/c/c5/Dialectes_de_la_langue_fran%C3%A7aise.png/150px-Dialectes_de_la_langue_fran%C3%A7aise.png"},{"id":"1334913","type":"good","language_code":"ro","title":"Mănăstirea Bociulești","summary":"Mănăstirea Bociulești (Buciulești) a fost o mănăstire ortodoxă (acum ruinată) cu hramul Cuvioasa Parascheva, ridicată în 1629 de către logofătul Dumitrașcu Ștefan împreună cu jupâneasa sa Nifia. Edificiul este situat pe teritoriul actualului județ Neamț, în arealul administrativ al comunei Podoleni, pe partea stângă a Bistriței, între vechea albie a râului și actualul canal de aducțiune hidroenergetică al acestuia.\nAici a fost și o curte a domnitorului Gheorghe Ștefan, sub forma unei fortărețe cu ziduri și turnuri înconjurate de un șanț de apă. Fortăreața a fost folosită de către acesta ca reședință în timpul luptelor pe care le-a dus cu Vasile Lupu, precum și ca locaș de surghiun pentru dușmanii săi.\nBiserica (în ale cărei detalii arhitecturale se văd influențe muntenești) și restul construcțiilor au fost distruse în anul 1832 de o  puternică viitură a Bistriței, care a rupt terasa pe care ansamblul fusese ridicat. Au supraviețuit până în prezent doar câteva structuri din corpul bisericii și cel al clopotniței, precum și câteva elemente de interior, mutate și conservate în alte edificii religioase din zonă. O tentativă de refacere a obștii monahale de aici este în curs de desfășurare.\nMănăstirea se află pe Lista monumentelor istorice din România la codul NT-I-s-B-10528.","url":"https://ro.wikipedia.org/wiki/M%C4%83n%C4%83stirea_Bociule%C8%99ti","thumbnail_url":"https://upload.wikimedia.org/wikipedia/commons/thumb/0/07/La_Ruine_-_Bociulesti_-_Vedere_laterala.jpg/150px-La_Ruine_-_Bociulesti_-_Vedere_laterala.jpg"},{"id":"1341067","type":"good","language_code":"ro","title":"Bătălia Belgiei","summary":"Bătălia Belgiei ori Campania Belgiană, numită uneori în Belgia și Campania de 18 zile, a fost o parte a mai amplei Bătălii a Franței, o campaniei ofensivă a Germaniei Naziste din timpul celei de-a doua conflagrații mondiale. Luptele au durat timp de 18 zile în mai 1940 și s-au încheiat cu ocuparea Belgiei de către forțele germane după capitularea armatei belgiene.\nPe 10 mai 1940, Germania a invadat Luxemburgul, Țările de Jos și Belgia în cadrul planului operațional Fall Gelb (Planul Galben). Forțele aliate au încercat să oprească armata germană în Belgia, considerând că aici se va desfășura principala ofensivă nazistă. După ce Franța și-a trimis cele mai bine dotate și antrenate trupe în Belgia în perioada 10 – 12 mai, germanii au pus în aplicare faza a doua a planurilor lor, „lovitura de seceră”, o strâpungere prin Ardeni urmată de înaintarea rapidă spre Canalul Mânecii. Armata germană a ajuns pe malurile Canalului după cinci zile de la declanșarea atacului, încercuind armatele aliate. Germanii au redus treptat punga forțelor aliate, pe care le-au împins către mare. Armata belgiană a capitulat pe 28 mai 1940.În cadrul acestei campanii s-a desfășurat prima bătălie de tancuri din război, Bătăia de la Hannut. Aceasta a fost cea mai mare bătălie de tancuri de până la acea dată. Amploarea acestei lupte avea să fie în curând depășită de luptele de tancuri din Africa de nord și de pe frontul de răsărit. Tot acum s-a desfășurat și Bătălia de la Fortul Eben-Emael, prima operațiune aeropurtată care a folosit atacul parașutiștilor pentru cucerirea unei poziții defensive.\nIstoria oficială germană a vorbit despre 18 zile de lupte grele, în timpul cărora belgienii au opus o rezistență îndârjită și a subliniat „vitejia extraordinară” a inamicilor. Capitularea belgienilor a obligat forțele aliate să se retragă din Europa continentală. Royal Navy a întreprins o amplă acțiune de evacuare a forțelor aliate (Operațiunea Dynamo), ceea ce a permis în principal armatei britanice să continue operațiunile militare. Franța a fost obligată să semneze un armistițiu cu Germania în iunie 1940. Belgia a fost ocupată de germani până în toamna anului 1944, când a fost eliberată de aliații occidentali.","url":"https://ro.wikipedia.org/wiki/B%C4%83t%C4%83lia_Belgiei","thumbnail_url":"https://upload.wikimedia.org/wikipedia/commons/thumb/a/a4/Infanterie-Regiment_489_Westfeldzug_Gefangene_Fort_Eben-Emael_1940-2_by-RaBoe.jpg/150px-Infanterie-Regiment_489_Westfeldzug_Gefangene_Fort_Eben-Emael_1940-2_by-RaBoe.jpg"},{"id":"1342449","type":"good","language_code":"ro","title":"Chorioactis geaster","summary":"Chorioactis geaster este singura specie din genul fungal Chorioactis. În Texas, ciuperca este numită \"Texas star\" („steaua Texasului”) sau \"Devil's cigar\" („trabucul diavolului”), iar în Japonia se numește „キリノミタケ” (kirinomitake).\nAceastă ciupercă extrem de rară se distinge prin aspectul neobișnuit și răspândirea sa disjunctă: se găsește numai în anumite locații din Texas și Japonia, locuri foarte depărtate una de alta. Ascocarpul, care crește pe buștenii morți de Ulmus crassifolia (în Texas) și de stejar (în Japonia), seamănă cu un trabuc înainte de a se despica radial în 4-7 brațe care formează o stea. Suprafața interioară a ascocarpului are un țesut numit himeniu, care conține sporii, și este colorată în maro deschis sau portocaliu. Deschiderea ciupercii este însoțită de un sâsâit și de un norișor de spori.\nCiuperca a fost colectată prima oară în 1893 în orașul Austin, din Texas, iar specia a fost numită Urnula geaster; apoi a fost găsită în Kyushu în 1937, dar nu a mai fost văzută până în 1973. Deși noul gen Chorioactis a fost creat pentru a conține noua specie la câțiva ani după descoperirea originală, a fost acceptat ca valid abia în 1968. Clasificarea sa a fost și ea discutată. În trecut, a fost pusă în familia Sarcosomataceae, chiar dacă ascul (structura ca un sac în care se formează sporii) acestora nu era ca cel al acestei specii. Analizele filogenetice au clarificat clasificarea speciei Chorioactis geaster: împreună cu alte 3 genuri, formează familia Chorioactidaceae, un grup acceptat oficial în 2008. În 2009, cercetătorii japonezi au anunțat descoperirea unei forme ale acestei specii căreia îi lipsește stadiul sexuat al ciclului de viață; această formă asexuată a fost numită Kumanasamuha geaster.","url":"https://ro.wikipedia.org/wiki/Chorioactis_geaster","thumbnail_url":"https://upload.wikimedia.org/wikipedia/commons/thumb/1/18/Devil%27s_cigar_Chorioactis_geaster.jpg/150px-Devil%27s_cigar_Chorioactis_geaster.jpg"},{"id":"134592","type":"good","language_code":"ro","title":"Pneumonie","summary":"Pneumonia este o afecțiune inflamatorie a plămânilor care afectează în primul rând micile cavități cu aer cunoscute sub denumirea de alveole. De obicei, este provocată de o infecție cu virusuri sau cu bacterii și mai rar, de alte microorganisme, de anumite medicamente și de alte afecțiuni, cum ar fi bolile autoimune.Simptomele tipice includ tuse, durere în piept, febră și respirație grea. Instrumentele de diagnosticare includ radiografia și cultura sputei. Pentru prevenirea anumitor tipuri de pneumonie sunt disponibile vaccinuri. Tratamentul depinde de cauza subiacentă. Pneumonia bacteriană presupusă se tratează cu antibiotice. În cazul în care pneumonia este gravă, persoana afectată este în general internată în spital.\nAnual, pneumonia afectează aproximativ 450 de milioane de persoane, șapte procente din populația totală a lumii și provoacă 4 milioane de decese. Deși pneumonia era considerată de William Osler, în secolul al XIX-lea, drept „principala cauză de deces”, introducerea, în secolul al XX-lea, a terapiei cu antibiotice și a vaccinurilor a contribuit la îmbunătățirea ratei de supraviețuire. Cu toate acestea, în țările în curs de dezvoltare, precum și în rândul persoanelor foarte în vârstă, foarte tinere sau care suferă de boli cronice, pneumonia rămâne principala cauză de deces.","url":"https://ro.wikipedia.org/wiki/Pneumonie","thumbnail_url":"https://upload.wikimedia.org/wikipedia/commons/thumb/a/ac/PneumonisWedge09.JPG/150px-PneumonisWedge09.JPG"},{"id":"1350518","type":"good","language_code":"ro","title":"George Radu Melidon","summary":"George Radu Melidon (n. 13/25 martie 1831, Roman, Moldova – d. 11/23 mai 1897, Roman, județul Neamț, România) a fost un autor didactic, poet, prozator, publicist și traducător român din generația Unirii de la 1859. Pedagog de vocație, a fost un militant al ideii naționale și a ocupat funcții administrative importante în sistemul de învățământ românesc din Principate și Vechiul Regat, în a doua jumătate a secolului al XIX-lea, contribuind la reorganizarea și dezvoltarea acestuia.","url":"https://ro.wikipedia.org/wiki/George_Radu_Melidon","thumbnail_url":"https://upload.wikimedia.org/wikipedia/commons/thumb/2/2f/George_Radu_Melidon.jpg/150px-George_Radu_Melidon.jpg"},{"id":"1365499","type":"good","language_code":"ro","title":"Far Cry 4","summary":"Far Cry 4 este un joc video first-person shooter de acțiune-aventură, open world, dezvoltat și publicat de Ubisoft pentru platformele PlayStation 3, PlayStation 4, Xbox 360, Xbox One și Microsoft Windows. Este succesorul lui Far Cry 3 (2012) și al patrulea titlu din seria Far Cry. Jocul a fost lansat pe 18 noiembrie 2014.\nAcțiunea jocului are loc în Kyrat, o țară ficțională din Himalaya, formată din munți, păduri, ape și sate. Povestea principală îl urmărește pe Ajay Ghale, un tânăr american de origine kyratiniană, ce este prins într-un război civil desfășurat între Armata Regală din Kyrat, condusă de tiranicul rege Pagan Min, și Mișcarea de Rezistență, numită Golden Path. Gameplay-ul se concentrează pe luptă și explorare; jucătorii se luptă cu inamicii și animalele din sălbăticie folosind o varietate largă de arme, în timp ce completează misiuni secundare, strâng lucruri folositoare și progresează în poveste. Jocul conține multe elemente ale jocurilor RPG, precum misiunile cu diferite deznodăminte. Pe lângă campania jocului, jocul conține și un editor de hartă, un mod multiplayer co-operative, dar și un mod multiplayer asimetric competitiv, dezvoltat de Red Storm Entertainment.\nJocul a fost anunțat în mai 2014, iar dezvoltarea a început imediat după lansarea lui Assassin's Creed III, la sfârșitul anului 2012. Inițial, echipa a intenționat să continue povestea din Far Cry 3, dar această idee a fost abandonată mai târziu, iar echipa a decis să dezvolte un nou cadru și o nouă poveste pentru joc. Anumite aspecte din Far Cry 4 au fost inspirate din Războiul civil din Nepal, iar costumele antagonistului Pagan Min au fost inspirate din filmele japoneze Fratele și Ichi the Killer (2001).\nFar Cry 4 a avut parte de recenzii pozitive după lansare. Criticii au lăudat designul open world, grafica, coloana sonoră, precum și personajele, în special pe antagonistul Pagan Min. Au fost lăudate și noile adăugări pentru gameplay, precum lansatorul de frânghie, dar și bogăția conținutului. Cu toate acestea, unii critici nu au fost mulțumiți de poveste și au găsit jocul prea similar cu predecesorul său. Jocul a fost un succes comercial, vânzând peste 7 milioane de copii până la sfârșitul anului 2014, și a fost cea mai bună lansare din istoria seriei.","url":"https://ro.wikipedia.org/wiki/Far_Cry_4","thumbnail_url":null},{"id":"1376756","type":"good","language_code":"ro","title":"The Hardest Day","summary":"The Hardest Day (Ziua cea mai grea) este numele care a fost atribuit unei bătălii aeriene a celui de-al Doilea Război Mondial din timpul Bătăliei Angliei, care a avut loc pe 18 august 1940 și care a implicat Luftwaffe și Royal Air Force (RAF).\nÎn iunie 1940 Aliații fuseseră înfrânți în Europa Occidentală și Scandinavia. În loc să cadă la înțelegere cu Germania Nazistă, britanicii au ales să respingă orice propunere de negociere ceea ce l-a făcut pe Adolf Hitler să ordone conceperea unor planuri pentru invadarea Regatului Unit de către Wehrmacht – Weisung Nr. 16 über die Vorbereitung einer Landungsoperation gegen England (Directiva nr. 16 cu prinvire la pregătirile pentru operațiunea de debarcare împotriva Angliei).Invazia a primit numele de cod Leul de Mare (Unternehmen Seelöwe). Mai înainte de începerea efectivă a invaziei terestre, germanii aveau nevoie de cucerirea supremației sau măcar a superiorității aeriene. Luftwaffe avea sarcina să distrugă RAF, care nu trebuia să mai aibă capacitatea să atace flota de invazie sau să sprijine Royal Navy. Hitler a ordonat Reichsmarschallului Hermann Göring și Oberkommando der Luftwaffe să înceapă pregătirile pentru o operațiune aeriană de amploare.\nPrincipalul obiectiv al germanilor era distrugerea RAF Fighter Command. Distrugerea aviației de vânătoare britanice le-ar fi permis germanilor să cucerească superioritatea aeriană. În iulie 1940, Luftwaffe a declanșat operațiunea militară de distrugere a RAF. De-a lungul lunii iulie și la începutul lunii august, germanii au atacat convoaiele din Canalul Mânecii și, doar ocazional, aeroporturile RAF. Pe 13 august, germanii au declanșat un atac împotriva aeroporturilor RAF – Adlertag (Ziua Vulturului). Eșecurile înregistrate în timpul Zilei Vulturului nu i-au descurajat pe germani să continue raidurile împotriva infrastructurii RAF.\nPe 18 august 1940, Luftwaffe a făcut un efort de amploare pentru distrugerea Fighter Command. Luptele aeriene care au avut loc în această zi au fost printre cele mai mari ale acelor vremuri. Ambele tabere au suferit pierderi grele. Piloții britanici au obținut o victorie copleșitoare în luptele aeriene din acea zi, cu un raport de 2:1 al avioanelor doborâte. Germanii au reușit însă să distrugă la sol mai multe avioane RAF, dintre care cel puțin șase avioane de vânătoare, ceea ce a echilibrat într-un fel volumul pierderilor celor două tabere. După data de 18 august au mai avut loc numeroase lupte aeriene cu pierderi grele, dar pierderile suferite de cele două tabere în această zi au fost mai mari decât cele suferite de-a lungul oricărei alte zile din timpul campaniei, mai mari decât cele din 15 septembrie 1940 („Battle of Britain Day”), considerată apogeul campaniei. Din toate aceste motive, luptele aeriene din ziua de 18 august aveau să fie numite mai târziu The Hardest Day.","url":"https://ro.wikipedia.org/wiki/The_Hardest_Day","thumbnail_url":"https://upload.wikimedia.org/wikipedia/commons/thumb/5/5c/JU87B18081940.jpg/150px-JU87B18081940.jpg"},{"id":"1378624","type":"good","language_code":"ro","title":"Cheek to Cheek","summary":"Cheek to Cheek este un album colaborativ al cântăreților americani Tonny Bennett și Lady Gaga, lansat la 19 septembrie 2014 sub egida caselor de discuri Interscope și Columbia Records. În anul 2011, Bennett și Gaga s-au cunoscut la gala fundației Robin Hood, în New York City. Cei doi au înregistrat mai târziu o interpretare a cântecului „The Lady Is a Trump” și au început să discute planuri pentru un proiect jazz. Cheek to Cheek conține standarde jazz ale celebrilor compozitori de jazz George Gershwin, Cole Porter, Jerome Kern și Irving Berlin. Albumul a fost inspirat de dorința lui Gaga și Bennett de a prezenta aceste cântece jazz unei generații mai tinere, de vreme ce aceștia au considerat că melodiile de pe album sunt pe placul tuturor.\nÎn luna ianuarie a anului 2013 a fost anunțat faptul că cei doi artiști au început ședințele de înregistrare pentru album, după ce Gaga și-a revenit în urma unei operații la bazin. Albumul a fost înregistrat în New York City, Bennett și Gaga fiind acompaniați de către o trupă live și muzicanți jazz. Cheek to Cheek reprezintă o abatere de la anterioarele albume pop contemporane ale lui Gaga, artista dorindu-și să creeze o înregistrare jazz. Data lansării albumului a fost amânată de mai multe ori, data finală fiind anunțată de către Bennett și Gaga în timpul emisiunii The Today Show. Lista cântecelor pentru diferite ediții, precum și coperta materialului discografic, au fost dezvăluite mai târziu. Artiștii și-au promovat albumul prin numeroase interpretări în și în jurul New York-ului, un program special „din culise” ce prezintă detalii legate de înregistrarea albumului difuzat pe canalul Home Shopping Network (HSN), și un concert televizat intitulat Tonny Bennett and Lady Gaga: Cheek to Cheek Live!, difuzat pe canalul PBS în octombrie 2014. Cântecele „Anything Goes” și „I Can't Give You Anything but Love” au contribuit la promovarea albumului, fiind lansate ca discuri single. Ambele piese s-au clasat pe prima poziție a ierarhiei Billboard Jazz Digital Songs.\nCheek to Cheek a primit recenzii pozitive din partea criticilor de specialitate, aceștia lăudând vocea lui Gaga. La cea de-a 57-a ediție a premiilor Grammy, materialul discografic a câștigat premiul Grammy pentru cel mai bun album vocal pop tradițional. Cheek to Cheek a debutat pe locul întâi în topul Billboard 200, înregistrând vânzări de 131.000 de exemplare în prima săptămână, potrivit datelor furnizate de Nielsen SoundScan. Acesta a devenit al doilea album a lui Bennett care să se claseze pe primul loc, precum și al treilea album consecutiv a lui Gaga care să ocupe prima poziție în Statele Unite; Gaga a devenit astfel prima cântăreață care să aibe trei albume pe primul loc în timpul deceniului 2010, în timp ce Bennett și-a extins recordul de a fi cea mai în vârstă persoană care să obțină un album pe locul unu în clasament. Cheek to Cheek a ajuns, de asemenea, în top zece în clasamentele din Australia, Canada, Grecia, Japonia, și Regatul Unit.","url":"https://ro.wikipedia.org/wiki/Cheek_to_Cheek","thumbnail_url":null},{"id":"1417319","type":"good","language_code":"ro","title":"Rebel Heart","summary":"Rebel Heart este cel de-al treisprezecelea album de studio al cântăreței și textierei americane Madonna, lansat la 6 martie 2015 prin Interscope Records. În urma lansării și promovării albumului MDNA, Madonna a lucrat la Rebel Heart în cursul anului 2014, colaborând cu diverși muzicieni, în special cu Diplo, Avicii și Kanye West. Solista a încărcat în mod regulat fotografii de la ședințele de înregistrări pe contul ei de Instagram. Spre deosebire de realizările ei anterioare care au implicat doar câțiva oameni, faptul că a lucrat cu un număr mare de colaboratori a creat probleme interpretei în a păstra direcția creativă și un sunet coerent.\nDin punct de vedere tematic, Rebel Heart prezintă partea romantică și rebelă a Madonnei. Temele au început să varieze în timpul ședințelor de compunere și înregistrare. Din punct de vedere muzical, este un album pop ce unește muzica house, trap și reggae a anilor '90 și se remarcă prin folosirea chitărilor acustice și a unui cor evanghelic. Ca trăsătură caracteristică, unele cântece sunt autobiografice în timp ce altele vorbesc despre dragoste și cariera Madonnei. Rebel Heart conține colaborări cu boxerul Mike Tyson și cântăreții de muzică rap Nicki Minaj, Nas și Chance the Rapper.\nS-a stabilit ca albumul să fie lansat în luna martie a anului 2015, iar primul discul single ar fi trebuit să fie lansat de ziua îndrăgostiților. Însă, după ce o serie de cântece noi au apărut pe internet fără acordul artistei, Madonna a lansat albumul pentru precomandă pe iTunes Store la 20 decembrie 2014, șase cântece fiind disponibile imediat pentru descărcare. O investigație a poliției a dus la arestarea unui bărbat israelian, acuzat și condamnat pentru spargerea computerului cântăreței și postarea în mod ilegal a pieselor pe internet. Coperta versiunii deluxe a albumului a devenit foarte populară, ducând la numeroase memeuri create și postate pe Instagram, Tumblr și Twitter. Pentru a-și promova albumul, Madonna a realizat numeroase apariții TV și spectacole live, inclusiv la cea de a 57-a ediție a premiilor Grammy și la ediția din 2015 a premiilor Brit. Acestea au fost urmate de turneul Rebel Heart Tour care a început în septembrie 2015 și s-a încheiat în martie 2016, vizând America de Nord, Europa, Asia și Oceania. Cântecele „Living for Love”, „Ghosttown”, „Bitch I'm Madonna” și „Hold Tight” au contribuit la promovarea albumului, fiind lansate ca discuri single.\nRebel Heart a avut parte de recenzii predominant pozitive din partea criticilor de specialitate, mulți recenzenți numindu-l cea mai bună realizare a Madonnei din acest deceniu. Aceștia au considerat că, spre deosebire de cele două albume anterioare, Hard Candy (2008) și MDNA (2012), sunetul albumului este unul progresiv. Rebel Heart s-a clasat pe locul doi în clasamentele Billboard 200 din Statele Unite și UK Albums Chart. Albumul a ocupat, de asemenea, prima poziție a topurilor din numeroase țări din întreaga lume, inclusiv în Australia, Canada, Germania, Italia, Spania și Elveția. Acesta s-a clasat, de asemenea, în top 10 în Franța, Irlanda, Mexic, Japonia, Noua Zeelandă și Suedia și a primit o certificare cu disc de aur în mai multe regiuni.","url":"https://ro.wikipedia.org/wiki/Rebel_Heart","thumbnail_url":null},{"id":"1432315","type":"good","language_code":"ro","title":"Toxicitate financiară","summary":"Toxicitatea financiară (medicală) este un termen care definește consecințele negative  (atât financiare cât și medicale) asupra pacienților, determinate de acoperirea de către aceștia a costurilor (directe sau indirecte) ale tratamentelor medicale.Costul aferent îngrijirii sănătății poate provoca disconfort substanțial, forțând pacienții să taie din cheltuieli în modalități care le pot afecta sănătatea și calitatea vieții. Această problemă a fost identificată în domeniul terapiei oncologice, unde și apare cel mai des, însă domeniul de aplicabilitate include toate afecțiunile complexe sau – în cazul unui statut socio-economic precar, chiar boli cronice cu largă răspândire (cum ar fi depresia, hipertensiunea arterială, diabetul, dislipidemia, astmul bronșic). Astfel de costuri ridicate ale tratamentului pot duce la o suferință a pacientului comparabilă cu suferințele fizice, precum și la deteriorarea rezultatelor terapiei.","url":"https://ro.wikipedia.org/wiki/Toxicitate_financiar%C4%83","thumbnail_url":"https://upload.wikimedia.org/wikipedia/commons/thumb/3/33/Medical_debt_in_USA._National_Health_Interview_Survey.gif/150px-Medical_debt_in_USA._National_Health_Interview_Survey.gif"},{"id":"1433319","type":"good","language_code":"ro","title":"Euroregiunea Prutul de Sus","summary":"Euroregiunea „Prutul de Sus” reprezintă o structură administrativă de cooperare transfrontalieră între România, Republica Moldova și Ucraina, concretizată sub forma unei euroregiuni.\nMobilul creării ei ține atât de interesul Uniunii Europene de a se implica într-un areal propriu de graniță, aflat în vecinătatea unor zone de instabilitate, cât și de cel al statelor participante. Astfel, dacă statul român este interesat în susținerea instituționalizată a unei minorități semnificative aflată în afara granițelor proprii, cel ucrainean este interesat în recunoașterea granițelor moștenite de la Uniunea Sovietică și de stabilirea unor porți spre integrarea europeană, iar cel moldovean  de ameliorarea perspectivelor sale de securitate, dezvoltare și de ancorare într-un mecanism internațional al cooperării.\nEuroregiunea Prutul de Sus, care are un rol de promovare a stabilității economice și de prevenire a posibilelor conflicte etnice, diferă de euroregiunile vest-europene. Aceste diferențe apar datorită accentului pus pe educație, știință și cultură și în mod  deosebit pe protecția minorităților naționale aflate dincolo de frontiere, precum și pe crearea de oportunități care să ajute la rezolvarea problemelor etnice din zonă.Ca urmare a acordului care pus bazele euroregiunii la data de 22 septembrie 2000, evoluția acesteia a dus la inițierea schimburilor culturale și sociale precum și la implementarea unor proiecte de cooperare cu privire la dezvoltarea economică, infrastructură și protecția mediului. Această evoluție nu a fost totuși fără dificultăți, controverse și sincope. Dificultățile au ținut atât de cadrul uneori ambiguu al tratatului de bază dintre România și Ucraina, de situația economică a țărilor componente, de diferențele dintre diversele sisteme naționale, de centralismul administrativ excesiv, cât și de arhitectura teritorială care a include regiuni suplimentare cu scopul de a evita predominanța unui anumit specific național. În plus, schimbarea caracterului frontierei române în frontieră estică a Uniunii Europene a crescut dificultatea de a crea un sistem integrat al spațiului transfrontalier. La acestea s-au adăugat controversele privind distribuția banilor europeni între state, precum și capacitățile diferite de realizare a proiectelor de cooperare transfrontalieră sau lipsa dezvoltării unor proiecte majore.\nDeocamdată aceasta euroregiune nu este o structură auto-sustenabilă.","url":"https://ro.wikipedia.org/wiki/Euroregiunea_Prutul_de_Sus","thumbnail_url":"https://upload.wikimedia.org/wikipedia/commons/thumb/5/51/Euroregiunea_PRUTUL_DE_SUS.jpg/150px-Euroregiunea_PRUTUL_DE_SUS.jpg"},{"id":"147689","type":"good","language_code":"ro","title":"Samariu","summary":"Samariu (simbol Sm) este elementul chimic cu numărul atomic 62. Este un metal destul de tare și argintiu care se oxidează rapid în aer. Fiind un membru obișnuit al seriei lantanidelor, samariul are de obicei starea de oxidare +3. Sunt cunoscuți, de asemenea, și compuși de samariu divalent, cei mai notabili dintre ei fiind monoxidul de samariu SmO, monocalcogenii de samariu SmS, SmSe și SmTe, precum și iodura de samariu (II). Cel din urmă este un agent reducător în sinteza chimică. Samariul nu are niciun rol biologic semnificativ, fiind doar puțin toxic.\nSamariul a fost descoperit de către chimistul francez Paul Emile Lecoq de Boisbaudran în 1879 și denumit după mineralul samarskit, din care a fost izolat. Mineralul în sine a fost numit mai devreme după un rus, colonelul Vasili Samarsky-Bykhovets, care a devenit astfel prima persoană a cărui nume a fost folosit pentru denumirea unui element chimic, cu toate să acest lucru a fost făcut indirect. Deși clasificat ca pământ rar, samariul este al 40-lea cel mai abundent element chimic din crusta Pământului și este mult mai comun ca alte metale ca staniul. Samariul se găsește în concentrație mai mare de 2,8% în unele minerale ca ceritul, gadolinitul, samarskitul, monazitul și bastnäsitul, ultimele două fiind cele mai comune surse comerciale ale elementului. Aceste minerale sunt cel mai adesea găsite în China, Statele Unite ale Americii, Brazilia, India, Sri Lanka și Australia; China este de departe liderul mondial la mineritul și producția de samariu.\nCea mai mare aplicație comercială a samariului este în magnetul samariu-cobalt, dar care este inferior ca magnetizare permanentă doar magnetului cu neodim; totuși, compușii samariului pot rezista în mod semnificativ temperaturilor înalte (mai mari de 700 °C) fără să își piardă proprietățile lor magnetice. Izotopul radioactiv samariu-153 este componentul activ al compusului radiofarmaceutic samariu (153Sm) lexidronam (numit și Quadramet), care ucide celulele canceroase în cazul cancerului pulmonar, cancerului de prostată, cancerului mamar și în cazul osteosarcomului. Alt izotop, samariu-149, este prezintă o secțiune ridicată de captură eficace a neutronilor, motiv pentru este utilizat drept otravă neutronică în barele de siguranță și control ale reactorilor nucleari. De asemenea, el se formează ca produs de dezintegrare din timpul funcționării reactorului și este unul dintre factorii importanți luați în considerare în planul și în activitatea reactorului. Alte aplicații ale samariului includ cataliza reacțiilor chimice, datarea radioactivă și laserele cu raze X.","url":"https://ro.wikipedia.org/wiki/Samariu","thumbnail_url":"https://upload.wikimedia.org/wikipedia/commons/thumb/8/88/Samarium-2.jpg/150px-Samarium-2.jpg"},{"id":"1478200","type":"good","language_code":"ro","title":"Băieși","summary":"Băieșii constituie o ramură a romilor răspândită în mai multe țări din Europa Centrală și de Sud-Est. În funcție de regiunea în care trăiesc, se denumesc pe ei înșiși și/sau sunt denumiți și cu alte etnonime, dintre care cel mai răspândit este cel de rudari.\nBăieșii se caracterizează în principal prin faptul că limba lor maternă este româna în toate țările în care trăiesc, și că ocupația lor tradițională este confecționarea de obiecte din lemn mai ales pentru gospodăria rurală. Este vorba de o așa-numită „minoritate discretă”, adică o etnie ce nu a devenit națiune, nu este în general recunoscută oficial, nu are deloc sau aproape deloc elită intelectuală, nu este deloc sau este slab reprezentată oficial de persoane din rândul ei și, prin urmare, nu este prezentă deloc sau aproape deloc în viața publică.\nAcest grup etnic a început să facă obiectul unor cercetări antropologice, etnografice și lingvistice aprofundate numai în anii 1990, și cunoștințele despre el sunt încă lacunare. Începând cu această perioadă, se constată în rândul băieșilor un proces de afirmare a identității etnice, în grade diferite de la o regiune la alta, care se manifestă mai ales prin organizații civice și preocupări de a-și promova cultura și în formă scrisă.","url":"https://ro.wikipedia.org/wiki/B%C4%83ie%C8%99i","thumbnail_url":"https://upload.wikimedia.org/wikipedia/commons/thumb/3/30/Bayache_portant_des_petrins.png/150px-Bayache_portant_des_petrins.png"},{"id":"14836","type":"good","language_code":"ro","title":"Cracovia","summary":"Cracovia (în poloneză Kraków) este al doilea oraș ca mărime și unul dintre cele mai vechi din Polonia. Situat pe Vistula (în poloneză Wisła) în regiunea istorică Polonia Mică, orașul datează din secolul al VII-lea. Cracovia a fost de-a lungul vremurilor unul dintre cele mai de seamă centre culturale, academice și artistice ale țării și este unul dintre principalele centre economice ale ei. A fost capitala Poloniei între 1038 și 1569; a Uniunii Polono-Lituaniene între 1569 și 1596; a Marelui Ducat al Cracoviei între 1846 și 1918. Din 1999 este reședința voievodatului Polonia Mică.\nOrașul a crescut de la o mică așezare de Epoca Pietrei până la a fi al doilea oraș al Poloniei. La început un mic cătun pe dealul Wawel, în anul 965 a început să fie menționat ca târg în Europa slavă. După înființarea de noi universități și centre culturale la renașterea celei de a Doua Republici Polone în 1918 și de-a lungul secolului al XX-lea, Cracovia și-a reafirmat rolul de mare centru național academic și artistic. Orașul are o populație de circa 760.000 de locuitori, zona ei metropolitană cuprinzând circa 8 milioane de persoane ce locuiesc pe o rază de 100 km în jurul centrului orașului.După Invadarea Poloniei de către Germania Nazistă la începutul celui de-al Doilea Război Mondial, Cracovia a fost transformată în capitala Guvernământului General al Poloniei ocupate. Populația evreiască a orașului a fost mutată într-o zonă împrejmuită cu ziduri și denumită Ghetoul Cracovia, ai cărei rezidenți au fost apoi trimiși în lagăre de exterminare cum ar fi Auschwitz și în lagărul de concentrare Płaszów.\nÎn 1978 Karol Wojtyła, arhiepiscop al Arhidiecezei de Cracovia, a fost numit papă sub numele de Ioan Paul al II-lea – primul papă de origine slavă din istorie, și primul papă neitalian în 455 de ani. În același an, UNESCO a aprobat prima listă a patrimoniului mondial, pe care se regăsea și întregul centru istoric al orașului.","url":"https://ro.wikipedia.org/wiki/Cracovia","thumbnail_url":"https://upload.wikimedia.org/wikipedia/commons/thumb/b/be/Collage_of_views_of_Cracow.PNG/150px-Collage_of_views_of_Cracow.PNG"},{"id":"148802","type":"good","language_code":"ro","title":"Ion Diaconescu","summary":"Ion Diaconescu (n. 25 august 1917, Boțești, județul Dâmbovița, România – d. 11 octombrie 2011, București) a fost un om politic și activist anticomunist român; a fost membru al Partidului Național Țărănesc, începând cu anul 1936 până la desființarea partidului de autoritățile comuniste, în 1947. Condamnat la 15 ani de închisoare, a fost încarcerat la Aiud, Baia Sprie, Nistru și Râmnicu Sărat, iar după ispășirea pedepsei a fost deportat în Bărăgan. Revenit în București, a activat la întrunirile clandestine ale țărăniștilor.\nDupă anul 1989 a fost în conducerea Partidului Național Țărănesc Creștin Democrat, fiind ales ca deputat în Parlament în trei legislaturi consecutive (1990–1992, 1992–1996 și 1996–2000) iar în legislatura 1996–2000, a îndeplinit funcția de președinte al Camerei Deputaților. Ca parlamentar, a acționat în sensul înțelegerii și înlăturării consecințelor regimului comunist.","url":"https://ro.wikipedia.org/wiki/Ion_Diaconescu","thumbnail_url":"https://upload.wikimedia.org/wikipedia/commons/thumb/7/78/Ion_Diaconescu.jpg/150px-Ion_Diaconescu.jpg"},{"id":"1491419","type":"good","language_code":"ro","title":"Nadia Ali","summary":"Nadia Ali (în urdu نادیہ علی; n. 3 august 1980, Tripoli, Libia) este o cântăreață pakistanezo-americană. Ali a devenit cunoscută în 2001 ca solista și textiera formației iiO, după ce piesa lor de debut „Rapture” a ajuns pe locul al doilea în UK Singles Chart. Cântecul a intrat în mai multe clasamente europene. Single-ul lor din 2006, „Is It Love?”, a ajuns pe primul loc în clasamentul Billboard Hot Dance Club Play Chart.În anul 2005 a decis să urmeze o carieră solo, colaborând cu mai mulți muzicieni ai genului de muzică electronic dance. În 2009 și-a lansat albumul de debut, Embers. Criticii au apreciat-o pentru originalitatea versurilor, combinate cu muzică electronică, baladă, orientală și acustică. Trei dintre melodiile de pe album au ajuns în top 10 Billboard Hot Dance Club Play, printre care și hitul „Love Story”, care a atins primul loc. Cântecul a fost de asemenea nominalizat la cea de-a 25-a ediție a Premiilor Internaționale pentru Muzică Dance la WMC, în timp ce „Fantasy” a fost nominalizat la premiile Grammy.În 2010, ea a lansat o compilație de remixuri intitulată Queen of Clubs Trilogy pentru a sărbători zece ani de la începutul carierei de cantautoare. „Rapture” a fost singurul single relansat de pe compilație, reușind să intre din nou în clasamentele europene. Ali a lansat single-ul „Pressure” cu Starkillers și Alex Kenji în 2011, care a devenit imn de club și festivaluri, primind un Premiu Internațional pentru Muzică Dance. În 2012, ea a colaborat cu BT și Arty la single-ul „Must Be The Love”, care a fost nominalizat la Premiile Internaționale pentru Muzică Dance. Ea a mai colaborat cu mai mulți producători și DJ-i precum Armin van Buuren, Schiller, Avicii și John Creamer & Stephane K. În 2017 a lansat piesa „Almost Home” în colaborare cu Sultan + Shepard, piesă care a ajuns pe locul al patrulea în Billboard Dance/Mix Show Airplay și care a primit o nominalizare la Premiile Juno.Din 2018 face parte din proiectul experimental HYLLS, depărtându-se de zona EDM și îndreptându-se către zona genului indie pop.","url":"https://ro.wikipedia.org/wiki/Nadia_Ali","thumbnail_url":"https://upload.wikimedia.org/wikipedia/commons/thumb/3/30/Nadia_Ali_2010.jpg/150px-Nadia_Ali_2010.jpg"},{"id":"1495752","type":"good","language_code":"ro","title":"Metodă nouă de scriere și cetire","summary":"Metodă noŭă de scriere și cetire pentru uzul clasei I primară, cunoscută și ca Abecedarul lui Creangă, a fost o lucrare didactică redactată de Ion Creangă, în colaborare cu colegii săi institutori C. Grigorescu, Gh. Ienăchescu, N. Climescu, V. Răceanu și A. Simionescu. A apărut la Iași, în 1868, și a avut 23 de ediții succesive până în 1893. În epocă și ulterior după aceea până în perioada interbelică, sistemul a permis existența unor manuale paralele, drept care abecedarul respectiv a circulat concomitent cu alte manuale de acest tip.","url":"https://ro.wikipedia.org/wiki/Metod%C4%83_nou%C4%83_de_scriere_%C8%99i_cetire","thumbnail_url":"https://upload.wikimedia.org/wikipedia/ro/thumb/5/5d/Metod%C4%83_nou%C4%83_de_scriere_%C8%99i_cetire_%28Ion_Creang%C4%83%2C_1868%29.png/150px-Metod%C4%83_nou%C4%83_de_scriere_%C8%99i_cetire_%28Ion_Creang%C4%83%2C_1868%29.png"},{"id":"15169","type":"good","language_code":"ro","title":"Białystok","summary":"Białystok (AFI:  [bȋaːˈwɨstɔk] , în belarusă Беласток, cu alfabet Łacinka: Biełastok, idiș ביאַליסטאָק, lituaniană Balstogė, rusă Белосток, transliterat: Belostok) este cel mai mare oraș din nord-estul Poloniei, reședința voievodatului Podlasia. Aflat în Câmpia Podlasiei de Nord pe malurile râului Biała, Białystok este al doilea oraș din Polonia ca densitate a populației, al unsprezecelea ca populație totală și al treisprezecelea ca suprafață. De-a lungul istoriei, el a atras imigranți din alte locuri din Polonia și de peste hotare, în special din Europa Centrală și Răsăriteană. Aceasta este facilitată de faptul că granița cu Belarusul, aflată în vecinătate, este și frontiera estică a Uniunii Europene, precum și a zonei Schengen. Orașul și comunele adiacente constituie zona metropolitană Białystok. Orașul are o climă continentală, caracterizată de veri calde și ierni geroase și lungi. Pădurile constituie o parte importantă a identității Białystokului, și ocupă circa 1.756 ha (17,2% din suprafața administrativă a orașului), clasându-se pe locul cinci în clasamentul celor mai împădurite orașe din Polonia.\nCarta orașului datează din 1692, dar așezarea datează din secolul al XIV-lea. Białystok a fost unul dintre principalele centre academice, culturale, și artistice din Podlasia și cel mai important centru economic al Poloniei de nord-est. În secolul al XIX-lea Białystok a fost un centru al industriei ușoare, motiv pentru care populația orașului a crescut substanțial. După căderea comunismului în 1989 însă, multe dintre acele fabrici s-au confruntat cu probleme grave și au fost închise. Prin infuzia de investiții, inclusiv cu finanțare europeană, orașul continuă însă să funcționeze și să se reformeze ca metropolă modernă. În 2010, Białystok s-a aflat pe lista scurtă de candidați pentru titlul de Capitală Culturală Europeană pe 2016, dar a pierdut în favoarea Wrocławului. De-a lungul secolelor, Białystok a dat mai mulți oameni ce au adus contribuții în domeniile științei, lingvisticii, politicii, religiei, sportului, artelor vizuale și interpretative. Acest mediu a fost creat la jumătatea secolului al XIX-lea prin patronajul lui Jan Klemens Branicki asupra artelor și științelor. Ryszard Kaczorowski a fost ultimul președinte în exil al Poloniei în perioada comunistă; L. L. Zamenhof a creat limba esperanto; Albert Sabin, a colaborat la dezvoltarea vaccinului antipolio.","url":"https://ro.wikipedia.org/wiki/Bia%C5%82ystok","thumbnail_url":"https://upload.wikimedia.org/wikipedia/commons/thumb/7/7a/Rynek_Ko%C5%9Bciuszki%2C_Bia%C5%82ystok_%282%29.jpg/150px-Rynek_Ko%C5%9Bciuszki%2C_Bia%C5%82ystok_%282%29.jpg"},{"id":"1629650","type":"good","language_code":"ro","title":"Sometimes","summary":"Sometimes este o piesă a formației britanice Depeche Mode. Piesa a apărut pe albumul Black Celebration, în 1986.","url":"https://ro.wikipedia.org/wiki/Sometimes","thumbnail_url":"https://upload.wikimedia.org/wikipedia/ro/thumb/5/53/Nocover.jpg/150px-Nocover.jpg"},{"id":"1631185","type":"good","language_code":"ro","title":"Achiziția Gadsden","summary":"Achiziția Gadsden (în engleză Gadsden Purchase; denumită în Mexic Venta de La Mesilla, sau Vânzarea La Mesillei) este o regiune de 76.800 km² aflată astăzi în sudul statului american Arizona și în sud-vestul statului New Mexico, cumpărată de Statele Unite printr-un tratat semnat la 30 decembrie 1853 de către James Gadsden, la acea vreme ambasador al SUA în Mexic. Achiziția a fost apoi ratificată, cu schimbări, de către Senatul SUA la 25 aprilie 1854, și promulgată de președintele Franklin Pierce, aprobarea finală venind din partea guvernului mexican și al Congresului General sau Congresului Uniunii la 8 iunie 1854. Aceasta a fost ultima achiziție teritorială în zona teritoriului contiguu care a adăugat o zonă mare la teritoriul american.\nAchiziția a vizat teritoriile de la sud de râul Gila și de la vest de Rio Grande; scopul ei a fost ca SUA să poată construi o cale ferată transcontinentală de-a lungul unei rute prin sud (care avea să fie construită de Southern Pacific Railroad⁠(en) în 1881/1883). Un scop secundar era și reconcilierea conflictelor de frontieră ivite între SUA și Mexic în urma tratatului de la Guadalupe Hidalgo, care pusese capăt Războiului Mexicano–American din 1846–1848.\nPe măsură ce se înainta în epoca căilor ferate, oameni de afaceri din Sud considerau că o cale ferată care să lege Sudul cu Coasta Pacificului va extinde oportunitățile de afaceri.  Ei considerau că topografia porțiunii de la sud de granița inițială până la ceea ce atunci era încă denumit „Cesiunea Mexicană” (viitoarele state California, Nevada, Utah, Arizona, New Mexico, și vestul statului Colorado) din 1848 de după Războiul Americano-Mexican era un teren prea muntos pentru a permite o rută directă. Proiectele de rute pentru calea ferată din sud tindeau să meargă mult spre nord la capătul estic, ceea ce favoriza legăturile cu rețeaua feroviară din Nord și astfel favoriza porturile nordice. Cei din Sud considerau că, pentru a evita munții, o rută care să se termine în sud-est va trebui să treacă pe la sud prin ceea ce era la acea dată încă teritoriu mexican.\nAdministrația președintelui Franklin Pierce, puternic influențată de secretarul de război Jefferson Davis, (ulterior președinte al Statelor Confederate secesioniste) a găsit ocazia de a achiziționa teren pentru calea ferată, dar și pentru a cumpăra alte teritorii din Mexicul de nord. În cele din urmă, teritoriul pentru calea ferată a fost cumpărat în schimbul a 10 milioane de dolari (260 de milioane după valoarea actuală), dar Mexicul a refuzat orice altă vânzare mai amplă de teritoriu.  În Statele Unite, dezbaterile pe marginea tratatului s-au îngemănat cu disputele pe marginea sclaviei, oprind progresul unor planuri pentru construcția unei căi ferate transcontinentale până la Războiul Civil American.","url":"https://ro.wikipedia.org/wiki/Achizi%C8%9Bia_Gadsden","thumbnail_url":"https://upload.wikimedia.org/wikipedia/commons/thumb/9/94/Gadsden_Purchase_Cities.svg/150px-Gadsden_Purchase_Cities.svg.png"},{"id":"163683","type":"good","language_code":"ro","title":"American Life","summary":"American Life este cel de-al nouălea album de studio al cântăreței americane Madonna, lansat la 21 aprilie 2003 sub egida caselor de discuri Maverick Records și Warner Bros. Records. Albumul a fost produs în totalitate de Madonna și Mirwais Ahmadzaï și conține numeroase referințe către cultura americană. American Life este un album conceptual ce are ca teme principale visul american și materialismul. Aceste subiecte resping reputația deținută de Madonna în anii '80, câștigată prin cântece precum „Material Girl” (1985). Albumul conține cântece încadrate în genurile muzicale folk și folktronica, precum și numeroase influențe ale muzicii acustice.\nAmerican Life a obținut recenzii mixte din partea criticilor de specialitate, aceștia observând consistența sa, însă numindu-l „despre Madonna” și considerându-l confuz. Recenziile retrospective au avut un răspuns mai pozitiv, criticii lăudând consistența discului și faptul că solista și-a asumat un risc din punct de vedere muzical. Din punct de vedere comercial, albumul a ocupat primul loc în clasamentele din pasiprezece țări. Recording Industry Association of America (RIAA) și British Phonographic Industry (BPI) au acordat albumului discul de platină pentru depășirea pragului de un milion de exemplare vândute în Statele Unite și, respectiv, 300.000 în Regatul Unit. American Life a fost al treizeci și doilea cel mai bine vândut album al anului 2003, comercializându-se în peste cinci milioane de exemplare în întreaga lume. Materialul discografic i-a adus Madonnei două nominalizări la cea de-a 46-a edițe a premiilor Grammy, în 2004.\nPatru cântece au fost extrase ca discuri single de pe album. Primul single, „American Life”, a obținut o receptare critică negativă, revista Blender numindu-l a noua cea mai groaznică piesă a tuturor timpurilor. Cântecul a ocupat locul treizeci și șapte în Statele Unite, în timp ce în alte țări a devenit un șlagăr de top zece, clasându-se pe locul doi în Regatul Unit. Lansarea videoclipului piesei a fost anulată datorită controverselor și criticilor stârnite de scenele de război și violență incluse, fiind lansată o versiune editată. Următorul single, „Hollywood”, a devenit primul cântec al Madonnei care să nu activeze în ierarhia Billboard Hot 100 din 1983. Piesele „Nothing Fails” și „Love Profusion” au fost lansate ca single-uri, însă au avut parte de un succes comercial scăzut datorită lipsei de promovare. Cu toate acestea, ambele piese au ocupat prima poziție a clasamentului din Spania.\nMadonna și-a promovat albumul prin intermediul unui mic turneu promoțional în aprilie și mai 2003. La ediția din 2003 a premiilor MTV Video Music Awards, solista a interpretat împreună cu Britney Spears, Christina Aguilera și Missy Elliott un mixaj între „Like a Virgin” și „Hollywood”. Pe scenă, Madonna s-a sărutat cu Aguilera și Spears, gest ce a stârnit controverse și publicitate. American Life a fost susținut de cel de-al șaselea turneu de concerte al cântăreței, Re-Invention World Tour, având cele mai mari încasări ale unui turenu din 2004 cu 125 de milioane de dolari câștigați. Turneul a fost înregistrat într-un documentar intitulat I'm Going to Tell You a Secret, acesta fiind, de asemenea, primul album live al Madonnei, având același nume.","url":"https://ro.wikipedia.org/wiki/American_Life","thumbnail_url":null},{"id":"1652015","type":"good","language_code":"ro","title":"3 Words","summary":"3 Words este albumul de debut al cântăreței engleze Cheryl Cole, lansat pe 23 octombrie 2009 de Fascination Records. S-a vândut în peste un milion de exemplare în UK.","url":"https://ro.wikipedia.org/wiki/3_Words","thumbnail_url":"https://upload.wikimedia.org/wikipedia/ro/thumb/5/53/Nocover.jpg/150px-Nocover.jpg"},{"id":"1658474","type":"good","language_code":"ro","title":"Fiii omului cu inima de piatră (roman)","summary":"Fiii omului cu inima de piatră (în maghiară A kőszívű ember fiai) este un roman istoric scris de Mór Jókai și publicat pentru prima oară în anul 1869. El a apărut mai întâi în foileton în cotidianul A Hon (Patria) din Pesta, apoi în șase volume editate de Editura Athenaeum din Pesta.Acțiunea romanului se petrece în perioada Revoluției Maghiare din 1848-1849, fiind inspirată din lupta poporului maghiar pentru libertate și independență împotriva monarhiei habsburgice. Frații Ödön, Richárd și Jenő Baradlay, aflați în posturi în care slujeau interesele habsburgice, sunt chemați de mama lor în Ungaria după moartea tatălui lor („omul cu inima de piatră”) și iau parte la războiul de eliberare al țării.Romanul a fost scris în mijlocul luptelor politice de după compromisul austro-ungar (1867), urmărind să descrie avântul patriotic din anii 1848-1849 și să reafirme obiectivul independenței maghiare. Jókai s-a inspirat din lucrarea istorică Magyarország függetlenségi harcának története (1865) scrisă de episcopul Mihály Horváth, din știrile publicate în ziarele acelor ani, precum și din propriile sale experiențe ca revoluționar. În plus, unele evenimente i-au fost relatate de prietenul și colegul său de partid Dániel Boczkó, fost comisar al guvernului revoluționar maghiar în Transilvania.\nPerioada 1860-1875 este considerată de istoricii literari drept cea mai fecundă perioadă a lui Mór Jókai, în care au apărut cele mai valoroase opere literare ale scriitorului maghiar. Jókai a dobândit atunci o popularitate imensă, fiind considerat cel mai mare scriitor maghiar al epocii.","url":"https://ro.wikipedia.org/wiki/Fiii_omului_cu_inima_de_piatr%C4%83_(roman)","thumbnail_url":"https://upload.wikimedia.org/wikipedia/commons/thumb/5/56/Jokai-mor-a-koszivu-ember-fiai-i-vi-8139191-nagy.jpg/150px-Jokai-mor-a-koszivu-ember-fiai-i-vi-8139191-nagy.jpg"},{"id":"1660258","type":"good","language_code":"ro","title":"Șarpele","summary":"Șarpele se poate referi la:\n\nȘarpele, o nuvelă fantastică scrisă de Mircea Eliade și publicată în 1937\nȘarpele, un film de televiziune românesc din 1996 ce a ecranizat nuvela lui Mircea Eliade","url":"https://ro.wikipedia.org/wiki/%C8%98arpele","thumbnail_url":null},{"id":"167525","type":"good","language_code":"ro","title":"Alegeri generale în România, 1946","summary":"Alegerile parlamentare din România din 1946 au fost convocate pe 19 noiembrie 1946 în Regatul României. Rezultatele oficiale i-au dat câștigători pe comuniștii români (PCR) și pe aliații lor din Blocul Partidelor Democrate (BPD): Uniunea Populară Maghiară (UPM/MNSz), facțiunea proguvernamentală țărănistă din jurul lui Dr. Nicolae Lupu și Comitetul Democrat Evreiesc. Aceste alegeri au marcat un pas decisiv spre destabilizarea monarhiei constituționale române și instaurarea regimului comunist în țară la sfârșitul anului următor.\nBlocul Partidelor Democrate, alianța electorală care forma guvernul de stânga  al prim-ministrului dr. Petru Groza, era formată din Partidul Comunist Român, Partidul Social-Democrat, Frontul Plugarilor (formațiunea politică a prim-ministrului), Partidul Național Liberal-Tătărescu, facțiunea țărănistă a lui Anton Alexandrescu și Uniunea Patrioților.Istoricii sunt de acord în general că BPD a condus o campanie electorală caracterizată prin folosirea tacticilor de intimidare și a abuzurilor electorale împotriva partidelor istorice – PNL și PNȚ. Deși există unele discuții în contradictoriu asupra rezultatelor exacte ale alegerilor, se poate aprecia că BPD și aliații lui nu au câștigat mai mult de 48% din totalul voturilor. Există estimări care apreciază că PNȚ ar fi câștigat în mod real suficiente voturi ca să formeze singur guvernul sau, în cel mai rău caz, în alianță cu alte partide anticomuniste. Rezultatele oficiale consfințeau însă victoria zdrobitoare a stângii – BPD, 348 de mandate (379 împreună cu aliații), PNȚ, 32 de mandate iar PNL doar 3. \nAlegerile din România din 1946, convocate la scurtă vreme după terminarea celui de-Al Doilea Război Mondial, în condițiile prezenței trupelor de ocupație sovietice în țară,  au avut caracteristici asemănătoare cu procesele electorale din celelalte țări ocupate de Armata Roșie, care aveau să devină în scurtă vreme ceea ce se va numi mai târziu Blocul răsăritean.","url":"https://ro.wikipedia.org/wiki/Alegeri_generale_%C3%AEn_Rom%C3%A2nia,_1946","thumbnail_url":"https://upload.wikimedia.org/wikipedia/commons/thumb/1/18/Petru_Groza_Anefo.jpg/150px-Petru_Groza_Anefo.jpg"},{"id":"168095","type":"good","language_code":"ro","title":"Tigru","summary":"Tigrul (Panthera tigris) este o specie de mamifere carnivore din familia felidelor, fiind una dintre cele cinci specii ale genului Panthera. Este cel mai mare reprezentant al subfamiliei Pantherinae și unul dintre cei mai mari răpitori tereștri (după ursul polar și cel brun). Dimensiunile unui tigru siberian la vârsta de 6 luni sunt comparabile cu cele ale unui leopard adult.\nTigrilor le sunt caracteristice dungile de culoare închisă, amplasarea cărora variază de la un individ la altul. Corpul este adaptat pentru vânătoare, fiind dotat cu colți lungi și maxilare puternice, vedere nocturnă de șase ori mai bună decât a omului și musculatură dezvoltată, fiind capabil să sară la o înălțime de până la doi metri cu 50 kg de carne în dinți.\nTigrii se hrănesc îndeosebi cu copitate, dar pot vâna și maimuțe, păsări, pești și chiar alte răpitoare, ca lupii, leoparzii și crocodilii. Au un comportament solitar și veghează în singurătate teritorii de până la 1.000 km²; acestea pot cuprinde diferite landșafturi: la sud păduri tropicale și savane, iar la nord semideșerturi și taiga.\nSunt recunoscute 9 subspecii ale tigrului (toate pe teritoriul Asiei), dintre care către începutul secolului al XXI-lea s-au păstrat doar șase — în total 3.200 indivizi; cea mai numeroasă este a tigrului bengalez, a cărei populație alcătuiește aprox. 1.700 de specimene. Pe parcursul secolului al XX-lea, populația tigrilor a scăzut cu 93%, astfel încât către sfârșitul secolului, specia a fost inclusă în Lista roșie a IUCN și în documente similare ale unor țări. În prezent, vânătoarea sau capturarea tigrilor este interzisă în toată lumea.\nTigrul reprezintă un simbol al puterii și monarhiei în cultura asiatică. Unele zeități indiene sunt ilustrate călare pe tigri, demonstrându-și astfel superioritatea. Tigrul este unul dintre cele 12 simboluri de animale din calendarul chinezesc. Rolul său în cultura mondială este reflectat în recunoașterea sa ca simbol național al Malaeziei, Indiei, Bangladeshului și Republicii Coreea și ca cel mai iubit animal de pe Pământ, în urma unui sondaj realizat de Animal Planet.","url":"https://ro.wikipedia.org/wiki/Tigru","thumbnail_url":"https://upload.wikimedia.org/wikipedia/commons/thumb/6/66/Adult_male_Royal_Bengal_tiger.jpg/150px-Adult_male_Royal_Bengal_tiger.jpg"},{"id":"175216","type":"good","language_code":"ro","title":"Goana după aur din California","summary":"Goana după aur din California (în engleză California Gold Rush; 1848 – 1855) a început în ianuarie 1848, când s-a descoperit aur la Ferma lui Sutter din localitatea Coloma⁠(d). După ce s-a răspândit vestea, aproximativ 300.000 de oameni au venit în California din restul Statelor Unite și de peste hotare.Acești primi căutători de aur, numiți „Forty-Niners”, au călătorit până în California cu vaporul și în căruțe cu coviltir peste continent, adesea înfruntând greutăți mari pe parcursul călătoriei. În timp ce majoritatea primilor sosiți erau americani, goana după aur a atras și zeci de mii de oameni din America Latină, Europa, Australia și Asia.\nLa început, prospectorii au extras aurul din albia râurilor și pâraielor prin metode simple, cum ar fi strecurarea, dar mai târziu au fost dezvoltate metode mai sofisticate de extracție, care ulterior au fost adoptate în întreaga lume. A fost extras aur în valoare de miliarde de dolari americani, aducându-le unora averi considerabile; totuși, mulți s-au întors acasă nu cu mult mai bogați decât veniseră.Efectele goanei după aur au fost substanțiale. Orașul San Francisco s-a transformat rapid dintr-un cătun de corturi într-o metropolă și s-au construit drumuri, biserici, școli și alte orașe. A fost constituit un sistem de legi și un guvern, ducând în 1850 la admiterea Californiei ca stat al SUA. S-au dezvoltat noi metode de transport. Vaporul cu aburi a început să fie folosit pe scară largă și s-au construit căi ferate. Agricultura, a doua ramură economică în creștere a Californiei a avut o creștere mare. Însă au fost și efecte negative: triburile de amerindieni au fost atacate și izgonite de pe pământurile lor, iar mineritul a distrus mediul înconjurător.","url":"https://ro.wikipedia.org/wiki/Goana_dup%C4%83_aur_din_California","thumbnail_url":"https://upload.wikimedia.org/wikipedia/commons/thumb/0/0d/California_Clipper_500.jpg/150px-California_Clipper_500.jpg"},{"id":"175348","type":"good","language_code":"ro","title":"Vârful Gerlachovský","summary":"Vârful Gerlachovský (în slovacă Gerlachovský štít) reprezintă cel mai înalt punct din munții Tatra și din întreg lanțul carpatic, precum și cel mai înalt punct din Slovacia, la o altitudine de 2.655 m.\nForma piramidală a masivului este marcată de un circ uriaș. În ciuda altitudinii maxime relativ scăzute, peretele vertical de 2.000 m care se înalță din vale îi dă vârfului Gerlachovský un aspect impunător. Confundat în trecutul îndepărtat cu un munte obișnuit din Munții Tatra, a jucat un rol de simbol în ochii conducătorilor și popoarelor mai multor țări din Europa Centrală, într-atât încât în secolul al XIX-lea și în prima jumătate a secolului al XX-lea a avut patru nume diferite, care s-au schimbat de șase ori între ele. A fost cel mai înalt munte din Regatul Ungariei, și din Cehoslovacia și apoi Slovacia de-a lungul a doar două decenii din secolul al XX-lea.\nVârful Gerlachovský prezintă aceleași particularități geologice și ecologice cu restul Tatrei Înalte, dar furnizează un mediu propice și pentru biologi, fiind cel mai înalt vârf din Europa de la nord de paralela care trece prin apropierea orașelor München, Salzburg, și Viena. Muntele a fost apreciat ca fiind cel mai impunător punct de ascensiune de către cehi, est-germani, maghiari, polonezi și slovaci în perioada restricțiilor de călătorie din timpul Războiului Rece. El continuă să atragă numeroși vizitatori, deși autoritățile locale au impus constant noi restricții de acces în zonă.","url":"https://ro.wikipedia.org/wiki/V%C3%A2rful_Gerlachovsk%C3%BD","thumbnail_url":"https://upload.wikimedia.org/wikipedia/commons/thumb/a/a6/Gerlach_south_face_B.jpg/150px-Gerlach_south_face_B.jpg"},{"id":"17758","type":"good","language_code":"ro","title":"Nauru","summary":"Nauru, oficial Republica Nauru, este o țară insulară în teritoriul micronezian al Pacificului de Sud. Ea nu are capitală. Guvernul este la Yaren. Cel mai apropiat vecin este Insula Banaba din Republica Kiribati, 300 km la est. Nauru este cea mai mică țară insulară din lume, având o suprafață de doar 21 km², cea mai mică republică independentă și singurul stat din lume fără o capitală desemnată oficial.Locuită inițial de micronezieni și polinezieni, Nauru a fost anexată și numită colonie de Germania la sfârșitul secolului al XIX-lea, devenind teritoriu sub mandatul Ligii Națiunilor administrat de Australia, Noua Zeelandă și Marea Britanie în timpul Primului Război Mondial. Insula a fost ocupată de Imperiul Japonez  în Al Doilea Război Mondial, iar apoi a intrat din nou sub sub mandatul Ligii Națiunilor. Nauru și-a câștigat independența în 1968.\nNauru este o insulă fosfatică de origine coraligenă, cu depozite aproape de suprafață, fapt ce a favorizat operațiunile de minerit. Insula a devenit un mare exportator de fosfați încă din 1907 când compania Pacific Phosphate și-a început activitatea aici, păstrându-și acest statut până în anii de după independență. Acest lucru a redat Naurului controlul absolut asupra propriilor resurse minerale prin intermediul corporației Nauru Phosphate, însă doar până la epuizarea rezervelor în anii 1980. Datorită acestor exploatări, Nauru a devenit în scurt timp statul independent cu cel mai mare venit pe cap de locuitor din lume în perioada de sfârșit a anilor '60 — începutul anilor '70. Odată cu terminarea rezervelor, mediul înconjurător s-a degradat serios, iar guvernul a trebuit să recurgă la metode neobișnuite pentru a obține venituri. În anii 1990, Nauru a devenit imediat un paradis fiscal și un centru al spălării banilor. Începând cu 2001, țara a acceptat ajutor din partea guvernului australian; în schimbul acestui ajutor, Nauru a găzduit până în 2008, un centru de detenție de coastă care a adăpostit și pregătit pe cei care care doreau azil politic de la Australia.În perioada decembrie 2005 — septembrie 2006, Nauru a devenit parțial izolat față de restul lumii, atunci când Air Nauru, singura companie aeriană ce deservea insula, și-a încetat activitatea, singura cale de acces către Nauru rămânând cea navală. Compania a reușit să-și reia activitatea sub numele de Our Airline cu ajutor monetar din partea Taiwanului.\nPe data de 15 decembrie 2009, Nauru a devenit a patra țară care a recunoscut independența republicii autonome Abhazia iar o zi mai târziu a urmat recunoașterea Osetiei de Sud, regiuni ale Georgiei care au fost de facto independente încă din prima jumătate a anilor 1990 și recunoscute ca atare de Rusia după războiul de scurtă durată ruso-georgian din vara lui 2008. Rapoartele sugerează că această decizie a fost răsplătită cu un ajutor de aproximativ 50.000.000 de dolari americani din partea Rusiei.","url":"https://ro.wikipedia.org/wiki/Nauru","thumbnail_url":"https://upload.wikimedia.org/wikipedia/commons/thumb/3/30/Flag_of_Nauru.svg/150px-Flag_of_Nauru.svg.png"},{"id":"17770","type":"good","language_code":"ro","title":"Peru","summary":"Peru (spaniolă Perú), oficial Republica Peru (spaniolă Republica del Perú), este o țară situată în vestul Americii de Sud. La nord se învecinează cu Ecuador și Columbia, la est cu Brazilia, la sud-est cu Bolivia, la sud are hotar cu Chile, iar la vest se află Oceanul Pacific.\nPeru este a treia mare națiune a Americii de Sud și poate fi împărțită în trei regiuni geografice, pornind de la Vest spre Est. Prima dintre ele este coasta, o regiune de depresiuni deșertice lungă și îngustă, a doua este regiunea muntoasă Sierra, porțiune peruviană a Anzilor, iar ultima este reprezentată de Montana, câmpiile vaste și dealuri estice, acoperite în principal de pădurile tropicale ale bazinului fluviului Amazon.\nPeru este o țară multietnică, având o bogăție culturală și arheologică deosebită, fiind cunoscută ca locul de baștină al Imperiului Inca. Sediul Comunității Andine și a Comunității Sud-Americane a Națiunilor se află în capitala statului peruvian, Lima.","url":"https://ro.wikipedia.org/wiki/Peru","thumbnail_url":"https://upload.wikimedia.org/wikipedia/commons/thumb/c/cf/Flag_of_Peru.svg/150px-Flag_of_Peru.svg.png"},{"id":"17796","type":"good","language_code":"ro","title":"Venezuela","summary":"Venezuela (denumire oficială: República Bolivariana de Venezuela) este o țară situată în nordul Americii de Sud, cuprinzând terminațiile nordice ale Munților Anzi (care depășesc 5000 m), câmpia fluviului Orinoco și Podișul Guyanelor (care ajunge la 3000 m), dispuse în ordine de la nord-vest spre sud-est. Pe un afluent al râului Caroní se află cascada Angel, cea mai înaltă din lume (978 m). În Venezuela predomină populația de origine europeană. Venezuela este una din țările cele mai urbanizate din America Latină. Principalele orașe sunt Caracas, Valencia și Maracaibo. Marea majoritate a populației trăiește în orașele din nordul țării.\nTeritoriul țării a fost casa a mai multe triburi importante de amerindieni, de exemplu caribs. Acesta a fost primul trib văzut de către Cristofor Columb în anul 1498. Curând după aceasta au început procesele de colonizare și de amestecare culturală. Venezuela a fost prima țară din America Latină care și-a proclamat independența față de coroana spaniolă, un proces care a fost consolidat de Bătălia de Carabobo și Bătălia navală de pe lacul Maracaibo, din anul 1823, cu expulzarea definitivă a trupelor spaniole. După un lung capitol de conflicte civile, republica a găsit calea de modernizare notorie prin guvernele autoritare. La mijlocul secolului al XX-lea a început lupta pentru un sistem democratic, care a început după răsturnarea generalului Marcos Pérez Jiménez, în anul 1958. Datorită boom-ului petrolier, Venezuela a cunoscut o lungă perioadă de creștere economică intensă, care a fost întreruptă de criza energetică din anii 1980, ceea ce a dus la o perioadă de instabilitate politică și socială urmată de suișuri și coborâșuri financiare.\nSpre deosebire de alte state sud-americane, Venezuela dispune de mari rezerve de petrol (fiind al cincilea producător de petrol pe plan mondial) și gaze naturale, astfel că după descoperirea petrolului la începutul secolului al XX-lea, Venezuela a devenit dintr-o țară subdezvoltată exportatoare de produse agricole(cafea și cacao), o țară cu posibilități financiare pentru dezvoltare.\nCăderea prețului petrolului în anii 1980 au împins țara într-o criză economică de lungă durată și inflație, rata sărăciei atingând 66% în 1995 , PIB-ul pe cap de locuitor din anul 1998 scăzând la nivelul din 1963, la o treime din valoarea sa maximă din anul 1978  Revenirea prețului petrolului după 2001 a impulsionat economia venezuelană, cu toate că Criza financiară din 2007-2008 a încetinit creșterea economică.\nVenezuela are de asemenea resurse clasice ca: minereu de fier și minereuri neferoase (bauxită îndeosebi). Resursele de petrol sunt exploatate în jurul și interiorul Lacului Maracaibo, în câmpia și delta fluviului Orinoco; petrolul se prelucrează în centre situate pe litoral (ca de exemplu Valencia). Fierul se exploatează în Podișul Guyanelor (Cerro Bolivar) și este destinat îndeosebi exportului. Datorită resurselor hidroenergetice bogate, Venezuela și-a dezvoltat foarte mult sistemul de hidrocentrale (hidrocentrala Guri, situată pe râul Caroní, este una dintre cele mai mari din lume). În privința agriculturii se remarcă producția de cafea, trestie de zahăr, manioca, banane și nuci de cocos. Transporturile sunt mai dezvoltate pe litoral, unde se află și principalele porturi.","url":"https://ro.wikipedia.org/wiki/Venezuela","thumbnail_url":"https://upload.wikimedia.org/wikipedia/commons/thumb/7/7b/Flag_of_Venezuela_%28state%29.svg/150px-Flag_of_Venezuela_%28state%29.svg.png"},{"id":"178004","type":"good","language_code":"ro","title":"Manchester United FC","summary":"Manchester United, pe scurt Man Utd, este un club profesionist de fotbal din Manchester, Anglia, care evoluează în Premier League. Este unul dintre cele mai populare cluburi din lume, cu peste 50 de milioane de fani; asistența medie la meciurile echipei a fost cea mai mare între echipele englezești, cu șase excepții, din sezonul 1964-65 încoace. Fondat ca Newton Heath LYR Football Club în 1878, și-a schimbat numele în Manchester United în 1902 și s-a mutat pe Old Trafford în 1910.\nÎn 1968, sub conducerea lui Matt Busby, Manchester United a fost prima echipă engleză care a câștigat Cupa Campionilor Europeni, la zece ani după Accidentul aviatic de la München în care și-au pierdut viața opt jucători. Antrenorul actual este Erik ten Hag, iar cel mai de succes antrenor din istoria lui Manchester United este Sir Alex Ferguson, având în palmares 37 de trofee majore de când a fost instalat în funcția de antrenor în noiembrie 1986.Este printre cele mai de succes cluburi din Anglia: pe parcursul a 20 de ani (din sezonul 1986-87), a câștigat multe trofee importante, mai mult decât oricare alt club din Premier League. Începând cu sezonul 1986-1987, Manchester United a câștigat de 19 ori Premier League, 12 Cupe a Angliei, 4 Cupe ale Ligii și 19 FA Community Shield (fiind un record). Sunt campionii en-titre ai Angliei, și au câștigat până acum 16 titluri de campioană. În 1968, a devenit prima echipă din Anglia care a câștigat Cupa Campionilor Europeni, învingând pe Benfica în finală; au câștigat Liga Campionilor în 1999 și în 2008, ea a mai câștigat câte o dată Cupa Cupelor UEFA, Supercupa Europei, Cupa Intercontinentală și Campionatul Mondial al Cluburilor FIFA.\nDin a doua jumătate a anilor 1990, clubul a fost unul din cele mai bogate din lume, și până de curând a avut cele mai mari beneficii dintre toate cluburile din lume, câțiva ani consecutiv. Din 2007, clubul este pe locul 4 în lume în ceea ce privește încasările, dar rămâne cel mai rentabil club de fotbal. Manchester United rămâne și cel mai scump club din lume. Manchester United este membru fondator al grupului \"G-14\" de cluburi europene de top.\nCăpitanul este Wayne Rooney, care l-a înlocuit pe Nemanja Vidic în 2014. În mai 2013, Sir Alex Ferguson și-a anunțat retragerea, noul manager al clubului fiind David Moyes. După un sezon castastrofal făcut de David Moyes, acesta a fost demis de la club, fiind înlocuit cu Louis van Gaal. Deși olandezul a făcut două campanii spectaculoase de transferuri, cumpărând jucători bine cotați precum Radamel Falcao, Marcos Rojo, Memphis Depay sau Ángel Di María, cel din urmă fiind transferat la Paris Saint-Germain în vara lui 2015, și a promovat o nouă generație de tineri englezi precum Marcus Rashford sau Cameron Borthwick-Jackson, el a reușit doar un loc 4 în 2015, și un loc 5 precum și o Cupă a Angliei în 2016. Din acest motiv, olandezul a fost demis și înlocuit cu José Mourinho. Primele transferuri ale lui Mourinho au fost spectaculoase, reușind să-l convingă pe Zlatan Ibrahimovic să semneze pe gratis cu clubul din Manchester și să îl transfere pe Paul Pogba la echipa sa pentru o sumă de peste 100 mil. euro, făcându-l pe francez jucătorul cu cea mai mare sumă de transfer. De asemenea l-a transferat pe talentatul fundaș al lui Villarreal, Eric Bailly.","url":"https://ro.wikipedia.org/wiki/Manchester_United_FC","thumbnail_url":null},{"id":"178021","type":"good","language_code":"ro","title":"IFK Göteborg","summary":"IFK Göteborg (cunoscut mai mult sub numele scurt IFK) este un club profesionist de fotbal din Göteborg, Suedia care evoluează în Allsvenskan. Clubul, fondat pe data de 4 octombrie 1904, a câștigat 18 titluri de campioană, cinci cupe ale Suediei și de două ori Cupa UEFA.\nÎmpreună cu Malmö FF și AIK Solna, face parte din grupul Celor trei mari cluburi din fotbalul suedez, cele trei echipe componente ale grupului câștigând împreună peste jumătate din toate campionatele naționale. IFK este cel mai de succes club din Suedia, și poate din Scandinavia, fiind singurul club din regiune care are în palmares câștigarea unui trofeu european. IFK a câștigat Cupa UEFA în anii 1982 și 1987. A evoluat în prima ligă suedeză, Allsvenskan, în cea mai mare parte a istoriei sale (ultima participare într-o ligă inferioară a fost în anul 1976).","url":"https://ro.wikipedia.org/wiki/IFK_G%C3%B6teborg","thumbnail_url":null},{"id":"1780940","type":"good","language_code":"ro","title":"Goat Simulator","summary":"Goat Simulator este un joc de acțiune third-person dezvoltat de Coffee Stain Studios. A fost lansat pentru prima dată la data de 1 aprilie 2014, pentru Microsoft Windows, prin intermediul serviciului online Steam, cu portări pe Mac OS X și Linux fiind lansate la 27 iunie 2014. Versiunile de iOS și Android au fost lansate la 17 septembrie 2014. Cele pentru Xbox 360 și Xbox One au fost lansate la 17 aprilie 2015, iar pentru PlayStation 3 și PlayStation 4 la 11 august 2015; aceste portări au fost făcute cu ajutorul studiourilor Double Eleven.\nJocul a fost comparat de dezvoltator cu jocurile de skateboard, dar în care jucătorul controlează o capră în scopul de a face cât mai multe pagube în cadrul hărții open-world, fără alte scopuri mai mari. Inițial, jocul s-a dezvoltat ca o glumă, dar videoclipurile încărcate pe YouTube cu jocul în stadiul alpha au fost primite cu atenție și entuziasm. Studioul a decis să continue jocul și să păstreze bugurile și glichurile care fac jocul amuzant.\nJocul a fost primit cu recenzii mixte; unii critici au apreciat titlul pentru umorul și interfața sandbox cu care se poate experimenta, în timp ce alții au criticat dependența jocului de rețelele de socializare pentru a populariza ceea ce altfel ar fi fost un proiect simplu și cu buguri.","url":"https://ro.wikipedia.org/wiki/Goat_Simulator","thumbnail_url":null},{"id":"1788883","type":"good","language_code":"ro","title":"Metal Gear Solid V: The Phantom Pain","summary":"Metal Gear Solid V: The Phantom Pain este un joc video open world de acțiune-aventură și stealth, dezvoltat de Kojima Productions și publicat de Konami pentru platformele Microsoft Windows, PlayStation 3, PlayStation 4, Xbox 360 și Xbox One. A fost lansat la nivel mondial pe 1 septembrie 2015. Cel de-al unsprezecelea joc din seria Metal Gear și cel de-al nouălea regizat, proiectat și scris de Hideo Kojima după Metal Gear Solid V: Ground Zeroes, un prolog de sine stătător, precum și ultimul său proiect înainte de plecarea de la Konami.\nCu o acțiune ce se petrece în 1984, la nouă ani după evenimentele din Ground Zeroes și cu un deceniu înaintea evenimentelor din primul Metal Gear, jocul îl urmărește pe Punished „Venom” Snake (cunoscut și ca Big Boss) în aventurile lui prin Kabulul ocupat de sovietici și la frontiera dintre Angola și Zair, în căutarea răzbunării împotriva oamenilor care i-au distrus forțele și care au fost aproape să-l omoare la sfârșitul lui Ground Zeroes. Poartă în continuare sloganul Tactical Espionage Operations, folosit pentru prima oară în Metal Gear Solid: Peace Walker.\nThe Phantom Pain a fost bine primit de critici după lansare, aceștia lăudând varietatea mecanicilor jocului, dar și libertatea jucătorului de a-și îndeplini obiectivele. În timp ce povestea nu i-a satisfăcut pe unii critici din lipsa concentrării, alții au înțeles puterea și explorarea tematicilor narative mature. Jocul a primit scorul maxim de la unele publicații, și a fost descris de unii ca fiind cel mai bun joc de stealth din toate timpurile. O ediție completă ce vine la pachet cu The Phantom Pain și cu Ground Zeroes, numită Metal Gear Solid V: The Definitive Experience, a fost lansată în luna octombrie 2016.","url":"https://ro.wikipedia.org/wiki/Metal_Gear_Solid_V:_The_Phantom_Pain","thumbnail_url":null},{"id":"1797047","type":"good","language_code":"ro","title":"Déjà Vu","summary":"Déjà vu este o expresie franceză însemnând „deja văzut” și se referă la experiența de a simți că o situație din prezent pare să mai fi fost trăită deja anterior.\nDéjà Vu se poate referi la:","url":"https://ro.wikipedia.org/wiki/D%C3%A9j%C3%A0_Vu","thumbnail_url":null},{"id":"1799336","type":"good","language_code":"ro","title":"Operațiunea Bodenplatte","summary":"Operațiunea Bodenplatte, lansată pe 1 ianuarie 1945, a fost o încercare a Luftwaffe de distrugere a forțelor aeriene aliate din Țările de Jos în timpul celei de-a doua conflagrații mondiale. Obiectivul Bodenplatte era obținerea superiorității aeriene în timpul fazei de impas a operațiunilor terestre din Ardeni, care să permită unităților Wehrmachtului și Waffen-SS să își reia înaintarea. Operațiunea a fost planificată inițial pentru data de 16 decembrie 1944, dar a fost amânată de mai multe ori din cauza condițiilor meteo potrivnice până în ajunul anului nou, prima zi în care s-a putut zbura.Secretul operațiunii a fost atât de bine menținut, încât multe dintre forțele terestre și navale germane nu au fost informate despre ea, iar unele dintre unitățile germane au suferit din cauza focului propriei artilerii antiaeriene. Serviciile de contrainformații britanice, care au beneficiat de informațiile decriptate, au sesizat mișcările de efective și avioane din zonă, dar nu și-au dat seama de iminența declanșării operațiunii aeriene. \nOperațiunea s-a bucurat de elementul surpriză și a înregistrat anumite succese tactice, dar a fost un eșec per ansamblu. Un număr ridicat de avioane aliate au fost distruse la sol, dar aliații au reușit înlocuirea acestora într-o săptămână. Pierderile umane din rândurile echipajelor aliate au fost relativ reduse, dat fiind faptul că majoritatea avioanelor aliate distruse s-au aflat parcate pe piste. În schimb, germanii au pierdut numeroși piloți, pe care nu i-au mai putut înlocui cu rapiditate.Analizele făcute după încheierea operațiunii au arătat că doar 11 dintre cele 34 de Gruppen ale Luftwaffe au reușit să execute atacul la momentul planificat și să beneficieze de elementul surpriză. Operațiunea nu a reușit să asigure câștigarea superiorității aeriene, chiar și pentru o scurtă perioadă de timp, iar forțele terestre germane au continuat să fie expuse atacurilor aeriene aliate. Bodenplatte cea mai amplă operațiune de atac strategic aerian executată de Luftwaffe din întreaga perioadă a războiului.","url":"https://ro.wikipedia.org/wiki/Opera%C8%9Biunea_Bodenplatte","thumbnail_url":"https://upload.wikimedia.org/wikipedia/commons/thumb/9/9a/Fw190D_crashed1945.jpg/150px-Fw190D_crashed1945.jpg"},{"id":"1804572","type":"good","language_code":"ro","title":"Did It Again","summary":"Did It Again se poate referi la:\n\nDid It Again (cântec de Kylie Minogue), 1997\nDid It Again (cântec de Shakira), 2009","url":"https://ro.wikipedia.org/wiki/Did_It_Again","thumbnail_url":null},{"id":"181147","type":"good","language_code":"ro","title":"Covor persan","summary":"Un covor persan (în persană فرش ايرانى, transliterat farš-e irâni [ˈfærʃe ʔiːɾɒːˈniː]), cunoscut și sub numele de covor iranian, este un material textil greu, realizat pentru o mare varietate de scopuri utilitare și simbolice, și produs în Iran (cunoscut istoric ca Persia), pentru uz casnic, vânzare locală și export. Țesutul covoarelor este o parte esențială a culturii persane și a artei iraniene. În cadrul grupului de covoare orientale produse de țările „centurii de covoare”, covorul persan se remarcă prin varietatea și elaborarea designurilor sale multiple.\nLuxul care este asociat astăzi covorului persan se află în contrast cu începuturile sale modeste în rândul triburilor nomade din Persia. Covorul era atunci un element de izolare termică a cortului necesar în iernile aspre și, din secolul al V-lea, un instrument de cult pe care musulmanul credincios îngenunchează în cadrul celor cinci rugăciuni zilnice. Ulterior, el a devenit un mijloc de exprimare artistică, mai ales prin libertatea de alegere a culorilor vii și a diverselor motive. Secretele fabricării sale au fost păstrate și transmise din generație în generație. Meșterii populari utilizează insecte, plante, rădăcini, copaci și alte materii ca surse de inspirație.\nÎncepând din secolul al XVI-lea, fabricarea covoarelor s-a dezvoltat până a devenit o artă de sine stătătoare.","url":"https://ro.wikipedia.org/wiki/Covor_persan","thumbnail_url":"https://upload.wikimedia.org/wikipedia/commons/thumb/3/3a/Mantes_carpet_Louvre_OA6610_detail1.jpg/150px-Mantes_carpet_Louvre_OA6610_detail1.jpg"},{"id":"18304","type":"good","language_code":"ro","title":"Spațiu vectorial","summary":"Un spațiu vectorial (numit și spațiu liniar) este o colecție de obiecte numite vectori, care pot fi adunați între ei și înmulțiți („scalați”) cu numere, denumite în acest context scalari. Scalarii sunt de multe ori luați ca numere reale, dar există și spații vectoriale în care înmulțirea cu un scalar se face cu numere complexe, numere raționale, sau, în general, orice corp. Operațiunile de adunare vectorială și de înmulțire cu un scalar trebuie să îndeplinească anumite cerințe, numite axiome, enumerate mai jos.\nVectorii euclidieni sunt un exemplu de spațiu vectorial. Ei reprezintă cantități fizice, cum ar fi forțele: orice două forțe (de același tip) pot fi adunate pentru a produce o a treia, și înmulțirea unui vector forță cu un factor de înmulțire real dă un alt vector forță. În același fel, dar într-un sens mai geometric, vectorii care reprezintă deplasări în plan sau în spațiul tridimensional formează și ei spații vectoriale. Vectorii din spațiile vectoriale nu trebuie să fie neapărat obiecte reprezentabile prin săgeți, așa cum apar în exemplele amintite: vectorii sunt considerați ca abstracții matematice, obiecte cu proprietăți speciale, care în unele cazuri pot fi reprezentate sub forma unor săgeți.\nSpațiile vectoriale fac obiectul algebrei liniare și sunt bine caracterizate prin dimensiunea lor, care, aproximativ vorbind, specifică numărul de direcții independente în spațiu. Spații vectoriale infinit-dimensionale apar în mod natural în analiza matematică, ca spații de funcții, ale căror vectori sunt funcții. Aceste spații vectoriale sunt, în general, înzestrate cu o structură suplimentară, care poate fi o topologie, care să permită luarea în considerare a aspectelor de proximitate și de continuitate. Printre aceste topologii, cele definite printr-o normă sau produs scalar sunt mai frecvent utilizate, ca având o noțiune de distanță dintre doi vectori. Este în special cazul spațiilor Banach și spațiilor Hilbert, care sunt fundamentale în analiza matematică.\nDin punct de vedere istoric, primele idei care au condus la noțiunea de spațiu vectorial pot fi găsite în geometria analitică, matricile, sistemele de ecuații liniare, și vectorii euclidieni din secolul al XVII-lea. Abordarea modernă, mai abstractă, formulată pentru prima dată de către Giuseppe Peano în 1888, cuprinde obiecte mai generale decât spațiul euclidian, dar o mare parte din teorie poate fi văzută ca o extensie ideilor din geometria clasică, cum ar fi drepte, planuri și analogii în dimensiuni superioare.\nAstăzi, spațiile vectoriale au aplicații în toată matematica, în științe și inginerie. Acestea sunt noțiunile liniar-algebrice adecvate pentru a trata sisteme de ecuații liniare; a oferi un cadru pentru dezvoltarea în serie Fourier, utilizată în rutinele de compresie a imaginilor; sau a oferi un mediu care poate fi folosit pentru tehnici de rezolvare a ecuațiilor cu derivate parțiale. Mai mult, spațiile vectoriale furnizează o modalitate abstractă, independentă de coordonate, de a trata obiecte fizice sau geometrice, cum ar fi tensorii. Aceasta, la rândul său, permite examinarea proprietăților locale ale varietăților prin tehnici de liniarizare. Spațiile vectoriale pot fi generalizate în mai multe moduri, ceea ce duce la mai multe noțiuni avansate în geometrie și algebra abstractă.","url":"https://ro.wikipedia.org/wiki/Spa%C8%9Biu_vectorial","thumbnail_url":"https://upload.wikimedia.org/wikipedia/commons/thumb/a/a6/Vector_add_scale.svg/150px-Vector_add_scale.svg.png"},{"id":"18359","type":"good","language_code":"ro","title":"Ronald Reagan","summary":"Ronald Wilson Reagan, cunoscut mai ales ca Ronald Reagan, (n. 6 februarie 1911, Tampico⁠(d), Tampico Township⁠(d), Illinois, SUA – d. 5 iunie 2004, Bel Air⁠(d), California, SUA) a fost cel de-al patruzecilea președinte al Statelor Unite ale Americii. Prin politica sa intransigentă în confruntarea cu Uniunea Sovietică în perioada războiului rece, a avut o contribuție hotărâtoare la prăbușirea comunismului din răsăritul Europei și la afirmarea Statelor Unite ale Americii ca singura super-putere pentru următoarele decenii. Înainte de a deveni președinte, a fost al 33-a guvernator al Californiei, din 1967 până la 1975, după ce a avut o carieră de actor la Hollywood și a fost lider de sindicat.\nCrescut de o familie săracă în mai multe orășele din nordul statului Illinois, Reagan a absolvit Colegiul Eureka⁠(d) în 1932 și a lucrat la câteva posturi de radio private, fiind crainic sportiv,  după care s-a mutat la Hollywood în 1937, a devenit actor jucand in câteva roluri principale în niște producții importante. Reagan a fost ales de două ori președinte al Screen Actors Guild⁠(d)—sindicat al actorilor—unde a luptat pentru eliminarea influenței comuniste⁠(d). În anii 1950, s-a mutat la televiziune și a fost vorbitor motivațional la fabricile General Electric. Reagan a fost un timp democrat până în 1962, când a devenit conservator și s-a mutat la Partidul Republican. În 1964⁠(d), prin discursul „A Time for Choosing”, a susținut campania prezidențială eșuată a republicanului Barry Goldwater și a devenit cunoscut la nivel național ca un nou purtător de cuvânt conservator. Construind o rețea de susținători, a fost ales guvernator al Californiei⁠(d) în 1966. Ca guvernator, Reagan a crescut taxele, a transformat deficitul bugetar de stat în excedent, a discutat cu protestatarii la Universitatea din California, a comandat trupele Gărzii Naționale⁠(d) în timpul mișcărilor de protest din 1969, fiind reales în 1970⁠(d). A candidat de două ori fără succes pentru a fi nominalizat candidat republican la alegerile prezidențiale din 1968⁠(d) și 1976⁠(d); patru ani mai târziu, a fost nominalizat candidat și a câștigat alegerile, devenind cel mai în vârstă președinte ales al SUA de până atunci, învingându-l pe președintele de atunci, Jimmy Carter, în 1980⁠(d).\nAjuns președinte în 1981, Reagan a implementat noi inițiative economice și politice. Politicile sale orientate spre zona de piață a ofertei⁠(d), poreclite „Reaganomics”, au susținut scăderea impozitelor pentru stimularea creșterii economice, controlul rezervelor de stat pentru frânarea inflației, dereglementarea economică și reducerea cheltuielilor guvernamentale. În perioada primului său mandat a supraviețuit unei tentative de asasinat⁠(d) și a stimulat lupta împotriva drogurilor⁠(d).\nÎn timpul celor două mandate, în economie a avut loc o reducere a inflației de la 12.5% la 4.4% și o creștere medie anuală a PIB-ului de 3,4; în timp ce Reagan a decretat tăieri la cheltuielile discreționare domestice, tăierile taxelor și creșterea cheltuielilor militare au contribuit la creșterea per total a acoperirilor federale, chiar după reglarea inflației. La baza celei de-a doua campanii prezidențiale a lui Reagan a stat noțiunea „Morning in America⁠(d)”, câștigând cu o majoritate zdrobitoare de voturi în 1984⁠(d), având cea mai mare victorie din partea colegiilor electorale din istoria americană. Politica externă a dominat cel de-al doilea mandat, în ea fiind inclus Războiul Rece, bombardarea Libiei⁠(d) și afacerea Iran–Contra⁠(d). \nA descris în public Uniunea Sovietică drept „Imperiul Răului”, iar în timpului faimosului discurs de la Poarta Brandenburg, președintele Reagan i-a cerut Secretarului General al Partidului Comunist al Uniunii Sovietice, Mihail Gorbaciov, „dărâmați acest zid!”. A schimbat politica Războiului Rece de la destindere la rollback⁠(d), escaladând cursa înarmării cu URSS, iar în acest răstimp a participat la discuții cu Gorbaciov, care au culminat cu Tratatul INF⁠(d), care a micșorat arsenalele nucleare ale ambelor țări. Președinția lui Reagan a avut loc într-o perioadă de declin a Uniunii Sovietice, iar la doar zece luni de la sfârșitul mandatului, Zidul Berlinului a căzut, Germania s-a reunit în următorul an, iar pe 26 decembrie 1991, la aproape trei ani după ce Reagan a părăsit funcția, Uniunea Sovietică s-a dizolvat.\nCând Reagan a părăsit funcția în 1989, cota sa de popularitate atinsese 68%, egalându-l în acest sens pe Franklin D. Roosevelt și fiind egalat ulterior si de Bill Clinton, care avea să devina presedinte in 1992, acestea fiind cele mai mari succese la public ale unor președinți care au părăsit funcția, din epoca modernă.A fost primul președinte de după Dwight D. Eisenhower care a deținut două mandate, după ce o succesiune de cinci președinți anteriori cu un singur mandat, unii din cauza unor împrejurări deosebite. Deși la început plănuia să aibă o perioadă post-prezidențială activă, Reagan a dezvăluit în 1994 că fusese diagnosticat cu boala Alzheimer, cu un an înainte. A apărut în public pentru ultima dată la înmormântarea lui Richard Nixon⁠(d). A murit zece ani mai târziu⁠(d) în 2004 la vârsta de 93 de ani. \nO persoană emblematică printre republicani, are o poziție favorabilă în clasificările istorice ale președinților SUA⁠(d), iar activitatea sa prezidențială a constituit o realiniere pentru politicile conservatoare din SUA.","url":"https://ro.wikipedia.org/wiki/Ronald_Reagan","thumbnail_url":"https://upload.wikimedia.org/wikipedia/commons/thumb/1/16/Official_Portrait_of_President_Reagan_1981.jpg/150px-Official_Portrait_of_President_Reagan_1981.jpg"},{"id":"1837967","type":"good","language_code":"ro","title":"Vicina (oraș)","summary":"Vicina (cunoscută și sub alte nume precum Bitzina – forma grecizată, Disina, Fenikah – în arabă) a fost un oraș – port dunărean cu perioada maximă de dezvoltare situată în a doua jumătate a secolului al XIII-lea și în primele 2-3 decenii ale secolului al XIV-lea (epocă în care teritoriul acestuia a fost controlat de Imperiul Bizantin), în acele vremuri fiind cel mai important centru comercial situat în arealul Dunării de jos.Asupra localizării sale nu există un consens unanim, dar aproape toți cercetătorii îl plasează în Dobrogea de Nord. Cele mai probabile localizări sunt reprezentate de aceea de la Păcuiul lui Soare și de aceea din zona Isaccea, Inițial a fost o cetate bizantină mai veche, care a fost transformată arhitectural de genovezi în secolele XIII-XIV, în epoca controlului politic și economic al acestora asupra litoralului Mării Negre și al gurilor Dunării. Perioada sa de înflorire a început într-o epocă în care centrul de greutate al activității economice a Dobrogei s-a mutat spre nord. Administrația a fost genoveză. În economia sa negoțul maritim a fost un factor determinant. Orașul a deservit atât teritoriile Moldovei și Munteniei înainte de întemeierea statelor românești, cât și Cnezatul Haliciului sau Imperiul Mongol. Într-o fază târzie, portul a deservit însă și nevoi ale negustorilor sași din Transilvania.Decăderea sa a survenit într-un context în care ca urmare a avansului religiei islamice produs spre 1340, s-a declanșat o ofensiva mongolă împotriva coloniilor occidentale din întreg spațiul pontic, context asociat atât cu refluxul autorității bizantine ca urmare a unui conflict cu genovezii, cât și cu refluxul ulterior al autorității mongole stabilizatoare sub presiunea unei contraofensive creștine. Ca efect al tulburărilor politice și al conflictelor militare precum și al noului status quo instalat, s-a produs regresul comerțului din Marea Neagră și reorientarea rutelor comerciale, reorientare în urma căreia Vicina – treptat părăsită de către populația creștină și aflată într-o poziție lăturalnică, nu a mai servit drept principală piață de desfacere.Într-un areal în care Dobrogea, cu o viață ecleziastică cu o ierarhie locală cristalizată și aflată în contact cu Imperiul Bizantin, surclasa material și spiritual restul celorlalte regiuni românești, în perioada secolelor XII-XIV Vicina a fost unul dintre centrele bisericești mai însemnate din arealul Dunării inferioare și una dintre metropolele sediu de debut al contrapropagandei ortodoxe. Într-un moment în care Biserica Catolică era în ofensivă pe mai multe fronturi misionare, atât în zona Carpaților sau sud-vestul Rusiei cât și la Dunărea de Jos și în Peninsula Balcanică, într-un teritoriu tot mai frecventat de negustorii și prelații catolici Vicina a devenit astfel în secolul al XIII-lea reședința unei mitropolii ortodoxe cu ierarhi greci dependentă de Patriarhia de la Constantinopol, mitropolie care a dăinuit până în preajma anului 1359. Iachint de Vicina, primul mitropolit al Ungro-Vlahiei, a fost și ultimul mitropolit de Vicina.Deși centru de răspândire al ortodoxiei prin excelență, s-a consemnat aici însă și prezența unor clerici și călugări catolici precum și a unei reședințe franciscane, instrumente prin care Biserica Catolică și-a disputat cu Biserica Ortodoxă activitatea de prozelitism și cea misionară în zonă.","url":"https://ro.wikipedia.org/wiki/Vicina_(ora%C8%99)","thumbnail_url":"https://upload.wikimedia.org/wikipedia/commons/thumb/5/5c/Vicina_map.jpg/150px-Vicina_map.jpg"},{"id":"185922","type":"good","language_code":"ro","title":"Basiliskos","summary":"Flavius Basiliscus, sau Basiliskos (d. 476/477) a fost un împărat al Imperiului Roman de Răsărit, membru al Dinastiei Leonide, care a domnit pentru scurt timp (9 ianuarie 475–august 476), când împăratul Zenon a fost izgonit din Constantinopol din cauza unei revolte.\nBasiliskos era fratele împărătesei Aelia Verina, soția împăratului Leon I (457–474). Relația sa cu împăratul i-a permis să urmeze o carieră militară care, după câteva succese la început, a luat sfârșit în 468, după ce a condus dezastruoasa invazie bizantină a Africii vandale, una dintre cele mai mari operațiuni militare ale Antichității târzii.\nBasiliskos a preluat puterea în 475, exploatând nepopularitatea împăratului Zenon, succesorul „barbar” al lui Leon, și un complot organizat de Verina care l-a obligat pe Zenon să plece din Constantinopol. În timpul scurtei sale domnii, însă, Basiliskos și-a înstrăinat susținătorii din rândurile bisericii, ca și pe locuitorii Constantinopolului, promovând monofizismul, în opoziție cu credința calcedoniană. Politica sa de a-și asigura puterea prin numirea de oameni loiali în roluri-cheie i-a atras antipatia unor figuri importante de la curte, inclusiv pe sora sa Verina. Astfel, când Zenon a încercat să redobândească imperiul, nu s-a confruntat cu nicio opoziție, a intrat triumfător în Constantinopol, și l-a capturat și ucis pe Basiliskos și pe familia sa.\nLupta dintre Basiliskos și Zenon a împiedicat Imperiul Roman de Răsărit să intervină pentru a opri căderea Imperiului Roman de Apus, care a avut loc la începutul lui septembrie 476. Când liderul tribului herulilor, Odoacru, l-a detronat pe împăratul occidental Romulus Augustus, trimițând regalia imperială la Constantinopol, Zenon abia își recâștigase tronul, și nu a mai putut face altceva decât să-l numească pe Odoacru dux al Italiei, punând capăt existenței Imperiului Roman de Apus.","url":"https://ro.wikipedia.org/wiki/Basiliskos","thumbnail_url":"https://upload.wikimedia.org/wikipedia/commons/thumb/8/88/Solidus_Basiliscus-RIC_1003.jpg/150px-Solidus_Basiliscus-RIC_1003.jpg"},{"id":"1874716","type":"good","language_code":"ro","title":"Legiunea Voluntarilor Români din Italia","summary":"Legiunea Voluntarilor Români din Italia a fost o mare unitate militară reprezentată de un corp de voluntari de naționalitate română, cu drapel propriu, aflată în Italia în timpul perioadei acesteia de beligeranță din Primul Război Mondial. Voluntarii acestei mari unități au fost selectați din rândurile prizonierilor de război austro-ungari de naționalitate română, aflați pe teritoriul statului italian.\nEforturile diplomatice și politice pentru înființarea Legiunii – parte a unui efort complex de formare a unor asemenea unități în principalele țări beligerante, au durat aproape doi ani și au început din iulie 1916. Aceste eforturi au căpătat consistență în Italia după „Congresul națiunilor asuprite din Austro-Ungaria” desfășurat în aprilie 1918 la Roma, într-o perioadă în care Italia a devenit interesată de demersuri suplimentare pentru a grăbi destrămarea statului Austro-Ungar.\nÎn urma unor cereri de înrolare pentru a lupta împotriva Austro-Ungariei, voluntarii au fost încorporați începând cu luna iulie 1918 în Armata Regală Italiană, pentru a fi încadrați începând din luna octombrie a aceluiași an într-o mare unitate cu specific național. În intervalul iulie-octombrie 1918 s-au format trei companii, iar începând din octombrie până în februarie 1919 trei regimente, cu numele de „Horea”, „Cloșca” și „Crișan”. Echiparea și dotarea unităților și subunităților constituite s-a făcut cu material militar italian.\nDoar cele trei subunități formate până în octombrie 1918 au luptat efectiv până la armistițiul din 3 noiembrie 1918. Cu excepția acestora, care la momentul respectiv nu erau formal încadrate Legiunii, singura unitate formată, încadrată și echipată a marii unități a fost Regimentul Nr. 1 „Horea”.\nDupă armistițiul de pe frontul italian, atât datorită dorinței reprezentanților mișcărilor de eliberare românești de pe teritoriul Austro-Ungariei, cât și datorită unor considerente strategice legate de viziunea postbelică a conducătorilor italieni, formarea Legiunii a continuat. După ce însă în anul 1919 România a solicitat întoarcerea din Italia a foștilor prizonieri de război, pe fondul evenimentelor revoluționare din Rusia și din Ungaria, întregul efectiv al Legiunii s-a repatriat în intervalul septembrie – decembrie 1919. Ajunși în România însă, pe fondul suspiciunii că ar fi putut servi ca mijloc de penetrare postbelică italiană în regiunea Dunării, soldații au fost dezarmați și corpul ofițeresc italian repatriat. Totuși, soldații au fost ulterior încorporați în Armata Regală Română și unitățile au fost trimise în Transilvania și Bucovina, o parte dintre acestea participând la operațiile militare pentru apărarea Marii Uniri din perioada 1918-1920.","url":"https://ro.wikipedia.org/wiki/Legiunea_Voluntarilor_Rom%C3%A2ni_din_Italia","thumbnail_url":"https://upload.wikimedia.org/wikipedia/commons/thumb/d/d0/Legione_Romena_postcard.jpg/150px-Legione_Romena_postcard.jpg"},{"id":"1914572","type":"good","language_code":"ro","title":"Firewatch","summary":"Firewatch este un joc video first-person de aventură și mister, dezvoltat de Campo Santo și publicat de Campo Santo și Panic. Jocul a fost lansat în februarie 2016 pentru Linux, Microsoft Windows, OS X, PlayStation 4, și ulterior pentru Xbox One în septembrie 2016.\nPovestea urmărește un pădurar pe nume Henry, din Pădurea Națională Shoshone, în anul 1989, la puțin timp după incendiile din Yellowstone din 1988. La o lună după ce a primit slujba, lucruri stranii încep să se petreacă, atât lui, cât și superioarei sale, Delilah, care se leagă cu niște evenimente ce s-au petrecut în acel loc în urmă cu câțiva ani. Henry interacționează cu Delilah folosind o stație de emisie-recepție, jucătorul având opțiuni de replici pentru a comunica. Schimburile sale de replici cu Delilah influențează felul în care se dezvoltă relația dintre cei doi. Jocul a fost regizat de Olly Moss și Sean Vanaman, scenariul scris de Chris Remo, Jake Rodkin, Moss și Vanaman, și produs de Gabe McGill și artista Jane Ng. Lumea jocului a fost modelată de Ng, și s-a bazat pe o pictură de-a lui Moss. Designul este inspirat din reclamele New Deal de la Serviciul Național al Parcurilor și de cercetări întreprinse la Parcul Național Yosemite.\nJocul a fost primit pozitiv de către critici, la capitolele poveste, personaje, dialog, gameplay, și design, dar finalul a fost criticat. Firewatch a câștigat premiul de Cea mai bună experiență vizuală 3D la premiile Unity 2016, Cel mai bun joc independent la Premiile Golden Joystick 2016, Cea mai bună narațiune la Premiile Game Developers Choice 2017 și Cel mai bun joc de debut la Premiile British Academy Games 2017. La sfârșitul anului 2016, jocul a fost vândut în peste 1 milion de copii. Un film bazat pe acest joc este în dezvoltare.","url":"https://ro.wikipedia.org/wiki/Firewatch","thumbnail_url":null},{"id":"1914873","type":"good","language_code":"ro","title":"Spec Ops: The Line","summary":"Spec Ops: The Line este un joc video de tip third-person shooter, dezvoltat de studioul german Yager Development și publicat de 2K Games. A fost lansat pe 26 iunie 2012 în America de Nord și pe 29 iunie 2012 la nivel internațional, pentru platformele Microsoft Windows, Xbox 360 și PlayStation 3. A fost portat pentru OS X și Linux în 2013 și, respectiv, 2015. Este cel de-al unsprezecelea joc, reboot al seriei Spec Ops și primul joc de la Spec Ops: Airborne Commando (2002) încoace. Motorul grafic al jocului este Unreal Engine 3.\nJucătorul îl controlează pe căpitanul Martin Walker, trimis într-un Dubai post-apocaliptic împreună cu o echipă Delta Force de elită într-o misiune de recunoaștere. Pe parcursul jocului, Walker are halucinații și observă ororile războiului. În joc, jucătorii se pot ascunde, pot sări peste obstacole și îi pot împușca pe inamici cu o varietate de arme. Nisipul este un element important al gameplay-ului, deoarece poate fi manipulat pentru a învinge inamicii. Pe parcursul jocului, jucătorului i se va cere să ia decizii, unele fiind imorale. Un mod multiplayer, dezvoltat de Darkside Game Studios, este inclus în joc, permițându-le jucătorilor să participe atât în misiuni co-operative, cât și competitive.\nYager a început dezvoltarea jocului în 2007. Echipa s-a inspirat din mai multe surse, inclusiv din nuvela Inima întunericului și filmul Apocalypse Now pentru cadrul și povestea jocului. Jocul a fost proiectat a fi solicitant din punct de vedere moral, pentru ca jucătorii să se întrebe dacă războiul într-un joc video este sau nu distractiv. Jocul a suferit multiple amânări, iar echipa a folosit acele perioade de timp pentru a finisa jocul și a crește ritmul gameplay-ului. Coloana sonoră a jocului a fost compusă de Elia Cmíral. \nSpec Ops: The Line a primit recenzii pozitive din partea criticilor. Ei au lăudat narațiunea și temele abordate, dar au criticat modul multiplayer și gameplay-ul third person. Spec Ops: The Line a fost un eșec comercial și nu a reușit să atragă atenția pe care distribuitorul Take-Two Interactive o dorea, cu toate că a avut multiple nominalizări la categoria Jocul Anului. Yager a declarat că nu va exista o continuare a jocului. Jocul a fost interzis în Emiratele Arabe Unite din cauza descrierii Dubaiului ca o ruină.","url":"https://ro.wikipedia.org/wiki/Spec_Ops:_The_Line","thumbnail_url":null},{"id":"1915172","type":"good","language_code":"ro","title":"Omul de aur","summary":"Omul de aur se poate referi la:\n\no lucrare literarăOmul de aur (Az arany ember) (1872) - roman de Mór Jókai\nOmul de aur (Az arany ember) (1885) - dramatizare a romanului lui Mór Jókai\nOmul de aur (El hombre de oro) (1915) - roman de Rufino Blanco-Fombona\nOmul de aur (The Golden Man) (1953) - nuvelă de Philip K. Dickun filmOmul de aur (1919) - film regizat de Alexander Korda după romanul lui Mór Jókai\nOmul de aur (1936) - film regizat de Béla Gaál după romanul lui Mór Jókai\nOmul de aur (1962) - film regizat de Viktor Gertler după romanul lui Mór Jókai\nOmul de aur (2005) - film TV regizat de Péter Gárdos după romanul lui Mór Jókai","url":"https://ro.wikipedia.org/wiki/Omul_de_aur","thumbnail_url":null},{"id":"1918476","type":"good","language_code":"ro","title":"Operațiunea Donnerkeil","summary":"Operațiunea Donnerkeil (Unternehmen Donnerkeil, Operațiunea Trăsnetul) a fost numele de cod pentru o operațiune militară germană din a doua conflagrație mondială. Donnerkeil urmărea obținerea superiorității aeriene pentru sprijinirea operațiunii inițiată de marina militară germană sub regimul nazist (Kriegsmarine), cunoscută sub numele de  Operațiunea Cerberus.\nÎn anul 1941, vasele de suprafață ale forțelor navale germane au executat o serie de misiuni împotriva vaselor comerciale în colaborare cu submarinele care au participat la Bătălia Atlanticului. În ianuarie 1941 a fost lansată Operațiunea Berlin, iar în mai același an a fost lansată Operațiunea Rheinübung. Superioritatea vaselor de suprafață a Royal Navy a împiedicat însă unitățile germane să se întoarcă în bazele din Marea Baltică. Navele germane de suprafață care au supraviețuit bătăliilor navale, Scharnhorst, Gneisenau și crucișătorul Prinz Eugen, își găsiseră adăpost în portul francez Brest. De-a lungul întregului an 1941, bombardierele britanice au executat misiuni împotriva docurilor care adăposteau navele germane. Distanța relativ mică la care se aflau aeroporturile forțelor militare britanice (Royal Air Force) a permis echipajelor să execute un mare număr de misiuni într-o succesiune rapidă. Ca urmare a atacurilor britanice, Adolf Hitler a cerut Înaltului Comandament Naval (Oberkommando der Marine) să mute navele în afara razei de acțiune a bombardierelor inamice. \nÎn decembrie 1941, Oberkommando der Luftwaffe (Înaltul Comandament al Forțelor Aeriene) a primit ordinul să conceapă un plan pentru asigurarea superiorității aeriene în timpul operațiunii de transfer al celor trei vase germane din Franța în porturile Mării Nordului prin Canalul Mânecii. Generalul Adolf Galland a conceput planul pentru asigurarea acoperirii aeriene a operațiunii navale. operațiunea navală Cerberus și cea aeriană Donnerkeil au fost lansate pe 11 februarie 1942. Germanii au reușit să obțină un avantaj important la începutul operațiunii, surprinzând pe picior greșit forțele navale și aeriene britanice. Vasele germane au ajuns cu pierderi minime la baze pe 13 februarie 1942, la doar două zile după lansarea Cerberus și Donnerkeil.\nÎn timpul traversării Canalului Mânecii, Luftwaffe a respins toate atacurile britanice împotriva vaselor germane. În timpul luptelor aeriene care au avut loc deasupra Canalului Mânecii, britanicii au suferit pierderi grele, fără să obțină vreun câștig cât de mic. În schimb, pierderile germane au fost limitate, iar operațiunea și-a atins obiectivul propus.","url":"https://ro.wikipedia.org/wiki/Opera%C8%9Biunea_Donnerkeil","thumbnail_url":"https://upload.wikimedia.org/wikipedia/commons/thumb/c/c8/EnglishChannel.jpg/150px-EnglishChannel.jpg"},{"id":"1924403","type":"good","language_code":"ro","title":"Războiul Livonian","summary":"Războiul Livonian (1558–1583) a fost purtat pentru controlul asupra Vechii Livonii (în teritoriul actual al Estoniei și Letoniei), când Țaratul Rusiei s-a confruntat cu o coaliție fluctuantă formată din Danemarca–Norvegia, Regatul Suediei și cu Uniunea (mai întâi personală, devenită pe parcursul războiului statală) dintre Marele Ducat al Lituaniei și Regatul Poloniei.\nÎn perioada 1558–1578 Rusia a dominat regiunea cu succesele militare inițiale de la Dorpat (Tartu) și Narva. Dizolvarea de către Rusia a Confederației Livone⁠(d) a adus Polonia și Lituania în conflict, în timp ce Suedia și Danemarca au intervenit ambele între 1559 și 1561. A apărut Estonia Suedeză în ciuda invaziilor constante ale Rusiei și Frederick al II-lea al Danemarcei a cumpărat fosta Episcopie de Ösel–Wiek⁠(en), pe care a pus-o sub controlul fratelui său Magnus de Holstein⁠(en). Magnus a încercat să-și extindă posesiunile din Livonia creând un regat al Livoniei⁠(en), vasal Rusiei, stat ce a existat cu numele până la defecțiunea lui Magnus din 1576.\nÎn 1576 principele Ștefan Báthory a devenit rege al Poloniei și mare duce al Lituaniei și a întors soarta războiului cu succese între 1578 și 1581, inclusiv ofensiva comună suedo-polono-lituaniană din bătălia de la Wenden⁠(en). Aceasta a fost urmată de o campanie extinsă prin Rusia⁠(en) culminând cu lungul și dificilul asediu al Pskovului. Conform Armistițiului de la Jam Zapolski din 1582, care a pus capăt războiului între Rusia și Uniunea Polono–Lituaniană, Rusia și-a pierdut toate fostele posesiuni din Livonia și Poloțk în favoarea Poloniei–Lituaniei. În anul următor, Suedia și Rusia au semnat Armistițiul de la Plussa⁠(en), prin care Suedia dobândea mare parte din Ingria și nordul Livoniei, păstrând și Ducatul Estoniei.","url":"https://ro.wikipedia.org/wiki/R%C4%83zboiul_Livonian","thumbnail_url":"https://upload.wikimedia.org/wikipedia/commons/thumb/c/c8/Siege_of_Narva_1558.jpg/150px-Siege_of_Narva_1558.jpg"},{"id":"1924984","type":"good","language_code":"ro","title":"Corneliu Ionescu","summary":"Corneliu Ionescu (n. 20 februarie 1956, Pitești, România) este un pictor român contemporan, reprezentant al expresionismului și postmodernismului. Încă din anii liceului și apoi la Academia de Arte din București a avut dascăli pe Sorin Ilfoveanu, Zamfir Dumitrescu și pe Ștefan Câlția. La academie a fost elevul profesorului Gheorghe Șaru.\nPentru o lungă perioadă, după absolvirea academiei, a fost creatorul pasional al naturilor statice redefinind constant elementele constitutive și deosebit de expresive cum erau fructierele, vazele și instrumentele muzicale. În acest mod și-a constituit identitatea stilistică a acestei perioade de creație, printr-o paletă simplă, alcătuită din alb, negru și câteva griuri colorate reci. Accentele cromatice calde erau rarisime, ele având rolul de a centra vizual compoziția.\nOdată cu tematica balerinelor, s-au produs transformări importante în abordarea cromatică a compozițiilor. Din anul 2001, cromatica s-a încălzit continuu, lăsând loc în structura creației lui Corneliu Ionescu galbenului, roșului și portocaliului. Siluetele balerinelor au fost puse în diferite ipostaze, în atmosfere contemplative și grațioase, mai ales în posturi statice, imaginile pe care artistul le-a creat de atunci încoace devenind pentru opera sa cele mai cunoscute din întreaga sa carieră.\nÎncepând din anul 1989, Corneliu Ionescu a început să fie cunoscut de către publicul de artă plastică din România drept „pictorul balerinelor”. A fost comparat adesea cu Edgar Degas și a și devenit un fel de Degas autohton, care, fără să ia în considerare riscul căderii în monotonie și manierism, a reușit să-și găsească succesul concentrându-se pe un singur subiect.\n\nDansatoarele sunt surprinse în lucrările sale în diferite ipostaze umane, calde, firești, stând parcă fiecare pe unde poate, în culise, lângă artist sau în atelierul său. Corneliu Ionescu reușește prin opera sa, să redea o imagine de impact în arta vizuală și în același timp foarte agreabilă. Opera sa este asociată în principal cu tematica dansului și a expresiei corporale surprinsă în ipostaze coregrafice cu eleganță și cu o senzualitate teatrală remarcabilă.","url":"https://ro.wikipedia.org/wiki/Corneliu_Ionescu","thumbnail_url":"https://upload.wikimedia.org/wikipedia/commons/thumb/3/3e/Corneliu_Ionescu.jpg/150px-Corneliu_Ionescu.jpg"},{"id":"19326","type":"good","language_code":"ro","title":"Afrodita","summary":"Afrodita (în greacă veche Ἀφροδίτη) este în mitologia greacă zeița frumuseții și a iubirii. În mitologia romană îi corespunde zeița Venus.\nSimbolurile majore ale Afroditei includ mirtul, trandafirul, porumbelul, vrabia și lebăda. Cultul Afroditei  provine din  religia canaanită antică , dedicat zeiței feniciene Astarte,  înrudită  cu zeița asiro-babiloniană  Ishtar, al cărui cult s-a bazat pe  cultul sumerian dedicat zeiței Inanna. Principalele centre de cult ale Afroditei erau  Cythera, Cipru, Corint și Atena. Festivalul ei principal a fost Afrodisia, care era sărbătorit anual în mijlocul verii. În Laconia, Afrodita a fost venerată ca o zeiță războinică. Ea a fost, de asemenea, zeița protectoare a prostituției în Grecia antică, o asociație care i-a determinat pe erudiții timpurii să propună conceptul de „prostituție sacră” în cultura greco-romană.\nÎn Teogonia lui Hesiod, Afrodita se naște în largul coastei Cythera din spuma mării produsă de  testiculele lui Uranus, pe care fiul său Cronos le-a tăiat și aruncat în mare. Cu toate acestea, în Iliada lui Homer, ea este fiica lui Zeus și a lui Dione. Platon, în  simpozionul său, afirmă că aceste două origini aparțin de fapt unor entități separate: Afrodita Urania și Afrodita Pandemos . Afrodita avea multe alte epitete, fiecare subliniind un aspect diferit al aceleiași zeițe, folosit de un cult local diferit. Astfel, era cunoscută și sub numele de „Cytherea” („Doamna Cythera”) și „Cypris” („Doamna Ciprului”), deoarece ambele locații pretindeau a fi locul ei naștere.\nÎn  mitologia greacă , Afrodita era căsătorită cu Hefaistos, zeul focului, al fierarilor și al prelucrării metalelor. Afrodita îi era deseori necredincioasǎ și avea mulți iubiți; în  Odiseea, ea este prinsă în actul adulterului cu Ares, zeul războiului. În Primul imn homeric către Afrodita, ea îl seduce pe păstorul muritor Anchise. Afrodita a fost, de asemenea, mama surogat și iubita păstorului muritor Adonis, care a fost ucis de un mistreț. Alături de Atena și Hera, Afrodita a fost una dintre cele trei zeițe a căror rivalitate a dus la începutul  Războiului troian și ea joacă un rol major pe tot parcursul Iliadei. Afrodita a fost prezentată în   Arta occidentală ca simbol al frumuseții feminine și a apărut în numeroase lucrări din literatura occidentală. Ea este o zeitate majoră în Religiile neopăgâne, inclusiv în Biserica Afroditei, Wicca și Elenismos.","url":"https://ro.wikipedia.org/wiki/Afrodita","thumbnail_url":"https://upload.wikimedia.org/wikipedia/commons/thumb/b/bf/Statue_of_Aphrodite._2nd_cent._A.D.jpg/150px-Statue_of_Aphrodite._2nd_cent._A.D.jpg"},{"id":"1935918","type":"good","language_code":"ro","title":"Stronger","summary":"Stronger este al cincilea album de studio creat de interpreta de muzică pop de origine americană Kelly Clarkson. A fost lansat pe 25 octombrie 2011. A primit patru nominalizări la Premiile Grammy, câștigând unul.","url":"https://ro.wikipedia.org/wiki/Stronger","thumbnail_url":"https://upload.wikimedia.org/wikipedia/ro/thumb/5/53/Nocover.jpg/150px-Nocover.jpg"},{"id":"1936","type":"good","language_code":"ro","title":"Cluj-Napoca","summary":"Cluj-Napoca, numit doar Cluj până în 1974 și în limbajul cotidian, (în maghiară Kolozsvár, în germană Klausenburg, în idiș קלויזנבורג Cloizânburg) este municipiul de reședință al județului Cluj, Transilvania, România. Având 324.576 de locuitori la recensământul din 2011, este al doilea oraș ca populație din țară. Cu o istorie de peste două milenii, orașul este supranumit Inima Transilvaniei sau Orașul comoară.Clujul este situat în nordul Depresiunii Transilvaniei, între Munții Apuseni și Câmpia Transilvaniei, pe valea râului Someșul Mic la confluența cu râul Nadăș și cinci alte pâraie. Datorită geografiei locale, orașul s-a dezvoltat mai ales pe axa est-vest, de-a lungul limitei sudice a Podișului Someșan, fiind flancat la sud de dealul Feleac, iar la nord de dealul Lomb. Hotarele administrative ale municipiului cuprind o arie de 179,5 km², iar suprafața construită a municipiului era de 36 km² în 2020.Istoria Clujului începe cu popularea teritoriului orașului modern de triburi de daci și celți, care se presupune că au dat zonei denumirea de Napoca, și cucerirea acestuia de către Imperiul Roman. Promovat la rang de colonia, castrul roman Napoca este pentru o perioadă capitala provinciei Dacia Porolissensis. După retragerea romană și secole de invazii ale popoarelor migratoare, Clujul a fost repopulat cu coloniști sași în secolul XIII, aceștia constituind majoritatea populației până în secolul al XV-lea, orașul devenind ulterior majoritar maghiar. Clujul a găzduit mai multe sesiuni ale Dietei Transilvaniei și a fost capitala administrativă a Principatului Transilvaniei în secolul al XVIII-lea și secolul al XIX-lea (alternativ cu Sibiul). În secolul al XX-lea Clujul a devenit parte din România, iar populația orașului s-a schimbat treptat din majoritar maghiară în română.Clujul este unul din cele mai importante centre academice, culturale și economice din România. Acesta găzduiește sediile unor firme importante pe plan național, precum Banca Transilvania, producătorul de farmaceutice Terapia, producătorul de cosmetice Farmec și Berăria Ursus. Din mediul academic clujean fac parte: Universitatea Babeș-Bolyai, cea mai mare și veche instituție academică din țară, Universitatea Tehnică din Cluj-Napoca și Universitatea Sapientia, cea mai mare universitate cu predare în limba maghiară din România.","url":"https://ro.wikipedia.org/wiki/Cluj-Napoca","thumbnail_url":"https://upload.wikimedia.org/wikipedia/commons/thumb/3/3a/Romania-2382_-_View_from_Hotel_%287794313314%29.jpg/150px-Romania-2382_-_View_from_Hotel_%287794313314%29.jpg"},{"id":"1938022","type":"good","language_code":"ro","title":"Linia de demarcație în Transilvania (1918-1919)","summary":"Linia de demarcație în Transilvania în intervalul 1918-1919 a reprezentat o prelungire geografică în spațiul transilvan a liniei convenționale cu rol de delimitare a zonei de contact dintre trupele Antantei victorioase și cele ale Ungariei învinse – ca stat succesor al Imperiului Austro-Ungar. Această linie a avut un scop strict militar de separare geografică provizorie, urmând ca linia politică definitivă de demarcație  (frontiera) să fie fixată prin tratativele de pace ulterioare.\nEvoluția liniei de demarcație între trupele ungare și cele române a consemnat 4 aliniamente succesive, deplasate progresiv spre vest. Contextul a fost reprezentat de obiectivele postbelice fundamental antagonice ale politicilor taberelor maghiară și română, anume menținerea integrării teritoriale a Ungariei și, în mod deosebit, păstrarea Transilvaniei – de partea maghiară (cel puțin până la momentul unor decizii teritoriale ferme ale Conferinței de Pace), respectiv preluarea puterii statale în Transilvania și maximalizarea gradului de ocupare militară a teritoriului, pentru a asigura succesul solicitărilor teritoriale – de partea română.\nUn prim aliniament delimitat la nord de cursul Someșului Mare, ulterior răsfrânt spre Târgu Mureș – astfel încât să urmeze cursul Mureșului până la vărsarea în Tisa, a fost consemnat la 13 noiembrie 1918, la Belgrad, printr-o Convenție militară de armistițiu. Deoarece România semnase anterior o pace separată cu inamicul, fiind considerată, astfel, un stat necombatant, n-a fost invitată la semnarea respectivei Convenții și nici nu i s-a cerut părerea în ceea ce privește prevederile ei. Românii nu s-au împăcat însă niciodată cu unele prevederi ale acestui act, mai ales cu cele care au avut ca subiect trasarea liniei de demarcație și menținerea administrației transilvănene sub control ungar. Considerate, totuși, mai târziu, aliate, trupele române au trecut Carpații Orientali și, fără incidente majore, au ocupat, până la 15 decembrie ,  aliniamentul desemnat, în pofida demersurilor politice, diplomatice și militare făcute de guvernul ungar, cu speranța împiedicării instituirii controlului militar românesc în Transilvania.\nMai puternică militar în acel moment și mai agresivă, ca urmare a unor tratative duse cu sprijinul generalului francez Berthelot, România și-a deplasat trupele până la aliniamentul Baia-Mare - Dej - Cluj - Deva, ocupându-l deja pe data de 24 decembrie 1918. Deși în faza inițială structurile de conducere ungare locale au refuzat să retragă soldații mobilizați între timp pentru a face față înaintării române, guvernul Ungariei și-a dat în final, acordul pentru aceasta. Conducerea aparatului administrativ regional maghiar, precum și comandamentul său militar au rămas însă pe loc, într-un act simbolic dorit a semnaliza continuitatea juridică, iar trupele ungare au început să se concentreze în nord-estul depresiunii transilvane.\nForțele armate române au continuat să preseze încet înainte și, ca urmare a eforturilor Guvernului României și ale Consiliului Dirigent, linia de demarcație a fost mutată pe linia Sighetu Marmației-Baia Mare-Zalău-Ciucea-Zam, aliniament pe care trupele s-au oprit în 22 ianuarie 1919, la ordinul aliaților francezi. Iarna care a urmat a fost folosită pentru organizarea și antrenarea temeinică a trupelor române din Transilvania, dar incapacitatea Antantei de a respecta acordurile încheiate, precum și avansul constant pe teren al trupelor române au determinat însă guvernul ungar să ia în considerare posibilitatea de rezistență armată. O nouă armată maghiară s-a constituit pe resturile celei vechi și, drept consecință, de-a lungul liniei de demarcație incidentele armate în care au fost implicate trupele ungare și române s-au multiplicat semnificativ, căpătând aspectul unor lupte cu anvergură locală.\nLa 26 februarie, într-un context în care România a devenit un factor semnificativ al planurilor comandanților militari francezi de intervenție împotriva Rusiei Sovietice, Conferința de Pace a trasat o nouă linie de demarcație aflată între Satu-Mare și Arad. Comunicarea noii decizii către guvernul maghiar a căpătat însă, în contextul deteriorării rapide a situației militare aliate din Ucraina, un caracter ultimativ, ducând la o criză politică ungară finalizată cu instalarea unui guvern comunist la Budapesta. Decizia s-a dovedit inacceptabilă pentru oficialii maghiari, noul regim considerându-se în stare de război cu România. În Ungaria a fost decretată mobilizarea generală și statul maghiar a căutat să colaboreze militar cu Rusia bolșevică printr-o alianță ofensivă și defensivă. Ultimele tentative de negociere au eșuat, astfel că la 16 aprilie 1919, trupele române au declanșat o ofensivă generală pentru a avansa dincolo de vestul Munților Apuseni.","url":"https://ro.wikipedia.org/wiki/Linia_de_demarca%C8%9Bie_%C3%AEn_Transilvania_(1918-1919)","thumbnail_url":"https://upload.wikimedia.org/wikipedia/commons/thumb/7/74/Vix_Note_HU.JPG/150px-Vix_Note_HU.JPG"},{"id":"194501","type":"good","language_code":"ro","title":"The Cure","summary":"The Cure este o trupă britanică de rock, ce s-a format în Crawley, Sussex în 1976, și care este generic considerată ca reprezentând pionieratul în scena anilor '80 a rockului alternativ britanic. Trupa a trecut prin mai multe schimbări de membri, avându-l pe vocalistul, chitaristul și principalul compozitor, Robert Smith drept singurul membru constant al trupei. Trupa a început să scoată muzica spre sfarșitul anilor 1970, cu albumul lor de debut Three Imaginary Boys (1979); acest album, împreună cu unele single-uri precedente i-au plasat pe The Cure ca imagine a post-punkului și mișcării New Wave, care a apărut în urma revoluției Punk în Regatul Unit. În timpul anilor '80 muzica trupei din ce în ce mai întunecată a ajutat la formarea genului Gothic rock.\nÎn piesa lansată în 1979 de formația rock engleză The Cure, „Killing an Arab”, versurile se referă la împușcarea unui arab aflat pe o plajă. Compozitorul și vocalistul trupei, Robert Smith, a declarat că piesa este „o scurtă încercare poetică de a rezuma impresiile mele despre momentele cheie din L'Étranger de Albert Camus”. După lansarea albumului Pornography (1982), viitorul trupei era nesigur și Robert Smith era dornic de a schimba imaginea întunecată pe care o dobândise trupa sa. Odată cu lansarea single-ului Let's Go To Bed din 1982 Smith a început să injecteze o senisbilitate pop în muzica trupei (precum și un aspect scenic diferit). Popularitatea trupei era în creștere odată cu trecerea decadei, în special în Statele Unite, unde cantecele \"Just Like Heaven\", \"Lovesong\" și \"Friday I'm in Love\" și-au câștigat un loc în topul Billboard Hot 100. La începutul anilor 1990 The Cure erau una dintre cele mai populare trupe de rock alternativ din lume. Un studiu în 2004 a estimat că trupa a vândut 27 milioane de albume în întreaga lume. The Cure au lansat treisprezece albume de studio și peste treizeci de single-uri pe parcursul carierei lor. Din 2010, membrii trupei au început să lucreze la un al paisprezecelea album de studio.","url":"https://ro.wikipedia.org/wiki/The_Cure","thumbnail_url":"https://upload.wikimedia.org/wikipedia/commons/thumb/f/f3/Robertsmith.jpg/150px-Robertsmith.jpg"},{"id":"1952054","type":"good","language_code":"ro","title":"Dennis Man","summary":"Dennis Man (n. 26 august 1998, Vladimirescu, Arad, România) este un fotbalist român, care joacă pe post de atacant la Parma în Serie B. Pe plan internațional, are prezențe la națională pentru România U21, România U19 și România.\nA fost descoperit de antrenorul Alexandru Meszar și crescut de Atletico Madrid. Dennis Man a jucat primul meci în Liga a II-a pentru UTA Arad în august 2015, cu Gaz Metan Mediaș și a marcat primul gol într-un meci cu FC Bihor. După ce a reușit să se impună pe unul din locurile acordate jucătorilor eligibili pentru U21 la UTA, a fost transferat de FCSB, la care a debutat în Liga I pe 2 octombrie 2016 într-un meci cu Universitatea Craiova. A jucat în numai șase partide de campionat în primul sezon la FCSB, din cauza unei clauze prin care clubul trebuia să achite 100.000 de euro dacă jucătorul depășea 10 meciuri. A devenit om de bază în sezonul 2017-2018, în care a marcat 20 de goluri în treizeci și patru de partide.A jucat pentru naționala de tineret ale României sub sub nouăsprezece ani și în naționala de tineret sub 21 de ani a României, cu care s-a calificat la Campionatul European din 2019⁠(d). A debutat pentru prima reprezentativă în martie 2018, într-un meci amical cu Suedia. Impresara sa este Anamaria Prodan.","url":"https://ro.wikipedia.org/wiki/Dennis_Man","thumbnail_url":"https://upload.wikimedia.org/wikipedia/commons/thumb/d/d0/Dennis_Man_-_23_November_2017.jpg/150px-Dennis_Man_-_23_November_2017.jpg"},{"id":"1962781","type":"good","language_code":"ro","title":"Incidentul armat din gara Chișinău din 6 ianuarie 1918","summary":"Incidentul din gara Chișinău din 6 ianuarie 1918 a reprezentat un incident cu caracter de element central al tentativei autorităților Regatului României de a susține militar Sfatul Țării de la Chișinău – amenințat de o lovitură de forță a bolșevicilor – înainte de dislocarea trupelor române de campanie dincolo de Prut. Incidentul a avut caracter militar și a implicat în calitate de protagoniști un eșalon de voluntari ardeleni sosiți de la Kiev – pregătiți de luptă – și forțe militare bolșevice din capitala Basarabiei ale „Front-Otdel” – filială a RUMCEROD-ului din Odesa. Rezultatul a fost reprezentat de neutralizarea (dezarmarea) unității de voluntari în gara orașului, precum și de stoparea avansului și retragerea forțele române de sprijin care ar fi urmat să contribuie la preluarea Chișinăului, trimise din Regat de către Marele Cartier General.\nContextul politic și strategic al acțiunii a fost reprezentat de două elemente principale. Primul a fost asociat cu incapacitatea Consiliului Directorilor Generali ai Basarabiei de a controla situația amenințată de presiunea forțelor bolșevice aflate în curs de organizare pe teritoriul guberniei, neputință care a fost un motiv pentru a solicita ajutor, inclusiv din partea Guvernului României. Al doilea element a fost reprezentat de interesul major al Regatului României de a beneficia – cu acordul reprezentanților Antantei și ai Puterilor Centrale – de stăpânirea militară a teritoriului Moldovei Orientale, în conjunctura favorabilă istoric pentru separarea teritoriului basarabean de Imperiul Rus – care se ivise și în contextul în care Moldova Occidentală, amenințată de foamete, nu se putea aproviziona ca efect al dezordinii din teritoriul situat între Prut și Nistru.\nUn studiu prealabil de operații, efectuat de locotenent-colonelul Ion Antonescu, a prevăzut ca primă etapă a stabilirii dominației militare române în zonă – înainte de dislocarea unei mari unități peste Prut – o acțiune surpriză destinată să ocupe axa de transport Tighina/Bender - Chișinău - Ungheni. În ceea ce privește preluarea Chișinăului, aceasta ar fi trebuit efectuată cu efective de grăniceri și voluntari ardeleni. \nAvând forța aproximativă a unui batalion, eșalonul de voluntari ardeleni a  ajuns în gara Chișinău în dimineața zilei de 6 ianuarie, în condițiile în care sosirea sa, pregătită din timp, fusese deconspirată „Filialei Frontului” – organizația militară bolșevică de pe plan local, care între timp declanșase un puci pentru a prelua conducerea guberniei. Poziționate din timp, trupele bolșevice au forțat, prin folosirea armamentului individual din dotare și a artileriei, depunerea armelor de către detașamentul de voluntari. Dislocate cu 1 până la 2 zile înainte dincolo de Prut, trupele române de sprijin formate din 5 batalioane (din care 4 destinate direct Chișinăului) au întâmpinat o rezistență militară rusă semnificativă, care a determinat fie retragerea lor prin luptă, fie căderea în prizonierat.\nDupă eșuarea puciului bolșevic din Chișinău, prizonierii supraviețuitori ai eșalonului de la Kiev au fost eliberați de forțele armate locale loiale guvernului moldovenesc. În scurtă vreme 4 divizii românești au fost dislocate în Basarabia și au forțat retragerea unităților militare bolșevice dincolo de Nistru.","url":"https://ro.wikipedia.org/wiki/Incidentul_armat_din_gara_Chi%C8%99in%C4%83u_din_6_ianuarie_1918","thumbnail_url":"https://upload.wikimedia.org/wikipedia/commons/thumb/f/fe/Railway_Station_Chisinau_1936.jpg/150px-Railway_Station_Chisinau_1936.jpg"},{"id":"1970930","type":"good","language_code":"ro","title":"Joanne","summary":"Joanne este cel de-al cincilea album de studio al cântăreței americane Lady Gaga, lansat la 21 octombrie 2016 sub egida caselor de discuri Streamline și Interscope Records. Producția materialului a fost realizată de Gaga, Mark Ronson și BloodPop, alături de o gamă largă de colaboratori precum Kevin Parker, Emile Haynie, Jeff Bhasker și Josh Homme. Din punct de vedere muzical, Joanne include nuanțe „simple” ale genurilor country, soft rock și dance-pop, punând în evidență abilitățile vocale ale solistei. Versurile cântecelor abordează subiecte precum familia și emoțiile vieții; moartea mătușii lui Gaga, Joanne Stefani Germanotta, a avut o influență majoră asupra înregistrării.\nCoperta albumului a marcat o schimbare în aspectul vizual al lui Gaga, care a încorporat o înfățișare inspirată de stilul country. Constând în principal într-o pălărie roz cu boruri largi și culori pastelate, fotografia invocă perioada anilor '70. Experiența cântăreței de a juca în serialul de televiziune American Horror Story a influențat procesul creativ al albumului, marcând o trecere la o prezentare simplă și autentică. Trei cântece au contribuit la promovarea albumului, fiind lansate drept discuri single. „Perfect Illusion”, primul extras pe single, a debutat pe locul întâi în Franța, în timp ce „Million Reasons” a ajuns pe locul patru în Statele Unite. O versiune de pian a piesei „Joanne” a fost trimisă către posturile de radio din câteva țări drept cel de-al treilea disc single. Gaga a promovat albumul prin intermediul turneului mondial de concerte Joanne World Tour, care a început în august 2017 și s-a încheiat în februarie 2018.\nÎn urma lansării sale, Joanne a primit, în general, recenzii pozitive din partea criticilor de specialitate, și a devenit cel de-al patrulea material al lui Gaga care să ocupe locul întâi în clasamentul Billboard 200 din Statele Unite. Albumul s-a clasat, de asemenea, pe prima poziție a topurilor din Argentina, Brazilia și Mexic, ierarhiile internaționale din Japonia și Coreea, și a ajuns în top zece în peste 25 de țări. De asemenea, a fost premiat cu discuri de aur și de platină în șase țări. Joanne a primit o nominalizare la categoria premiul Grammy pentru cel mai bun album vocal pop la cea de-a 60-a ediție a premiilor Grammy, în timp ce cântecele „Million Reasons” și „Joanne” au primit nominalizări la premiul Grammy pentru cea mai bună interpretare pop solo, ultima melodie câștigând în anul 2019. Numeroase articole realizate de critici au observat impactul materialului în eforturile muzicale ale unor artiști precum Kylie Minogue, Miley Cyrus, Kesha, și Justin Timberlake, care au adoptat stilul simplist abordat pe Joanne și au pus accent pe voce.","url":"https://ro.wikipedia.org/wiki/Joanne","thumbnail_url":null},{"id":"1971430","type":"good","language_code":"ro","title":"Million Reasons","summary":"„Million Reasons” este un cântec al interpretei americane Lady Gaga pentru cel de-al cincilea ei album de studio, Joanne (2016). Lansat inițial drept un disc single promoțional, melodia a devenit cel de-al doilea disc single al albumului și a fost pentru prima dată difuzată de posturile de radio la 8 noiembrie 2016. Piesa a fost compusă de Gaga, Hillary Lindsey și Mark Ronson, iar producția a fost realizată de Ronson, Gaga și BloodPop. „Million Reasons” a fost dezvoltat în urma unor conversații între Gaga și Lindsey, titlul cântecului făcând referire la cugetările artistei legate de bărbații din viața ei.\nPiesa este un cântec pop cu influențe country. Versurile sale vorbesc despre „suferința și speranța” dintr-o relație și despre credința religioasă a solistei, făcând-o astfel o melodie cu un mesaj pozitiv. Criticii de specialitate au apreciat producția minimalistă a cântecului și versurile acestuia. Din punct de vedere comercial, „Million Reasons” a devenit un șlagăr de top 10 în Elveția, Slovacia, Statele Unite, Ungaria și Venezuela, clasându-se, de asemena, în top 20 în Canada, Italia și Scoția. Cântecul a primit o nominalizare la categoria „Cea mai bună interpretare pop solo” la cea de-a 60-a ediție a premiilor Grammy.\nVideoclipul cântecului a fost regizat de Ruth Hogben și Andrea Gelardin, fiind o continuare a poveștii videoclipului din single-ului anterior, „Perfect Illusion”. Acesta o prezintă pe Gaga cântând atât într-un studio alb, cât și într-un deșert, cedând nervos și fiind salvată de către prietenii ei. Pentru a promova melodia, solista a cântat „Million Reasons” la numeroase evenimente, inclusiv la Dive Bar Tour (2016), în timpul unor emisiuni TV, la Victoria's Secret Fashion Show 2016, în timpul spectacolului din pauza meciului de fotbal Super Bowl LI, precum și la ediția din 2017 a festivalului Coachella Valley Music and Arts Festival. Single-ul a servit, de asemenea, drept bis în turneul Joanne World Tour (2017–2018). Versiuni cover ale melodiei au fost înregistrare de către cântăreții Kelsea Ballerni, Bob Weir din trupa Grateful Dead, și Trey Anastasio din formația Phish.","url":"https://ro.wikipedia.org/wiki/Million_Reasons","thumbnail_url":null},{"id":"19726","type":"good","language_code":"ro","title":"Hippocrate","summary":"Hipocrat, Hipocrate sau Hippocrates din Kos (n. 460 î.Hr., Kos, Egeea de Sud, Grecia – d. 370 î.Hr., Larisa, Grecia) a fost cel mai vestit medic al Greciei antice. Este considerat „părintele medicinei” ca recunoaștere a contribuțiilor sale de durată la domeniu ca fondator al Școlii Hipocratice de Medicină. Această școală intelectuală a revoluționat medicina Greciei antice, fixând-o ca o disciplină distinctă de alte domenii cu care a fost asociată în mod tradițional (teurgie și filozofie), așadar stabilind medicina ca profesie. Numele lui este legat de Jurământul lui Hipocrat, un adevărat codice moral al unui medic în exercitarea profesiunii sale, jurământ prestat și în zilele noastre în multe universități de către absolvenții facultăților de medicină.\nOricum, realizările scriitorilor Corpusului hipocratic, ale practicienilor medicinei hipocratice și acțiunile lui Hippocrate însuși au fost adesea amestecate; așadar, se cunoaște foarte puțin despre ce Hippocrate de fapt a gândit, a scris și a făcut. Hippocrate este adesea prezentat ca model de perfecțiune al medicului antic. I se atribuie progresul mare în studiul sistematic al medicinei clinice, rezumând cunoașterea medicală a școlilor precedente și prescriind practici pentru medici prin Corpusul hipocratic.","url":"https://ro.wikipedia.org/wiki/Hippocrate","thumbnail_url":"https://upload.wikimedia.org/wikipedia/commons/thumb/7/7c/Hippocrates.jpg/150px-Hippocrates.jpg"},{"id":"1973157","type":"good","language_code":"ro","title":"Salina Târgu Ocna","summary":"Salina Târgu Ocna este o exploatare minieră a sării aflată în stațiunea balneoclimaterică Târgu Ocna din Județul Bacău, Moldova, România. Este a treia cea mai mare salină și una din cele mai vechi din România, ce aparține Societății Naționale a Sării „Salrom” S.A. Deține cea mai mare bază de tratament din țară, amplasată în mina Trotuș la 240 m adâncime, ce oferă condiții pentru relaxare, mișcare și tratarea afecțiunilor respiratorii. În interior se află amenajat unul dintre puținele lăcașuri de cult din România construite în saline, cu hramul Sfintei Varvara. De asemenea există și un muzeu al formării și exploatării sării.Al doilea domeniu de activitate al societății îl constituie extracția, prepararea și comercializarea sării pe teritoriul României și în afara țării, de unde se extrag anual circa 90 000–120 000 tone de sare (în funcție de nivelul desfacerii și al cererii pieței). În ceea ce privește extracția de saramură, anual 100 000 de tone ajung la Chimcomplex Borzești.Atestarea mineritului în aceste zone a fost localizată în perioada daco-romană în Oituz și Târgu Ocna, prin exploatări de suprafață (cariere și lacuri), ceea ce le declară a fi unele dintre cele mai vechi saline din actualul teritoriu al României.În perioada Evului Mediu salina aducea venituri importante, ceea ce a atras atenția domnitorilor moldoveni. În timpul domniei lui Ștefan cel Mare a avut loc instaurarea monopolului domnesc asupra ocnelor. Documentul din 17 noiembrie 1502 a reprezentat reînnoirea unui privilegiu mai vechi de aprovizionare cu sare direct de la ocne, întărit Mănăstirii Putna, și pe urmă ale altor mănăstiri de pe teritoriul Moldovei. În aceeași perioadă sarea se exporta în țări ca Polonia, Turcia, Serbia, Rusia iar din secolul XVII pe ambarcațiuni spre Egipt, Siria, Tartaria. Pe teren cultural salina a fost menționată în lucrări ca Descriptio Moldaviae a lui Dimitrie Cantemir, a fost descrisă pe scurt de călători străini precum Marco Bandini, Evliya Çelebi, Franz Josef Sulzer și alții.Salina este una din cele două exploatări de adâncime a sării din Regiunea Moldovei, a doua fiind cea de la Cacica, Suceava. Cele două zăcăminte (Fețele Târgului (Vâlcele) și Gura Slănicului) au fost estimate ca fiind depozitarele a circa 681 de milioane tone de sare. Masivul de sare gemă de pe valea Vâlcele se asociază și cu săruri de potasiu în zona Gălean. Legate de formațiunile salinifere sunt și numeroasele izvoare cu ape mineralizate din Parcul Măgura și Gălean.","url":"https://ro.wikipedia.org/wiki/Salina_T%C3%A2rgu_Ocna","thumbnail_url":"https://upload.wikimedia.org/wikipedia/commons/thumb/0/02/Salina_Targu_Ocna_colaj.png/150px-Salina_Targu_Ocna_colaj.png"},{"id":"1978257","type":"good","language_code":"ro","title":"Perfect Illusion","summary":"„Perfect Illusion” este un cântec al interpretei americane Lady Gaga, lansat spre descărcare digitală la 9 septembrie 2016 sub egida casei de discuri Interscope Records drept primul disc single extras de pe cel de-al cincilea ei album de studio, Joanne (2016). Piesa a fost compusă și produsă de Gaga, Kevin Parker, Mark Ronson and BloodPop. „Perfect Illusion” este o melodie dance-rock care, din punct de vedere al versurilor, vorbește despre „suișurile și coborâșurile” dintr-o relație, prezentând totodată un comentariu legat de rețele de socializare. Artista a compus versurile utilizând o mașină de scris Underwood; după numeroase modificări și rearanjări, textierii au obținut varianta finală. Speculațiile precum că acest cântec se referă la fostul partener a lui Gaga, Taylor Kinney, au fost respinse de cântăreață.\nLansarea single-ului a fost precedată de diverse postări și colaje pe conturile de pe rețele sociale ale interpretei. Criticii de specialitate au oferit recenzii mixte spre pozitive cântecului, majoritatea menționând asemănări cu piesele artistului american Bruce Springsteen. Din punct de vedere comercial, „Perfect Illusion” a ocupat locul cincisprezece în ierarhia Billboard Hot 100 din Statele Unite, clasându-se totodată și în alte topuri secundare. Piesa a ajuns pe locul unu în Franța, în timp ce în Cehia, Italia, Scoția, Slovacia și Ungaria, single-ul a devenit un șlagăr de top 10.\nVideoclipul melodiei „Perfect Illusion” a fost regizat de Ruth Hogben și Andrea Gelardin și a avut premiera în timpul celui de-al doilea sezon al serialului Scream Queens de pe canalul Fox. Clipul o prezintă pe artistă cântând și dansând într-un deșert, în timpul unui rave. Producătorii și textierii piesei apar, de asemenea, în videoclip. Acesta a fost lăudat de unii critici de specialitate, însă alții i-au oferit recenzii negative datorită simplității sale. Gaga a interpretat „Perfect Illusion” în turneele Dive Bar Tour și Joanne World Tour, precum și în timpul unor emisiuni televizate și apariții în mass-media.","url":"https://ro.wikipedia.org/wiki/Perfect_Illusion","thumbnail_url":null},{"id":"1982600","type":"good","language_code":"ro","title":"Familia lui Nicolae Grigorescu","summary":"Acest articol dezvoltă secțiunea Familia a articolului principal Nicolae Grigorescu .\n\nNicolae Grigorescu s-a născut în ziua de 15 mai 1838 în satul Pitaru din Județul Dâmbovița, în familia lui Ion și a Ruxandrei Grigorescu. El al fost cel de al șaselea copil din cei șapte pe care familia s-a străduit cu greu să-i întrețină. Dintre cei șapte copii ai lui Ion Grigorescu, există mențiuni documentare doar pentru patru: Nicolae pictorul, Gheorghe zugravul de biserici, Elena croitoreasă și Maria cea mai vârstnică dintre ei. \nSora pictorului Maria Ghigorț s-a măritat în anul 1844 la doar 13 ani și a murit destul de tânără. Ea apare într-o fotografie (W.W. Ollenteit, București) din jurul anului 1860 alături de soțul ei. Nicolae Grigorescu a realizat un portret al acesteia care o înfățișează cosând, așezată pe o sofa. Tabloul se află astăzi la Biblioteca Academiei Române, Direcția de stampe.\nElena s-ar fi născut în anul 1831 și era mai vârstnică decât Gheorghe, ea fiind menționată documentar pentru prima oară ca garant (chezaș) într-un contract încheiat cu Anton Chladek. Elena s-a măritat cu Filionescu, un funcționar de primărie, cu care a avut o fată Alexandrina Filionescu. De aceasta s-a ocupat Nicolae oferindu-i educație și accesul la studii la Universitatea de Litere de la Paris. După studiile pe care le-a făcut în capitala Franței, Alexandrina s-a întors la București și a deschis un renumit pension de fete. Grigorescu i-a pictat, de altfel, și un foarte frumos portret.\nGheorghe era mai tânăr decât Elena, el a murit cu șase ani mai înaintea ei, în data de 31 august 1912. El s-a născut prin anul 1835 și și-a făcut ucenicia de zugrav de biserici în atelierul lui Anton Chladek. La vârsta de 16 ani a fost destul de avansat în meșteșugul picturii, drept pentru care a încheiat un contract pentru zugrăvirea unei biserici, dar cu o remunerație destul de modestă. Gheorghe l-a ajutat pe Nicolae la executarea picturilor murale de la Mănăstirea Zamfira în anul 1856 - 1857 și la Mănăstirea Agapia în anul 1860. Mai târziu, Gheorghe a intrat în rutina execuției de icoane. Sporadic a mai realizat copii după ilustrate și a încercat să facă portrete, dorind să-l urmeze pe Nicolae pe tărâmul picturii. Pictura lui a rămas la stadiul de diletant și ca un mijloc de a câștiga suplimentar mici sume de bani.\nTatăl lui Nicolae a fost după unii biografi notar în sat și mai apoi îngrijitor al conacului  boieresc a lui Filip Lenș, după alții a fost un fel de administrator. Mama Ruxandra, în opinia lui George Oprescu, s-ar fi îndeletnicit cu croitoria.\nFamilia Grigorescu  a locuit la conacul moșiei lui Filip Lenș (cel care a construit Casa Vernescu din București) care se afla în satul Strâmbeanu, pe malul pârâului Șuța ce se varsă în apropiere în râul Răstoaca. Ion Grigorescu a murit în anul 1843 și ca urmare, soția sa Ruxandra împreună cu copiii s-au mutat la București în grădina lui Filip Lenș din Clopotari, acolo unde astăzi ființează un spital pentru copii. După un timp familia Grigorescu s-a mutat la o rudă de-a lor, la Popa Volbură din mahalaua Cărămidarilor, unde au dus o viață simplă, mulțumindu-se cu puțin.\nAșa cum Gheorghe (Ghiță) muncea la atelierul pictorului Anton Chladek, așa și Nicolae (Nicu) a intrat ca ucenic la acest atelier de zugrăvit. Din precizările pe care Virgil Cioflec le-a făcut despre această perioadă de ucenicie, a rezultat că Nicolae a fost pe la mai mulți meșteri zugravi până să ajungă la Chladek, la Gheorghe Puiu din Olari, mai apoi la fratele acestuia Dragomir și mai apoi la Nae Pantelimonescu care era un pictor de biserici renumit. Cu timpul, Nicolae a rămas singurul susținător al familiei, elocventă în acest sens fiind mărturisirea lui din anul 1856 în care a spus că ... este împovărat de îngrijirea de existență a unei mame văduve și [a unei] sore mai mică decât mine.\nUna dintre cele mai mari iubiri pe care le-a avut Grigorescu în perioada sa de tinerețe a fost soprana Carlotta Lerik, pe care a cunoscut-o pe timpul studiilor sale la Școala de la Barbizon. După analiza criticilor și istoricilor de artă, Carlotta a fost una dintre muzele sale, ea pozând plină de feminitate pentru mai multe lucrări ale pictorului român. Astfel, ea apare în tabloul Interior de atelier, În grădină, Pe malul mării și La mare. În ultimii optsprezece ani de viață, Nicolae Grigorescu a trăit cu Maria Dáncs (Dancu sau Danciu) născută în familia lui Dáncs Gábor si Ördög Zsuzsánna din Chiuruș (Covasna). Cu aceasta pictorul a avut un fiu numit Gheorghe care a lăsat în urmă patru urmași, două fete și doi băieți. Există precizări controversate că pictorul s-ar fi căsătorit în ultima sa zi de viață cu cea care i-a stat alături și i-a dăruit un fiu. Întreaga avere, artistul a lăsat-o moștenire prin testament Mariei Dáncs și lui Gheorghe Grigorescu.","url":"https://ro.wikipedia.org/wiki/Familia_lui_Nicolae_Grigorescu","thumbnail_url":"https://upload.wikimedia.org/wikipedia/commons/thumb/0/03/Nicolae_Grigorescu_-_Colaj.jpg/150px-Nicolae_Grigorescu_-_Colaj.jpg"},{"id":"1982616","type":"good","language_code":"ro","title":"Samia Yusuf Omar","summary":"Samia Yusuf Omar sau Samiyo Omar (somaleză Saamiya Yuusuf Cumar, arabă سامية يوسف عمر; n. 25 martie 1991, Mogadishu, Banaadir⁠(d), Somalia – d. 2 aprilie 2012, Marea Mediterană, Bosnia și Herțegovina) a fost o atletă (sprinter) din Somalia. Ea a fost una din cei doi sportivi somalezi participanți la Jocurile Olimpice de vară din 2008 din Beijing, China. \nOmar a crescut în Mogadishu și s-a antrenat acolo în timpul Războiului Civil Somalez⁠(d) în pofida dificultăților economice și a hărțuirii din partea grupurilor militante locale islamiste, care nu erau de acord cu participarea unei femei la activitatea sportivă competițională. Evoluția sa de la Jocurile Olimpice în contextul războiului civil pustiitor din Somalia și a crizei umanitare asociate acestuia a fost pe larg acoperită de mass-media, iar performanța ei a fost bine primită de către spectatori.\nDupă încheierea Jocurilor Olimpice, a încetat o perioadă să facă atletism din cauza intensificării războiului civil, care a determinat-o să părăsească Mogadishu, și a amenințărilor grupului militant Al-Shabaab⁠(d). A ajuns în tabăra de relocare amenajată de Hizbul-Islam⁠(d) și, din dorința de a concura la Jocurile Olimpice de vară din 2012, a trecut granița cu Etiopia în căutarea unui loc sigur pentru antrenamente. Ulterior a emigrat ilegal în Libia, unde a fost încarcerată. \nÎn timpul Jocurilor din 2012, a fost dezvăluit faptul că Omar s-a înecat în largul coastelor Libiei, în timp ce încerca să traverseze ilegal Marea Mediterană spre Italia.","url":"https://ro.wikipedia.org/wiki/Samia_Yusuf_Omar","thumbnail_url":null},{"id":"1982910","type":"good","language_code":"ro","title":"Convenția militară de la Belgrad din 13 noiembrie 1918","summary":"Convenția militară de la Belgrad din 13 noiembrie 1918 a reprezentat o convenție militară de armistițiu semnată între țările aliate câștigătoare în Primul Război Mondial – reprezentate de generalul Louis Franchet d'Esperey și guvernul ungar al contelui Mihály Károlyi, instaurat după Revoluția Crizantemelor. Aceasta a individualizat pentru Ungaria – în calitate de stat succesor al Austro-Ungariei, condițiile de armistițiu stabilite prin Armistițiul de la Villa Giusti din data de 3 noiembrie 1918. \nSemnarea unui acord militar cu partea franceză a devenit o prioritate pentru Ungaria în momentul în care trupele Aliaților s-au aflat la granițele sale. După ce o serie de condiții prealabile care au vizat neutralizarea forțelor militare maghiare au fost acceptate de Ungaria, o delegație condusă de primul ministru Károlyi s-a deplasat la Belgrad pentru discuții, acestea fiind începute la data de 7 noiembrie. În tot acest timp, unitățile militare ale Aliaților din Balcani împreună cu armatele statelor succesoare ale Austro-Ungariei, și-au continuat ofensiva și au trecut granița ungară. După intrarea sârbilor în Banat și Voivodina însă, avansul cehilor în Slovacia precum și instituire unei blocade de către aceștia împreună cu polonezii în ceea ce privește resursele de cărbune german necesare Ungariei, a determinat sfârșitul politicii pacifiste maghiare.\nGuvernul maghiar, urmărind cu predilecție menținerea pe cât posibil a integrității teritoriale a propriului stat, a încercat să joace cartea de reprezentare a unei țări neutre, ruptă de trecutul Dublei Monarhii și care a adoptat principiile wilsoniene. Dorind să dea viitoarei înțelegeri caracter politic, delegația s-a recomandat ca reprezentând poporul ungar, a solicitat sistarea blocadei asupra livrărilor de cărbune german și a cerut ca eventualele trupe de ocupație să nu fie sârbe, cehe sau române. De asemenea, a solicitat sprijin pentru noul guvern și recunoașterea diplomatică a noului stat, acceptând dreptul Conferinței de Pace de a decide în privința formării statului ceh și iugoslav, precum și în chestiunea naționalităților.\nDe cealaltă parte, prin intermediul comandantului șef al armatelor aliate din Orient, Consiliul Suprem Aliat a avut în minte în mod primordial posibilitatea de a ataca Imperiul German de pe teritoriul austriac. Francezii au dorit să dea înțelegerii un caracter exclusiv militar, să preia controlului asupra căilor fluviale și asupra celor ferate, precum și să protejeze aliatul sârb, acceptând că delegația  reprezintă exclusiv poporul maghiar, nu și pe celelalte naționalități din Ungaria. Tratamentul asigurat Ungariei a fost acela al unei țari învinse, care fiind de aceeași parte cu Germania urma să împartă egal responsabilitatea și consecințele războiului.\n\nDelegației venită să negocieze i s-au înmânat 18 condiții de armistițiu, considerate de către reprezentanții maghiari extrem de grele. Aceste condiții au fost modificate într-o oarecare măsură dar nu în mod fundamental, iar în seara zilei de 13 noiembrie 1918 convenția militară a fost semnată de ambele părți.\nO linie de demarcație militară între trupele aliate și cele maghiare a fost stabilită în interiorul teritoriului ungar, trupele Budapestei trebuind să se retragă la nord de aceasta. Guvernul ungar s-a bazat pe ideea că linia de demarcație va rămâne în vigoare până la negocierea unui tratat de pace și că Budapesta a rămas în continuare autoritatea legală destinată pentru toate părțile țării, inclusiv a celor aflate la sud de linia de demarcație. Aliații urmau să nu se amestece în administrarea internă a statului ungar. A fost creată o comisie de supraveghere sub forma unei Misiuni Aliate la Budapesta, cu a cărei conducere a fost însărcinat locotenent-colonelul Fernand Vix. \nAșa cum a fost întocmită, această convenție a reprezentat factorul determinant care a scos în evidență stările conflictuale dintre statele succesoare și Ungaria, precum și dintre Regatul României și Regatul Serbiei. \n\nLinia de demarcație stabilită satisfăcea complet revendicările naționale sârbe, în timp ce teritorile românești revendicate de Regatul României erau tăiate în două după o linie similară care nu respecta interesele românești și nici drepturile recunoscute de către Aliați românilor în anul 1916.\nExercitarea autorității organelor naționale românești și cehoslovace a fost mult îngreunată, datorită faptului că administrația din teritoriul evacuat urma să rămână sub controlul guvernului budapestan.\nPentru a-și păstra o mobilitate crescută în ceea ce privește capacitatea de intervenție militară în Banat, sârbii au folosit Convenția ca alibi și ca procedeu de legitimare.\nTextul negociat nu a inclus referiri la situația teritriilor slovace.Pe fondul slăbiciunii militare a Ungariei, statele din jurul acesteia au ignorat semnarea convenției și au făcut demersuri diplomatice, politice și militare pentru a-și extinde controlul asupra tuturor teritoriilor pe care și le-au dorit incluse. Aceasta s-a făcut chiar dacă a implicat trecerea manu militari a liniei de demarcație și au atras neplăcerea puterilor occidentale în fața politicii faptului împlinit. Acordul militar de la Belgrad a căpătat astfel un statut de provizorat, statut căruia i s-a raliat în cele din urmă și Conferința de Pace. \n\nÎn nord prin Anexa Beneš-Foch zona slovacă a fost inclusă teritoriului ocupat de trupele aliate. Modificare a fost acceptată de către guvernul maghiar în urma stabilirii unei linii de demarcație în acest areal de către Consiliul Interaliat de la Versailles, la data de 22 decembrie 1918.\nLa 26 februarie 1919, Conferința de la Versailles a trasat o nouă linie de demarcație ungară-română aflată mai la vest, comunicarea acesteia luând forma a ceea ce a fost cunoscut ulterior drept Memorandumul Vix. Decizia însă nu a fost aceptată de către oficialii maghiari.Incapacitatea Antantei de a respecta acordurile încheiate precum și avansul pe teren al trupelor române au determinat guvernul ungar să ia în considerare posibilitatea de rezistență armată, iar cabineul Károlyi a demisionat în martie 1919, fiind proclamată Republica Sovietică Ungară. Politica Aliaților față de statul maghiar și relativizarea convenției alături de dezmembrările teritoriale ale Ungariei s-au asociat pe planul intern al acesteia unui haos economic, care a condus în timp la schimbarea alianțelor politice ale statului ungar și la comunism. Noul regim a căutat să colaboreze militar cu Rusia bolșevică printr-o alianță ofensivă și defensivă și s-a considerat în stare de război cu Cehoslovacia și România.","url":"https://ro.wikipedia.org/wiki/Conven%C8%9Bia_militar%C4%83_de_la_Belgrad_din_13_noiembrie_1918","thumbnail_url":"https://upload.wikimedia.org/wikipedia/commons/thumb/3/33/ArmisticioDeBelgradoYHungr%C3%ADa19181919.svg/150px-ArmisticioDeBelgradoYHungr%C3%ADa19181919.svg.png"},{"id":"1991686","type":"good","language_code":"ro","title":"Francilien","summary":"Z 50000 (nume de cod), numit, de asemenea, Francilien (marcă înregistrată), sau NAT (numele proiectului, acronim pentru \"Noul Automotor Transilien\"), este o ramă automotoare de ultimă generație concepută în anii 2000 și care este destinată să echipeze, în Île-de-France, rutele suburbane de rețeaua Transilien, cu plecare din Gara Paris Nord, Gara Paris Est și Gara Saint-Lazare, înlocuind, în special, ramele „inox” Z 6100, cunoscute și sub numele de „p'tits gris”.\nTrenul este caracterizat prin aspectul spațios generat de podeaua plată pe toată lungimea, fiind trenul cel mai mare din parcul SNCF, cu vagoane deschise, având treceri largi, permanente, la fel ca cele mai recente trenuri de metrou din Paris, sau ca tramvaiele moderne, dar având, de asemenea, aduce multe inovații tehnice. Trenurile sunt construite de Bombardier în Crespin, în apropiere de Valenciennes.\nÎn urma unui apel de oferte lansat la nivel european în 2004 și a semnării contractului în 2006, producția de serie a primelor 172 de trenuri comandate a început încă din 2009, cu o perioadă de design deosebit de scurtă. Intrarea în serviciul comercial a primelor două elemente, după omologarea completă a noilor echipamente, a avut loc pe 14 decembrie 2009 pe linia H a Transilien între Paris-Nord și Luzarches. După linia H, care și-a primit flota de 82 rame la începutul anului 2013, cu o întârziere de mai multe luni din cauza unor defecțiuni ale echipamentului, trenurile sunt introduse treptat din 2013 până în 2015 pe liniile P, M și J ale rețelei Transilien.\nPe 11 decembrie 2013 consiliul de administrație al Syndicat des transports d'île-de-France (STIF) a aprobat achiziționarea a patruzeci și trei de rame suplimentare, pentru a dota liniile H, K și mai târziu L ale rețelei Transilien, înlocuind vechile rame RIB-RIO și locomotivele BB 17000 și câteva rame de tip Z 6400.\nPe 2 iulie 2014, consiliul de administrație al STIF a confirmat achiziționarea a 22 de trenuri suplimentare, pentru a dota liniile H (ramura Creil/Pontoise) și K (Paris-Gare du Nord/Crépy-en-Valois) în locul ramelor RIB.\nPe 6 mai 2015, consiliul STIF a confirmat achiziționarea a nouăsprezece trenuri suplimentare pentru a dota linia L a rețelei Transilien, înlocuind ramele din inox Z 6400.\nDin 13 decembrie 2015, cu ocazia deschiderii gării Rosa Parks, opt rame suplimentare Francilien au intrat în funcțiune pe linia E a RER.Pe data de 30 martie 2016, consiliul STIF a confirmat achiziționarea a douăsprezece trenuri suplimentare pentru a dota liniile H și L din rețeaua Transilien, iar pe 15 noiembrie 2016 au fost achiziționate încă 52 de trenuri pentru liniile J și L.\nPână la sfârșitul anului 2016, 277 de trenuri au fost comandate de STIF din contractul total de 372 rame.","url":"https://ro.wikipedia.org/wiki/Francilien","thumbnail_url":"https://upload.wikimedia.org/wikipedia/commons/thumb/2/22/Gare_Saint-Lazare%2C_Paris_8_April_2014_008.jpg/150px-Gare_Saint-Lazare%2C_Paris_8_April_2014_008.jpg"},{"id":"1993321","type":"good","language_code":"ro","title":"Acordul Averescu-Racovski","summary":"Acordul Averescu-Racovski reprezintă un acord de încheiere a conflictului militar existent între Guvernul României și organele revoluționare din Odesa (Colegiul Superior Autonom, RUMCEROD). Acordul între cele două părți a fost semnat în perioada 20 februarie/5 martie 1918–23 februarie/8 martie 1918. Din partea României a semnat generalul Alexandru Averescu, în calitate de prim-ministru și de ministru al afacerilor externe, iar din partea organelor revoluționare ruse activistul politic dr. Cristian Racovski.\nÎn respectiva epocă, guvernul sovietic de la Petrograd a considerat conflictul ruso-român ca fiind o chestiune de politică externă a Republicii Sovietice Ruse. Ca urmare, l-au  însărcinat prin intermediul lui Lev Troțki, comisar al afacerilor străine, pe Cristian Racovski cu puteri depline în Ucraina, pentru a se ocupa de conflictul dintre ruși și români. Acesta a fost trimis la Odesa, unde a început o serie de operațiuni polițienești împotriva românilor refugiați în oraș, din calea trupelor Puterilor Centrale. Presiuni au început de asemenea să fie exercitate și din partea organelor bolșevice ucrainene, cu sediul la Kiev.\nDupă ce la 25 ianuarie/7 februarie 1918, soldații români au ocupat orașul Bender încercând apoi să treacă Nistrul la 26 ianuarie/8 februarie 1918, s-au deschis tratativele de pace. Scopurile realizării unui acord între România și Rusia Sovietică au fost legate de aplanarea, respectiv închiderea conflictul armat dezvoltat în perioada 1917–1918 între România și Rusia. Acest fapt, s-a circumscris unui context în care pentru Regatul României au fost importante atât ameliorarea situației românilor arestați de RUMCEROD la Odesa, cât și a situației generale prin măsuri specifice ca: asigurarea spatelui Armatei române în eventualitatea reluării ostilităților cu Puterile Centrale printr-o pace în est și prin securizarea depozitelor de materiale ale Armatei Române și de hrană din Basarabia. Pentru organele sovietice a fost importantă părăsirea Basarabiei a armatei române. Un rol notabil în desfășurarea negocierilor l-a avut colonelul canadian Joseph Whiteside Boyle, solicitat atât de ruși cât și de români să mijlocească pacea.\nÎn timpul negocierilor Ofensiva austro-ungară din Ucraina a determinat o situație catastrofală a sovietelor, ceea ce a flexibilizat partea rusă. Consecința a fost că, acordul s-a finalizat și s-a semnat chiar dacă potrivit lui Racovski autoritățile bolșevice se opriseră „la jumătatea drumului” în ceea ce privește interesele lor în Basarabia. În ceea ce privește partea română, termenii acordului au corespuns viziunii proprii de politică externă a lui Averescu, care și-a exprimat rezerve în ceea ce privește oportunitatea unirii Basarabiei cu România în acel moment. Pătrunderea rapidă în zona Odesei a trupelor Puterilor Centrale a făcut acordul inoperant, deoarece el nu a mai ajuns să fie aplicat, cu excepția clauzei propriu-zise de armistițiu. Pe de altă parte, nefiind părtașă la semnarea acordului, Republica Democratică Moldovenească a fost liberă să-și decidă singură viitorul\nSemnat în condiții complexe și dramatice, acest acord a conținut numeroase vicii de formă și de fond. Diplomația română a considerat viciile sale de fond precum și evoluția ulterioară a situației, drept factori care au pus în discuție prevederile acestuia. De asemenea, a existat o discordanță majoră între pozițiile diplomațiilor română și sovietică legată de modul de interpretare al primului articol al acordului, recte al clauzei teritoriale cu referire la angajamentul ca Armata Română să părăsească Basarabia într-un interval de 2 luni, cu excepția a 10.000 de soldați necesari pentru paza depozitelor române și a căilor ferate. Alte controverse s-au declanșat cu referire la existența în acord a termenului de „ocupație românească în Basarabia”, precum și la caracterul său, etichetat de către români ca militar sau tehnic și ca politic, de către sovietici. Acordul a fost de altfel speculat ulterior pe plan extern de către de propaganda sovietică pentru a submina legitimitatea apartenenței Basarabiei la statul român.\nIndependent de existența acestui acord, regimul de la Moscova ar fi contestat în continuare Unirea Basarabiei cu România și ar fi profitat oricum de orice ocazie pentru a reanexa interfluviul pruto-nistrean. De asemenea, natura cu totul specială a regimului bolșevic, adept al „revoluției mondiale” sprijinită inclusiv prin metode violente, ar fi făcut oricum imposibilă stabilirea de relații normale ruso-române. Acest fapt, s-ar fi concretizat cu atât mai mult cu cât Regatul României, în calitate de vecin direct, a fost unul dintre obiectivele preferate ale conducerii de la Moscova în ceea ce privește destabilizarea „ordinii burgheze”.","url":"https://ro.wikipedia.org/wiki/Acordul_Averescu-Racovski","thumbnail_url":"https://upload.wikimedia.org/wikipedia/commons/thumb/f/fd/Averescu-Rakovsky_collage.jpg/150px-Averescu-Rakovsky_collage.jpg"},{"id":"1993561","type":"good","language_code":"ro","title":"Break the Ice","summary":"„Break the Ice” este un cântec al interpretei americane Britney Spears înregistrat pentru cel de-al cincilea ei album de studio, Blackout (2007). Piesa a fost lansată ca cel de-al treilea disc single extras de pe album la 4 martie 2008 prin Jive Records. Cântecul a fost compus de Nate „Danja” Hills, James „Jim Beanz” Washington, Keri Hilson și Marcella Araica, Hills ocupându-se de producție iar Washington de producția vocală. Inițial, „Radar” ar fi trebuit să fie cel de-al treilea single de pe album, însă „Break the Ice” a fost lansat în urma unui sondaj de opinie pe website-ul oficial al lui Spears. Din punct de vedere muzical, „Break the Ice” este un cântec electro-R&B cu influențe din muzica rave și crunk. Piesa începe cu un cor, urmat apoi de sintetizatoare. Versurile piesei vorbesc despre atracția dintre doi oameni. „Break the Ice” a primit recenzii pozitive din partea criticilor de specialitate, aceștia considerându-l o piesă electronică puternică de pe album.\nCântecul a avut parte de un succes moderat, devenind un șlagăr de top 10 în Belgia, Canada, Finlanda și Suedia și clasându-se în top 20 în Australia, Noua Zeelandă și alte țări europene. În Statele Unite, „Break the Ice” a ocupat 43 în clasamentul Billboard Hot 100, ajungând pe locul 1 în topul Hot Dance Club Songs. Videoclipul piesei „Break the Ice” a fost lansat la 12 martie 2008, fiind regizat de Robert Hales. Videoclipul animat cu influențe anime prezintă personajul de super-eroină a lui Spears din videoclipul piesei „Toxic”, distrugând un laboratorfoarte bine păzit cu numeroase clone, inclusiv una de a ei. Un remix pentru „Break the Ice” a fost folosit ca videoclip antract în timpul turneului The Circus Starring Britney Spears (2009), și a fost, de asemenea, interpretat în timpul spectacolului din Las Vegas Britney: Piece of Me.","url":"https://ro.wikipedia.org/wiki/Break_the_Ice","thumbnail_url":null},{"id":"1993747","type":"good","language_code":"ro","title":"Don't Let Me Be the Last to Know","summary":"„Don't Let Me Be the Last to Know” este un cântec al interpretei americane Britney Spears pentru cel de-al doilea ei album de studio, Oops!... I Did It Again (2000). Compoziția a fost lansată ca al patrulea și ultimul disc single extras de pe album la 15 ianuarie 2001, sub egida casei de discuri Jive Records. După ce s-a întâlnit cu producătorul Robert John „Mutt” Lange în Elveția, Spears a început să înregistreze numeroase melodii pentru album, inclusiv „Don't Let Me Be the Last to Know”, pe care Spears o consideră una dintre piesele ei preferate de pe disc. O parte din versuri au fost compuse de chitaristul Keith Scott și cântăreața de muzică country-pop Shania Twain. Balada teen-pop vorbește despre o femeie care își dorește să audă de la iubitul ei că o iubește și că are nevoie de ea, piesa conținând elemente similare din cântecul „China Girl” (1983) a lui David Bowie și Iggy Pop.\n„Don't Let Me Be the Last to Know” a primit recenzii pozitive din partea criticilor de specialitate, aceștia considerând cântecul o abatere potrivită de la genul muzical al albumului, și lăudând totodată vocea lui Spears, prin comparație cu Twain și Stevie Wonder. Piesa a obținut un succes comercial moderat, ocupând primul loc în România și devenind un șlagăr de top 10 în Austria, Europa și Elveția, clasându-se totodată în top 20 în alte țări europene. „Don't Let Me Be the Last to Know” a fost lansat doar spre difuzare radio în Statele Unite; prin urmare, piesa nu a reușit să ajungă în niciun clasament.\nUn videoclip muzical regizat de Herb Ritts o prezintă pe Spears în scene de iubire cu iubitul ei fictiv, rol jucat de modelul francez Brice Durand. Adevăratul iubit a lui Spears la acea vreme, Justin Timberlake, s-a declarat supărat din cauza scenelor cu săruturi, totodată mama lui Spears, Lynne, considerând videoclipul prea indecent datorită scenelor sexuale explicite. Unele părți ale videoclipului au fost editate înainte de lansarea propriu-zisă la 2 martie 2001. Pentru a-și promova cântecul, Spears a interpretat „Don't Let Me Be the Last to Know” la emisiunile TRL, Saturday Night Live, și The View. Piesa a fost, de asemenea, inclusă în lista de cântece pentru patru turnee ale ei. Single-ul a fost nominalizat la premiile Nickelodeon Kids' Choice Awards la categorie „Cel mai bun cântec” în 2002. Spears a numit „Don't Let Me Be the Last to Know” una din piesele ei preferate din carieră.","url":"https://ro.wikipedia.org/wiki/Don%27t_Let_Me_Be_the_Last_to_Know","thumbnail_url":null},{"id":"2003911","type":"good","language_code":"ro","title":"Give Me All Your Luvin'","summary":"„Give Me All Your Luvin'” este un cântec al interpretei americane Madonna, realizat în colaborare cu rapperițele Nicki Minaj și M.I.A., inclus pe cel de-al doisprezecelea material discografic al Madonnei, MDNA (2012). Piesa a fost compusă și produsă de Madonna și Martin Solveig, alături de M.I.A., Minaj și Michael Tordjman. După ce Madonna a lucrat cu Solevig la un cântec, solista a continuat să înregistreze și alte piese, inclusiv „Give Me All Your Luvin'”. Cântăreața a ales să lucreze împreună cu M.I.A. și Minaj la piesă deoarece aceasta a considerat că ambele sunt femei puternice cu voci unice. De asemenea, Madonnei i-a plăcut și muzica pe care ele o reprezentau.\nO versiune demo a piesei, intitulată „Give Me All Your Love”, a apărut în mod ilegal pe internet la 8 noiembrie 2011, cu un bărbat din Spania fiind arestat mai târziu pentru încălcarea drepturilor de autor. Versiunea finală a cântecului a fost lansată la 3 februarie 2012 ca primul disc single extras de pe albumul MDNA. Piesa a reprezentat, de asemenea, și single-ul de debut din contractul de trei albume al cântăreței cu casa de discuri Interscope Records. Susținută de sintetizatoare puternice, tobe de marș și un cor, „Give Me All Your Luvin'” este o piesă dance-pop ce conține elemente din muzica new wave și disco. Madonna cântă refrenul cu o voce înaltă, în timp ce în partea de dubstep Minaj cântă versul rap ca alter-ego-ul ei Roman Zolanski, urmată de M.I.A. care își cântă versurile rap.\n„Give Me All Your Luvin'” a obținut recenzii mixte din partea criticilor de specialitate după lansarea sa. Unii dintre ei au considerat refrenul unul din punctele forte, descriindu-l atrăgător; cu toate acestea, ei au criticat compoziția muzicală, considerând-o inferioară față de single-urile anterioare ale Madonnei. Din punct de vedere comercial, cântecul a fost un succes, ocupând prima poziție a clasamentelor din Canada, Finlanda, Ungaria și Israel, totodată clasându-se în top 10 în multe țări europene. În Statele Unite, piesa a devenit cel de-al 38-lea șlagăr de top 10 al Madonnei în clasamentul Billboard Hot 100, extinzându-și astfel recordul de artistă cu cele mai multe single-uri de top 10 în istoria clasamentului.\nVideoclipul muzical al piesei, regizat de Megaforce, a fost lansat în aceeași zi cu piesa. Videoclipul le prezintă pe Madonna, Minaj și M.I.A împreună cu majoretele ce poartă măști animegao și jucătorii de fotbal. „Give Me All Your Luvin'” a fost interpretat pentru prima dată în pauza finalei de la Super Bowl XLVI. În timpul interpretării, M.I.A. și-a ridicat degetul mijlociu în fața camerei în timp ce își cânta versurile rap. Cântăreața a fost criticată de mass-media iar postul de televiziune NBC și National Football League (NFL) și-au cerut scuze. De asemenea, M.I.A. a fost amendată, problema soluționându-se printr-un acord confidențial. Mai târziu în același an, Madonna a cântat „Give Me All Your Luvin'” purtând un costum de majoretă în timpul turneului MDNA Tour.","url":"https://ro.wikipedia.org/wiki/Give_Me_All_Your_Luvin%27","thumbnail_url":null},{"id":"2005886","type":"good","language_code":"ro","title":"Peisaje realizate de Nicolae Grigorescu la Barbizon","summary":"Acest articol dezvoltă secțiunea Opera a articolului principal, Nicolae Grigorescu.Peisajele pe care Nicolae Grigorescu le-a realizat la Barbizon exprimă parcursul pe care acesta l-a făcut de la stilul neoclasic, pe care l-a practicat până la vârsta de douăzeci și doi de ani în pictura de factură bisericească, la maturizarea sa ca pictor peisagist, trecând prin romantism, realism și impresionism. Acest parcurs a presupus asimilarea conceptelor romantismului lui Pierre-Paul Prud'hon și Eugène Delacroix, realismului practicat de Jean-François Millet, Gustave Courbet și Théodore Rousseau, precum și înțelegerea ideilor pe care precursorii impresionismului Eugène Boudin, Jean-Baptiste Camille Corot și Charles-François Daubigny începuseră a le populariza în rândul artiștilor.\n\n„De la aceștia a învățat Grigorescu limba. Căci, de spus, avea el ce spune. În atelierul lor — care era vasta pădure de la Fontainebleau — a pus pe pânză cei dintăi arbori și cea dintăi brazdă de pământ adevărat. Acolo a înțeles el că în artă nu-i nimic fără însemnătate, că de obicei caracterul esențial al unui lucru se ascunde subt un amănunt pe care adesea ochiul unui copil îl descopere mai degrabă decât privirea iscusită ce pândește și caută, cu preocuparea efectului. Acolo s-a dumerit. Puterile care palpitau în el nerăbdătoare s-au desfăcut deodată, ca mugurii primăverii după o ploaie blagoslovită. Ce-ar fi fost Grigorescu fără „Școala de la Fontainebleau”? Desigur, tot un pictor mare. Școala dă o direcție, arată un drum, și pe cei fără aripi îi învață să meargă. Cei tari zboară. Zboară, în orice caz. Școala, când e bună, cum a fost cea de la Fontainebleau, îi ajută să zboare drept la țintă.Grigorescu era chemat să facă peisaje. Să-și cânte țara lui în colori. Iubire de singurătate și de orizonturi largi, un simț instinctiv al pitorescului, o vedere fericită, repede, profundă, însoțită de o năzdrăvană putere de a fixa pe pânză, tot așa de repede și de clar, senzația vizuală a lucrurilor — un suflet curat și simplu, ca și natura în mijlocul căreia îi plăcea așa de mult să trăiască, adâncit în evlavia adevărului care purifică și înalță, toată această viață sonoră era pregătită, ca o liră acordată, pentru cântecul pământului din care s-a ridicat, din care numai spre îndeplinirea acestei chemări s-a ridicat.”---- Alexandru Vlahuță: Pictorul Nicolae Grigorescu, Editura Casa Școalelor, București, 1910Primele tablouri care au înfățișat aspecte din natură, Nicolae Grigorescu le-a realizat fiind interesat de creația plastică a lui Jean-Baptiste Camille Corot. Ele au fost executate în mod evident cu o plăcere accentuată de analiza personală privind meșteșugul marelui înaintaș și mai ales cu predilecția pe care o avea în construcția compoziției cu păduri masive în care frunzișul copacilor se remarcă cu tărie, în funcție de momentul zilei ales sau după anotimp. În mod similar lui Corot, pictorul român a adus pe pânzele sale copacii cu coroane aplecate, conturați prin curbe grațioase, mai mult ca o sugestie a formelor decât ca urmare a unei analize profunde. Crengile au fost desenate cu pensulație fine, dusă șerpuit printre petele care formează frunzișul exuberant. Adesea, apar similarități operei lui Corot - într-un prim-plan îndepărtat două trei pete de culoare mai vii care sugerează personaje minuscule.\nPitorescul satului Barbizon, care avea vedere spre pădurea maiestuoasă de la Fontainebleau precum și spre câmpie, putea oferi elementele picturale necesare: bălțile și copacii falnici, luminișurile și stâncile masive. Această realitate bucolică a declanșat resortul lăuntric ce vibra în armonie perfectă cu natura poetică a țării sale. Într-un asemenea mediu natural și alături de maeștrii ai expresiei directe și libere, pictorul român s-a metamorfozat într-un artist singuratic ce a fost cucerit de spectacolul mereu schimbător al naturii. Unul dintre criticii cei mai avizați, George Oprescu, l-a definit pe Grigorescu ca fiind pe un artist vizual, în opoziție cu cei imaginativi. Catalogarea aceasta de vizual, se constituie în opinia istoricului, ca fiind cea mai importantă trăsătură a acestui observator sensibil și atent la nuanțele infinite ale universului.\nDatorită experienței pe care a avut-o în prima sa perioadă de creație ca iconar și zugrav de biserici, Nicolae Grigorescu considera peisajul ca o parte intrinsecă a unei compoziții. Aflându-se la Barbizon în mijlocul unui grup faimos de artiști peisagiști, el și-a dat seama care a fi calea de studiu pe care să o urmeze. A părăsit atelierul monoton a lui Sébastien Cornu și s-a hotărât pentru a face o artă în care natura să aibă locul  principal. Natura pe care Grigorescu a înfățișat-o este una simplă și atunci când omul lipsea din imagine, peisajul era urmărit și înțeles ca o parte din realitatea imediată.\nEmblematice pentru perioada de formare de la Barbizon, au rămas posterității câteva lucrări de mare valoare artistică. Unele dintre ele au făcut parte din Tezaurul României care a fost dus spre păstrare în anul 1917 în Rusia, în timpul primului război mondial. În anul 1956, au fost restituite Peisaj cu turmă de oi, Puntea ruptă, Peisajul din pădure și Interior de curte. Remarcabile și reprezentative pentru artistul român sunt lucrările intitulate Toamna la Fontainebleau, Intrarea în pădurea Fontainebleau, Peisaj cu stânci la Fontainebleau, Apus de soare la Barbizon, La adăpat, Curte la Barbizon, Peisaj cu turmă de oi și Interior de curte.","url":"https://ro.wikipedia.org/wiki/Peisaje_realizate_de_Nicolae_Grigorescu_la_Barbizon","thumbnail_url":"https://upload.wikimedia.org/wikipedia/commons/thumb/c/c4/Nicolae_Grigorescu_-_Peisaje_la_Barbizon_-_colaj_%28ro%29.jpg/150px-Nicolae_Grigorescu_-_Peisaje_la_Barbizon_-_colaj_%28ro%29.jpg"},{"id":"2008443","type":"good","language_code":"ro","title":"Girl Gone Wild","summary":"„Girl Gone Wild” este un cântec al interpretei americane Madonna de pe cel de-al doisprezecelea ei album de studio, MDNA (2012). Piesa compusă de Jenson Vaughan, Madonna, Benny Benassi și verișorul său, Alle Benassi (cunoscuți sub numele de Benassi Bros.) și produsă de Benassi Bros împreună cu Madonna a fost lansată ca cel de-al doilea disc single extras de pe album la 2 martie 2012 prin Interscope Records.\nDin punct de vedere muzical, „Girl Gone Wild” este o piesă de petrecere electropop cu un ritm moderat și influențe four-on-the-floor. Cântecul începe cu o rugăciune, fiind mai apoi acompaniat de elemente ale muzicii electronice. După lansarea piesei, Joe Francis, creatorul francizei Girls Gone Wild, a amenințat că o va da în judecată pe Madonna pentru încălcarea drepturilor de autor dacă aceasta va cânta piesa în timpul spectacolului de la Super Bowl. Reprezentanții cântăreței au declarată că aceasta nici nu știa de Francis sau de proces, și că au fost lansate mai multe cântece cu același nume de către alți artiști.\n„Girl Gone Wild” a primit recenzii mixte din partea criticilor de specialitate, aceștia lăudând întoarcerea Madonnei la muzica dance, însă criticând versurile cântecului și considerând că nu a fost cântecul potrivit pentru deschiderea albumului MDNA. Cântecul a devenit un șlagăr de top 10 în Ungaria, Israel, Italia, Rusia, Africa de Sud, Coreea de Sud, Spania și Grecia. Piesa s-a clasat pe locul 38 în clasamentul Pop Songs datorită difuzărilor de radio. „Girl Gone Wild” a devenit, de asemenea, cea de-a 42-a piesă a Madonnei care să ocupe prima poziție a clasamentului Hot Dance Club Songs.\nUn videoclip alb-negru regizat de Mert & Marcus a fost lansat la 20 martie 2012. Acesta o prezintă pe Madonna și câteva fotomodele în diferite ipostaze, dansând cu trupa ucraineană Kazaky. Videoclipul a primit laude din partea criticilor, recenzenții notând similarități cu videoclipurile mai vechi ale Madonnei, precum „Erotica”, „Justify My Love”, „Human Nature” și „Vogue”. „Girl Gone Wild” a fost interpretată ca piesă de deschidere a turneului MDNA Tour (2012).","url":"https://ro.wikipedia.org/wiki/Girl_Gone_Wild","thumbnail_url":null},{"id":"2011294","type":"good","language_code":"ro","title":"Living for Love","summary":"„Living for Love” este un cântec al interpretei americane Madonna pentru cel de-al treisprezecelea ei album de studio, Rebel Heart (2015). Compoziția a fost realizată de Madonna, Diplo și Ariel Rechtsaid, alături de MoZella și Toby Gad. S-a stabilit ca piesa să fie lansată de ziua îndrăgostiților, însă, în urma unor demo-uri apărute pe internet în mod ilegal, cântecul a fost lansat ca primul disc single extras de pe album la 20 decembrie 2014 prin Interscope Records. „Living for Love” este o piesă EDM și house în care Madonna a experimentat diferite genuri de muzică, cântecul având instrumente de percuție, o partitură la pian interpretată de Alicia Keys și cor evanghelic. Solista a compus „Living for Love” drept o piesă de despărțire, însă s-a răzgândit și a compus versuri încurajatoare, vorbind despre contracararea gândurilor negative cu răspunsuri pozitive.\n„Living for Love” a obținut recenzii pozitive din partea criticilor de specialitate, aceștia lăudând ritmul și versurile și comparând piesa cu lucrările anterioare ale cântăreței. Criticii au mai observat, de asemenea, un progres de la single-urile precedente. În Statele Unite, piesa nu a reușit să se claseze în Billboard Hot 100, însă „Living for Love” a devenit cel de-al 44-lea cântec al Madonnei care să ocupe prima poziție a clasamentului Dance Club Songs, egalând-ul pe interpretul de muzică country George Strait ca artista cu cele mai multe single-uri de top într-un clasament Billboard. Cu toate că în Regatul Unit, BBC Radio 1 a decis să nu îi difuzeze piesa Madonnei, „Living for Love” s-a clasat pe locul 26 în topul UK Singles Chart, devenind cel de-al 71-lea single de top 40 al solistei, extinzându-și astfel recordul de cântăreață cu cele mai multe cântece de top 40 în Regatul Unit. Deși piesa nu a avut parte de un succes comercial mare, aceasta s-a clasat în top 20 în clasamentele din Finlanda, Ungaria, Israel, Japonia și Libia.\nUn videoclip muzical regizat de duo-ul francez Julien Choquart și Camille Hirigoyen, cunoscuți ca J.A.C.K., a fost lansat în februrarie 2015. Povestea videoclipului încorporează elemente mitologice și o înfățișează pe Madonna ca un matador, luptându-se cu dansatorii ei costumați în minotauri pe o scenă rotundă și roșie. Videoclipul conține numeroase schimbări de costume și a fost apreciat de critici pentru mesajul său de împuternicire și depășirea rolurilor de gen. Madonna a interpretat pentru prima oară „Living for Love” la cea de-a 57-a ediție a premiilor Grammy; spectacolul a fost cel mai urmărit moment al serii. Cea de-a doua interpretare a avut loc la ediția din 2015 a premiilor Brit. În primul stadiu al spectacolului, cântăreața a căzut de pe scările care făceau parte din scenă, fiind trasă de pelerină din spate. Versiuni alternative ale piesei au fost cântate la emisiunile The Ellen DeGeneres Show, Le Grand Journal și în turneul Rebel Heart Tour.","url":"https://ro.wikipedia.org/wiki/Living_for_Love","thumbnail_url":null},{"id":"2017869","type":"good","language_code":"ro","title":"Orgolii (dezambiguizare)","summary":"Orgolii se poate referi la:\n\nOrgolii - roman scris de Augustin Buzura și publicat în 1977\nOrgolii - film din 1981 regizat de Manole Marcus, ce a ecranizat romanul lui Augustin Buzura","url":"https://ro.wikipedia.org/wiki/Orgolii_(dezambiguizare)","thumbnail_url":null},{"id":"2018652","type":"good","language_code":"ro","title":"Biserica rotundă din Preslav","summary":"Biserica Rotundă (în bulgară Кръгла църква, Krăgla țărkva), cunoscută și ca Biserica de Aur (Златна църква, Zlatna țărkva) sau Biserica Sf. Ioan (църква \"Свети Йоан\", țărkva \"Sveti Ioan\"), este o biserică ortodoxă medievală timpurie de mari dimensiuni, parțial conservată. Edificiul religios se află în localitatea Preslav, fosta capitală a Primului Imperiu Bulgar, astăzi oraș aflat în Bulgaria de nord-est. Biserica datează de la începutul secolului al X-lea, din timpul domniei țarului Simeon I. A fost descoperită și analizată arheologic pentru prima dată în anii 1927–1928.\nConsiderată unul dintre cele mai impresionante exemple de arhitectură medievală bulgară, biserica rotundă și-a luat numele de la forma specifică a uneia dintre cele trei secțiuni ale sale, naosul, care este o rotondă ce servește ca loc pentru liturghie. De asemenea, designul bisericii include un atriu larg și o zonă de intrare dreptunghiulară sau nartex, marcat de două mici turle circulare. \nBiserica a fost asemuită cu alte edificii de arhitectură religioasă ce țin de perioada romană târzie (creștină timpurie), din Caucaz, și cu stilul carolingian - preroman, al lui Carol cel Mare, datorită planului său caracteristic, care diferă semnificativ de clădirile contemporane bulgărești sau bizantine. Numele alternativ al bisericii, Biserica de Aur, își are originea în identificarea sa posibilă și populară cu „noua biserică de aur” din Preslav, menționată într-o sursă literară medievală. \nBogata decorație interioară a Bisericii Rotunde afișează cu predilecție mozaicuri, ceramică și marmură, din acest motiv ea deosebindu-se într-un mod evident de alte biserici din Preslav. Interiorul său este caracterizat de sute de desene ce înfățișează nave, faună și personalități creștine. Inscripțiile medievale de pe pereți menționează nume de sfinți în greaca bizantină sau scrise ca litere disparate și mici texte în alfabetele glagolitic și chirilic.","url":"https://ro.wikipedia.org/wiki/Biserica_rotund%C4%83_din_Preslav","thumbnail_url":"https://upload.wikimedia.org/wikipedia/commons/thumb/a/a1/Preslav_Golden_Church_Klearchos_2.jpg/150px-Preslav_Golden_Church_Klearchos_2.jpg"},{"id":"2023108","type":"good","language_code":"ro","title":"Expoziția artiștilor în viață din anul 1872","summary":"Expoziția artiștilor în viață din anul 1872 a fost a patra manifestare artistică care s-a inaugurat ulterior înființării din anul 1864 a Școlii de Arte Frumoase din București, ai cărei fondatori au fost Theodor Aman și Gheorghe Tattarescu. Expoziția a făcut parte dintr-un lung șir de astfel de evenimente artistice care s-au derulat în ultimele patru decenii ale secolului al XIX-lea, ele fiind organizate de Ministerul Cultelor și Instrucțiunii Publice în parteneriat cu Școala de Arte Frumoase. La expoziția din anul 1872, pictorul Nicolae Grigorescu nu a participat, faptul fiind comentat pe larg în presa vremii.\nManifestarea a beneficiat de o prezență satisfăcătoare în publicațiile de atunci, însă slaba organizare și participare a dus la o amploare mai redusă. Festivitatea de premiere nu a mai fost adusă la cunoștința publicului, ca altă dată, în mai multe numere ale Monitorului Oficial și după închiderea ei, nu a mai fost tipărită o dare de seamă a modului cum s-a desfășurat. Din cercetările lui Adrian-Silvan Ionescu, a reieșit că nu ar mai fi fost nici discursuri ale reprezentanților forului tutelar sau a lui Theodor Aman. Dacă ar fi existat, acestea ar fi fost publicate în presa acelui an.\nO dovadă a celor afirmate de Silvan Ionescu, a fost susținută de acesta prin faptul că ministrul Cultelor și Instrucțiunii nu a participat la premiere, ci l-a delegat pe Alexandru Orăscu să îl reprezinte. Acest mod de abordare este adus ca argument forte că manifestării nu i s-a acordat o importanță deosebită.\nTheodor Aman și Constantin I. Stăncescu, unul director și celălalt profesor la Belle Arte, primul fiind și președintele expoziției, aveau dublă calitate de expozanți și membri ai juriului. Alexandru Orăscu a prezidat ceremonia de premiere și tot el era și expozant. Exceptând pe cei trei, pe simezele evenimentului și-au prezentat lucrările absolvenți și elevi ai Școlii de Belle Arte de la București. În opinia lui Silvan Ionescu, întreaga manifestare a fost, fie accidental, fie premeditat, o expoziție de familie. Ca urmare, ea nu a beneficiat de o concurență stimulatoare și astfel riscul ca medaliile să fie date altor concurenți, decât celor care au organizat expoziția, era aproape zero.\nMedalia de clasa I-a să-i revină lu Theodor Aman pentru tablourile Izgonirea turcilor la Călugăreni, Moartea Lăpușneanului și Femeie cu narghilea. Primele două picturi au fost propuse pentru achiziționarea de către stat cu suma de 7000 de franci, respectiv 5000 de franci. Medalia de clasa a II-a a revenit lui Constantin I. Stăncescu pentru desenul intitulat Cugetătorul. Lucrarea a fost și ea propusă pentru achiziții pentru un cuantum de 350 de franci. Medalia de clasa a III-a a fost acordată lui Mihail Dan pentru Portretul doctorului Staicovici.","url":"https://ro.wikipedia.org/wiki/Expozi%C8%9Bia_arti%C8%99tilor_%C3%AEn_via%C8%9B%C4%83_din_anul_1872","thumbnail_url":"https://upload.wikimedia.org/wikipedia/commons/thumb/e/e8/Principalii_participanti_la_Expozitia_artistilor_in_viata_din_anul_1872.jpg/150px-Principalii_participanti_la_Expozitia_artistilor_in_viata_din_anul_1872.jpg"},{"id":"2027881","type":"good","language_code":"ro","title":"Lupta de la Smârdan","summary":"Lupta de la Smârdan s-a desfășurat în ziua de 12/24 ianuarie 1878 în satul Smârdan, sangeacul Vidin, vilaietul Dunării, Imperiul Otoman. Satul aparține astăzi de localitatea Inovo din regiunea Vidin, Bulgaria. Conflictul militar a reprezentat o luptă dintre trupele armatei române și cele otomane din timpul Asediului de la Vidin. Lupta de la Smârdan a avut un rol decisiv în operațiunea militară care s-a înfăptuit în zilele de 12-14/24-26 ianuarie 1878 și care avea ca scop principal, cucerirea de către Armata Română a liniei fortificate exterioare a Cetății Vidin și izolarea garnizoanei otomane de liniile de comunicații terestre exterioare.\nLupta în sine, a fost parte a unei acțiuni desfășurate de trupele Diviziilor 1, 2 și 4 și ale Brigăzii de Roșiori românești, pentru a ocupa și a păstra principalele poziții fortificate de la Novoselo, Smârdan și Inovo. În plus, acțiunile prevedeau și cucerirea a altor puncte de rezistență înaintată din jurul Vidinului - Tatargik, Rupcea, Rainovcea și Capitonovcea.\nRezultatul luptei a fost favorabil trupelor atacatoare române, care au ocupat în prima zi, principalele amplasamente disputate - Smârdanul și Inova, precum și Tatargik, Rupcea și Rainovcea. Ulterior ele s-au consolidat pe poziții, au reușit să reziste contraatacului otoman de a doua zi și au extins, fiind în urmărirea inamicului, în a treia zi, aria punctelor de rezistență înaintată cucerite cu Capitonovcea, Kerimberg, Ceiselo și Kutova, aflate între Inova și Dunăre.\nDin cauza ceții foarte dense, atacul asupra punctului fortificat Novoselo a fost împiedicat. \nAcțiunile desfășurate în zilele de 12-14 ianuarie, au finalizat împresurarea Cetății Vidin și au permis ulterior un amplasament favorabil artileriei române, astfel încât aceasta să poată executa în mod eficient trageri asupra fortificațiilor orașului asediat. Din cauza vremii nefavorabile, asaltul general asupra cetății a trebuit însă să fie amânat.\nAmintirea evenimentului a fost păstrată prin monumente comemorative și lucrări de artă. Dintre acestea, se distinge tabloul lui Nicolae Grigorescu intitulat „Atacul de la Smârdan”, care a intrat ca model-reper iconografic cu valoare de simbol în conștiința populară și a devenit imaginea emblematică a întregului efort militar de obținere a independenței naționale.","url":"https://ro.wikipedia.org/wiki/Lupta_de_la_Sm%C3%A2rdan","thumbnail_url":"https://upload.wikimedia.org/wikipedia/commons/thumb/6/67/Nicolae_Grigorescu_-_Atacul_de_la_Smardan_-_Muzeul_National_de_Arta_al_Romaniei.jpg/150px-Nicolae_Grigorescu_-_Atacul_de_la_Smardan_-_Muzeul_National_de_Arta_al_Romaniei.jpg"},{"id":"2031949","type":"good","language_code":"ro","title":"Societatea Amicilor Bellelor-Arte","summary":"Societatea Amicilor Bellelor-Arte a fost o organizație cultural artistică înființată în luna iunie a anului 1872. Din cauză că Expozițiile artiștilor în viață care se organizau la București, erau departe de a aduce rezultatele scontate, câțiva pictori - Theodor Aman, Gheorghe Tattarescu, Cezar Bolliac, Alexandru Odobescu, Dimitrie I. Berindei, Nicolae Grigorescu și Constantin I. Stăncescu, grupați în jurul unui nucleu de intelectuali fondatori ai Societății Filarmonica, ai Societății pentru Învățământul popular sau Ateneul Român, au preluat inițiativa și la începutul lunii iunie 1872 au pus bazele Societății Amicilor Bellelor-Arte.\nSocietatea a organizat trei expoziții în anii 1873, 1874 și 1876. Cea mai importantă dintre ele a fost cea din anul 1873, care prin amploarea ei a depășit prin numărul expozanților și cel al lucrărilor de artă plastică, toate expozițiile oficiale organizate vreo dată în România. Se puteau vedea astfel, lângă operele artiștilor străini ca Emil Volkers sau Amedeo Preziosi, lucrările lui Theodor Aman, Constantin I. Stăncescu, Nicolae Grigorescu, Alexandru Fotino, Mihail Ștefănescu, Emil Crețulescu, Carol Popp de Szathmari, Gheorghe Tattarescu, Constantin Lecca, precum și o mulțime de opere atribuite marilor maeștri ca Van Dyck, Breugel, Salvator Rosa, Albrecht Dürer și mulți alții.\nAtenția, admirația și simpatia publicului vizitator au fost atrase exclusiv de cele 146 de lucrări pe care le-a expus Nicolae Grigorescu. Ceilalți artiști, deși aparțineau stilului academist, au făcut o impresie onorabilă, deoarece, spre deosebire de lucrările cu care au concurat la precedentele Expoziții ale artiștilor în viață, multe și de o calitate discutabilă, la această manifestare au venit cu selecții dintre cele mai reușite. Pentru publicul bucureștean, noutatea expoziției a constituit-o tematica peisajului ca parte constitutivă a operei lui Nicolae Grigorescu. Până în acest an, peisajul era abordat de către pictorii locali din România doar ca fundal al compozițiilor de gen sau istorice. Peisajul mai apărea și în copiile de școală pe care elevii le făceau după artiștii străini sau în acuarelele ce aveau doar caracter documentar. Numeroasele pânze cu peisaje expuse de Nicolae Grigorescu, fără a avea o anecdotică specifică și fără a fi necesară o decodificare a unui mesaj, erau destinate hedonismului și liniștii sufletești. Ca urmare, ele au cucerit publicul. Din acest moment, crucial pentru Grigorescu, peisagistica a devenit preferata amatorilor și colecționarilor de artă, aceasta fiind din ce în ce mai prezentă la toate manifestările artistice ulterioare. Este binecunoscut efectul pe care Expoziția Societății Amicilor Bellelor-Arte din anul 1873 l-a avut asupra lui Ion Andreescu, cel care a vizitat și el expoziția de la Hotelul Herdan. Se știe că în acest moment Andreescu a decis să se consacre picturii.\nÎn cele aproape două luni cât a durat, această expoziție a avut un număr impresionant de vizitatori pentru acele timpuri. Au fost peste 5.500 de persoane care au călcat pragul Hotelului Herdan, din cei circa 220.000 de bucureșteni care trăiau pe atunci în capitală. La închiderea expoziției, statul a achiziționat două picturii realizate de Nicolae Grigorescu intitulate Natură moartă (rațe) și Un soldat veteran, cunoscut astăzi ca Paznicul de la Chailly. S-au organizat trei licitații în care s-au vândut unele lucrări care au fost expuse, obținându-se astfel o sumă considerabilă pentru acele timpuri în valoare de 24.277 lei, din care doar Nicolae Grigorescu a obținut 17.067 lei.\nLa momentul expoziției societății din anul 1873, voga artistului Gheorghe Tattarescu, care se afla de ceva vreme pe un trend ascendent, a fost estompată de Nicolae Grigorescu și practic eliminată din primul plan al interesului amatorilor de artă. Principalul concurent al lui Grigorescu era fără nicio umbră de îndoială - Theodor Aman. După Expoziția Societății din anul 1873, Aman s-a abținut să mai expună la manifestările publice ale societății din anul 1874 și 1876 și nici la Expoziția artiștilor în viață din anul 1874, deși el a fost în continuare președintele acesteia. Expoziția Societății Amicilor Bellelor-Arte din 1873 a fost un succes din aproape toate punctele de vedere. Ea a asigurat triumful lui Nicolae Grigorescu. Din acest moment el a fost apreciat drept cel dintâi pictor al țării, fără rival în rândul confraților.\nActivitatea societății s-a derulat până în anul 1884. La scurt timp după destrămarea ei, o nouă societate a luat ființă - Cercul artistic literar Intim Club.","url":"https://ro.wikipedia.org/wiki/Societatea_Amicilor_Bellelor-Arte","thumbnail_url":"https://upload.wikimedia.org/wikipedia/commons/thumb/f/f3/Nicolae_Grigorescu_-_Catalogul_expozitiei_din_1873.jpg/150px-Nicolae_Grigorescu_-_Catalogul_expozitiei_din_1873.jpg"},{"id":"2047","type":"good","language_code":"ro","title":"Budism","summary":"Budismul este o religie și o filozofie orientală. Ea își are originea în India în secolul al VI-lea î.e.n. și s-a răspândit într-o mare parte a Asiei Centrale și de Sud-Est. Se bazează pe învățăturile lui Gautama Siddhartha (Buddha Shakyamuni), un gânditor indian care se crede că ar fi trăit între 560 î.e.n și 480 î.e.n.. De-a lungul timpului, budismul a suferit numeroase schimbări, în prezent fiind o religie foarte divizată, fără o limbă sacră comună și fără o dogmă strictă, clar formulată. Este răspândit în India, Nepal, China, Japonia, Sri Lanka, Coreea, Mongolia, Myanmar, Thailanda, Vietnam, Laos, Cambodgia, Indonezia și Malaezia. Cu aproximativ 600 de milioane de adepți la nivel mondial, budismul este a patra religie a lumii după creștinism, islam și hinduism.\nBudismul aparține grupului de religii dharmice alături de hinduism și de jainism, păstrând o puternică influență a elementelor constituente ale acestor două religii. Mai este numit și „Buddha Dharma”, ceea ce înseamnă în limbile sanscrită și pali (limbile textelor antice budiste) „învățăturile Celui Luminat”.","url":"https://ro.wikipedia.org/wiki/Budism","thumbnail_url":null},{"id":"2052569","type":"good","language_code":"ro","title":"Răzbunătorii: Războiul Infinitului","summary":"Răzbunătorii: Războiul Infinitului (engleză: Avengers: Infinity War) este un film american cu supereroi, lansat în 2018, bazat pe echipa Răzbunătorii creată de Marvel Comics, produs de Marvel Studios și distribuit de Walt Disney Studios Motion Pictures. Este o continuare a filmului din 2012 Răzbunătorii și a filmului din 2015 Răzbunătorii: Sub semnul lui Ultron, fiind al nouăsprezecelea film din Marvel Cinematic Universe (MCU). Filmul este regizat de Anthony și Joe Russo, scris de Christopher Markus și Stephen McFeely și prezintă o distribuție de ansamblu, din care fac parte Robert Downey Jr., Chris Hemsworth, Mark Ruffalo, Chris Evans, Scarlett Johansson, Benedict Cumberbatch, Don Cheadle, Tom Holland, Chadwick Boseman, Paul Bettany, Elizabeth Olsen, Anthony Mackie, Sebastian Stan, Danai Gurira, Letitia Wright, Dave Bautista, Zoe Saldana, Josh Brolin și Chris Pratt. Acțiunea filmului urmărește încercarea Răzbunătorilor și a Gardienilor Galaxiei de-al opri pe Thanos din a colecta atotputernicele Pietre ale Infinitului.\nFilmul a fost anunțat în octombrie 2014 ca Răzbunătorii: Războiul Infinitului – Partea 1. Frații Russo au primit regia în aprilie 2015, iar în mai, Markus și McFeely au fost angajați ca scenariști, povestea inspirându-se din benzile desenate The Infinity Gauntlet din 1991 a lui Jim Starlin și Infinity din 2013 a lui Jonathan Hickman. În 2016, Marvel a scurtat titlul la Răzbunătorii: Războiul Infinitului. Filmările au început în ianuarie 2017 la Studiourile Pinewood Atlanta din Fayette County, Georgia, cu o distribuție numeroasă, care consta în mare parte din actori ce și-au reluat rolurile din filmele MCU anterioare. Producția s-a încheiat în iulie 2017, filmările desfășurându-se concomitent cu continuarea directă, Răzbunătorii: Sfârșitul jocului. Filmări adiționale au avut loc în Scoția, în Anglia, în centrul Atlantei și în New York. Cu un buget estimat între 316 și 400 milioane de dolari, este unul dintre cele mai costisitoare filme din toate timpurile.\nRăzbunătorii: Războiul Infinitului a avut premiera internațională pe 23 aprilie 2018 la Los Angeles și a fost lansat în Statele Unite pe 27 aprilie 2018, în format IMAX și 3D. Filmul a primit laude pentru performanța actorilor (în special pentru cea a lui Brolin) și pentru încărcătura emoțională a poveștii, precum și pentru efectele vizuale și secvențele de acțiune. A fost al patrulea film și primul film cu supereroi care a încasat peste 2 miliarde de dolari pe plan global, doborând numeroase recorduri la box-office și devenind cel mai profitabil film din 2018, precum și al patrulea film cu cele mai mari încasări din toate timpurile și din Statele Unite și Canada. Filmul a primit nominalizări la Premiile Oscar și BAFTA pentru efectele vizuale. Continuarea, Răzbunătorii: Sfârșitul jocului, a avut premiera în aprilie 2019.","url":"https://ro.wikipedia.org/wiki/R%C4%83zbun%C4%83torii:_R%C4%83zboiul_Infinitului","thumbnail_url":null},{"id":"206621","type":"good","language_code":"ro","title":"Pussycat Dolls","summary":"Pussycat Dolls este un grup american de fete, ce și-a început cariera drept trupă de dans burlesque. Inițiat de coregrafa Robin Antin în anul 1993, formația a realizat o serie de reprezentații artistice timp de șase ani în Los Angeles, California, până în anul 2001. Antin a refăcut ansamblul în anul 2003, semnând un contract de promovare cu casa de discuri Interscope Records, în vederea comercializării unor produse discografice sub titulatura de Pussycat Dolls. Cele care au ajutat numele să devină cunoscut la nivel mondial au fost solista Nicole Scherzinger, alături de Melody Thornton, Ashley Roberts, Jessica Sutta, Kimberly Wyatt și Carmit Bachar.\nPrimul extras pe single al grupului nou format, „Don't Cha”, a devenit un succes la nivel mondial, ajungând unul dintre cele mai cunoscute cântece ale anului 2005. El a fost urmat de alte trei șlagăre — „Stickwitu”, „Beep” și „Buttons” — toate obținând clasări și vânzări ridicate. Acestea, împreună cu piese precum „I Don't Need a Man” sau „Wait a Minute”, au ajutat materialul de proveniență, PCD, să se comercializeze în peste șapte milioane de unități la nivel global. Formația și-a întrerupt activitatea timp de aproximativ un an, timp în care fiecare componentă a grupului a dezvoltat o serie de proiecte independente.\nÎn mai 2008 a fost lansată înregistrarea „When I Grow Up”, cea care anunța lansarea unui nou album de studio. Totuși, în aceeași perioadă s-a anunțat faptul că interpreta Carmit Bachar a părăsit ansamblul, optând pentru o carieră independentă. Cântecul a devenit un șlagăr la nivel mondial și a câștigat un premiu Video Music Awards. Discul de proveniență, Doll Domination, a început a fi comercializat la scurt timp și a fost promovat cu ajutorul altor compoziții, cea mai de succes fiind balada „I Hate This Part”. Datorită vânzărilor scăzute, materialul a fost relansat în diverse regiuni, în urma performanțelor obținute de preluarea „Jai Ho! (You are My Destiny)”. În urma unor controverse create în timpul erei Doll Domination, o parte dintre componentele formației au blamat tratamentul preferențial primit de Scherzinger, lucru ce a culminat cu plecarea Jessicăi Sutta din grup în ianuarie 2010 și la destrămarea formației. Pussycat Dolls a vândut peste 54 de milioane de înregistrări la nivel mondial, fiind una din cele mai bine vândute formații de fete din toate timpurile. În 2012, Pussycat Dolls s-a clasat pe locul 100 în clasamentul VH1 100 Greatest Women in Music, și pe locul al zecelea ca cel mai bun grup de fete.","url":"https://ro.wikipedia.org/wiki/Pussycat_Dolls","thumbnail_url":"https://upload.wikimedia.org/wikipedia/commons/thumb/3/3b/PCD_-_DDWT.jpg/150px-PCD_-_DDWT.jpg"},{"id":"206916","type":"good","language_code":"ro","title":"Raoul Wallenberg","summary":"Raoul Gustaf Wallenberg (n. 4 august 1912 – d. 17 iulie 1947?) a fost un arhitect, om de afaceri, diplomat și filantrop suedez, renumit pentru eforturile sale reușite de a salva zeci de mii de evrei din Ungaria  nazistă în timpul Holocaustului, în ultimele etape ale celui de al Doilea Război Mondial. Ca trimis special al Suediei la Budapesta între iulie și decembrie 1944, Wallenberg a emis pașapoarte suedeze protectoare și a adăpostit evrei în clădiri pe care le-a marcat „teritoriu suedez”, salvând de la moarte sigură zeci de mii de vieți omenești.La ianuarie 1945, cu intrarea Armatei Roșii în [[Budapesta], Wallenberg a fost arestat de autoritățile sovietice sub acuzarea de spionaj și a dispărut. încarcerat de   poliția secretă sovietică, KGB, în închsoarea Lubianka, din Moscova, a murit sau, posibil, a fost asasinat la 17 iulie 1947. Motivele din spatele arestării și încarcerării lui Wallenberg de către sovietici, ca și întrebările privind circumstanțele decesului său și insinuările privind posibile legături cu serviciile americane de informații sunt subiect de continuă speculație.","url":"https://ro.wikipedia.org/wiki/Raoul_Wallenberg","thumbnail_url":"https://upload.wikimedia.org/wikipedia/commons/thumb/0/0d/Raoul_Wallenberg.jpg/150px-Raoul_Wallenberg.jpg"},{"id":"20859","type":"good","language_code":"ro","title":"Ruter","summary":"Un ruter (sau router)  (['ruːtə(r)] sau ['raʊ̯tər]) este un dispozitiv hardware sau software care conectează două sau mai multe rețele de calculatoare bazate pe „comutarea de pachete” (packet switching). Aceste rețele pot fi cu fir (în engleză wired) sau fără fir (în engleză wireless). Funcția îndeplinită de rutere se numește rutare. În acest articol diferențierea între rutere hardware și rutere software se face în funcție de locul unde se ia decizia de rutare a pachetelor de date. Ruterele software utilizează pentru decizie un modul al sistemului de operare, în timp ce ruterele hardware folosesc dispozitive specializate (de tip ASIC) ce permit o viteză mai mare de comutare a pachetelor.\nRuterele operează la nivelul 3 al modelului OSI. Ele folosesc deci adresele IP (de rețea) ale pachetelor aflate în tranzit pentru a decide către care anume interfață de ieșire trebuie să trimită pachetul respectiv. Decizia este luată comparând adresa calculatorului destinație cu înregistrările (câmpurile) din tabela de rutare. Aceasta poate conține atât înregistrări statice (configurate/definite de către administratorul rețelei), cât și dinamice, aflate de la ruterele vecine prin intermediul unor protocoale de rutare.\nTipul de ruter cel mai cunoscut de către consumatori este cel destinat conexiunilor casnice și firmelor mici, ce nu fac decât să trimită pachetele IP între calculatoarele din rețea și Internet, prin rețeaua unul furnizor de servicii internet (ISP). Există totuși multe alte tipuri de rutere care conectează rețele de întreprindere sau rețele ISP.","url":"https://ro.wikipedia.org/wiki/Ruter","thumbnail_url":"https://upload.wikimedia.org/wikipedia/commons/thumb/b/bd/Ciscosystemsrouteratcern.jpg/150px-Ciscosystemsrouteratcern.jpg"},{"id":"20946","type":"good","language_code":"ro","title":"Metroul din București","summary":"Metroul bucureștean este un sistem de transport care deservește capitala României, București. Construită în anii 1970 de către Întreprinderea „Metroul” București și deschisă pe 16 noiembrie 1979 sub administrarea Întreprinderii de Exploatare a Metroului, rețeaua s-a dezvoltat rapid până în 1989, după care schimbările politice au dus la oprirea aproape totală a creșterii. „Metroul” a fost divizată în cinci companii distincte, iar întreprinderea de exploatare a fost transformată pe rând în regie și apoi în societate comercială. Metrorex este deținută integral de Statul Român prin Ministerul Transporturilor, cel care asigură și subvenția ce acoperă aproximativ jumătate din veniturile companiei.\nDe-a lungul secolului XX au existat mai multe discuții și planuri de creare a unui sistem de metrou în București, însă de-abia în anul 1972, în urma aglomerării transportului de suprafață, a fost realizat un plan de execuție a metroului. Construcția primului tronson a început în 1975 și a fost realizată de unitățile de construcții din cadrul unor ministere, fiind terminată în 1979. Stațiile au fost realizate cu un aspect simplu, favorizând traficul mare de călători, iar materialul rulant a fost construit exclusiv în România, la Arad. În perioada 1979-1989 extinderea rețelei a continuat într-un ritm alert, însă lucrările au fost afectate de comenzile politice și schimbările de opinie ale conducerii statului, numele și traseul magistralelor fiind schimbate de mai multe ori.\nDupă revoluția din 1989 au urmat două decenii de stagnare, în care au fost continuate doar proiectele deja existente și au fost deschise câteva stații pe magistralele deja construite. După 2010 extinderea a fost reluată, în următorul deceniu fiind inaugurate porțiuni din magistrala 4 și magistrala 5 și a fost proiectată magistrala 6 care să unească gara principală a orașului de aeroport.\nLa sfârșitul anului 2020, rețeaua de transport a metroului bucureștean se întindea pe 76,12 km de cale dublă, existând cinci magistrale cu 62 de stații, iar distanța medie între două stații este de 1,5 km. Rețeaua de metrou deține doar 4% din lungimea de transport public a orașului București și circa 20% din volumul total al călătorilor. În 2019, metroul din București a transportat 90,518 milioane de pasageri, cu o medie zilnică în zilele lucrătoare de 600.000-800.000 de călători.\nDatorită faptului că rețeaua de transport de suprafață este administrată de o altă companie decât metroul, deși există câteva stații intermodale, integrarea între transportul subteran și cel de suprafață este mai redusă decât ar fi de dorit. Inclusiv sistemul de tarifare este diferit, deși există un bilet comun STB-Metrorex. Prețul biletelor de metrou este stabilit de Ministerul Transporturilor prin ordin, iar plata călătoriei se face prin cartele magnetice și carduri RFID, fiind posibilă inclusiv plata directă cu cardul bancar. \nPlanurile de dezvoltare viitoare ale metroului includ extensii ale primelor trei magistrale, finalizarea magistralelor 4 și 5 până la Gara Progresul, respectiv până la depoul Pantelimon, precum și construcția a încă două magistrale (M6 Gara de Nord-Aeroportul Otopeni și M7 Colentina-Rahova). În afară de M7, restul proiectelor au fost începute și se aflau la sfârșitul anului 2020 în diverse stadii de implementare. În paralel se derulează proiecte de modernizare a infrastructurii și instalațiilor existente.\nInfrastructura rețelei este una specifică transportului subteran, incluzând peroane standard, acces pentru persoanele cu handicap în majoritatea stațiilor și sisteme de informare a călătorilor. infrastructura de comunicații și instalațiile sunt și ele adaptate mediului subteran. Ecartamentul și semnalizarea sunt compatibile cu cele are C.F.R., însă alimentarea se face la o altă tensiune, prin a treia șină sau pantograf în funcție de tipul de linie.\nMaterialul rulant include trei tipuri de trenuri, pe lângă cele construite la Arad fiind achiziționate după 2000 și trenuri Bombardier și CAF. În 2020 a fost semnat contractul pentru achiziția unui al patrulea tip, produs de Alstom și care va circula pe magistrala 5. Toate trenurile au dimensiuni fizice asemănătoare, adaptate liniilor existente, și toate includ sisteme de control și/sau conducere automată, compatibile cu sistemele de semnalizare de pe linii.","url":"https://ro.wikipedia.org/wiki/Metroul_din_Bucure%C8%99ti","thumbnail_url":"https://upload.wikimedia.org/wikipedia/commons/thumb/8/8d/Metrorex_logo.svg/150px-Metrorex_logo.svg.png"},{"id":"213246","type":"good","language_code":"ro","title":"Amintiri din copilărie","summary":"Amintiri din copilărie  este una dintre principalele lucrări ale scriitorului român Ion Creangă. Cea mai mare dintre cele două lucrări ale sale aparținând genului memorialistic, ea conține unele dintre cele mai caracteristice exemple de narațiune la persoana întâi din literatura română, fiind considerată de critici capodopera lui Creangă. Structurată în capitole separate scrise de-a lungul mai multor ani (între 1881 și 1888), părți din ea au fost citite în fața cenaclului literar Junimea din Iași. Trei dintre cele patru secțiuni au fost publicate în timpul vieții lui Creangă de revista Convorbiri Literare, ultima parte rămânând neterminată după moartea scriitorului.\nCartea oferă o relatare detaliată a copilăriei lui Ion Creangă, petrecută în ceea ce era atunci Principatul Moldovei, cu amănunte privind peisajul social al universului copilăriei sale, descriind relațiile dintre eroul principal, cunoscut în acest context ca Nică al lui Ștefan a Petrei sau Nic-a lui Ștefan a Petrei, și diversele persoane cu care interacționează. Ea urmărește maturizarea lui Nică, de la o vârstă idilică în satul Humulești (astăzi parte a orașului Târgu Neamț) la o adolescență rebelă și la pregătirea pentru intrarea în rândul preoțimii ortodoxe în centrele urbane Fălticeni și Iași. Cursul narațiunii este întrerupt adesea de îndelungate monologuri ce exprimă cugetările și sentimentele lui Creangă. Textul însuși este remarcabil prin utilizarea unui vocabular caracteristic bogat în particularități dialectale din zona Moldovei.\nAmintiri din copilărie a fost editată și publicată de mai multe ori, și este văzută ca o lucrare clasică a literaturii pentru copii în limba română. A constituit sursă de inspirație pentru mai mulți autori și a stat la baza filmului omonim din 1964, realizat de Elisabeta Bostan.","url":"https://ro.wikipedia.org/wiki/Amintiri_din_copil%C4%83rie","thumbnail_url":null},{"id":"2193066","type":"good","language_code":"ro","title":"Regimentul Războieni No. 15","summary":"Regimentul Războieni No. 15 a fost o unitate de infanterie, de nivel tactic, din trupele permanente ale Armatei României. Unitatea a fost înființată la ianuarie 1877 și desființată la 1 decembrie 1951. Pe timp de pace a făcut parte din organica Brigăzii 13 Infanterie, fiind dislocat la pace în garnizoana Piatra Neamț. La mobilizare, regimentul constituia încă o unitate, Regimentul 65 Infanterie, din rezerviști proveniți din Cercul de recrutare „Războieni”.\nDe-a lungul timpului o serie de personalități civile și militare au servit în cadrul regimentului, cei mai cunoscuți fiind generalii Alexandru Anastasiu, Nicolae Rujinschi și Dumitru Coroamă, precum și scriitorii Mihail Sadoveanu și Nicolae Vulovici. \nGara Războieni îi poartă numele.","url":"https://ro.wikipedia.org/wiki/Regimentul_R%C4%83zboieni_No._15","thumbnail_url":"https://upload.wikimedia.org/wikipedia/commons/thumb/3/33/Cazarma_Regimentului_15_Piatra_Neam%C8%9B.jpg/150px-Cazarma_Regimentului_15_Piatra_Neam%C8%9B.jpg"},{"id":"219913","type":"good","language_code":"ro","title":"Toxic","summary":"Termenul „Toxic” se poate referi la:\n\nToxicitate\nSubstanțe toxice\nToxic (cântec de Britney Spears)","url":"https://ro.wikipedia.org/wiki/Toxic","thumbnail_url":null},{"id":"224739","type":"good","language_code":"ro","title":"Pădurea spânzuraților","summary":"Pădurea spânzuraților se poate referi la:\n\nPădurea spânzuraților (roman) - un roman scris de Liviu Rebreanu\nPădurea spânzuraților (film) - un film românesc din 1964, regizat de Liviu Ciulei, ecranizare a romanului omonim.","url":"https://ro.wikipedia.org/wiki/P%C4%83durea_sp%C3%A2nzura%C8%9Bilor","thumbnail_url":null},{"id":"225850","type":"good","language_code":"ro","title":"Ioan Gyuri Pascu","summary":"Ioan Gyuri Pascu (n. 31 august 1961, Agnita, regiunea Brașov – d. 26 septembrie 2016, București) a fost un muzician și un actor român, membru al grupului de umor Divertis din anul 1987. S-a lansat în cariera muzicală în anul 1977 și de atunci a abordat diverse stiluri muzicale, printre care: pop, rock, blues și reggae. A fondat mai multe formații de succes în anii 1990, precum The Blue Workers sau Pacific, al căror solist a fost, fiind membru activ al primei formații. A lansat mai multe piese de rock alternativ prin casa sa de discuri, Tempo Music, și este un critic al radioului comercial românesc.\nPe lângă activitatea de la Divertis, unde a abordat în special satiră politică, a mai jucat în filme de lung metraj precum O vară de neuitat – în regia lui Lucian Pintilie și în Occident – regizor Cristian Mungiu. A mai jucat în mai multe piese de teatru, precum Take, Ianke și Cadîr, asigurând și coloana sonoră pentru o parte din ele. A colaborat cu mai multe posturi de televiziune, printre care TVR 1, Antena 1 și Pro TV. A mai contribuit ca jurnalist sportiv și comentator de sport, și a scris mai multe cărți de spiritualitate și pentru copii.","url":"https://ro.wikipedia.org/wiki/Ioan_Gyuri_Pascu","thumbnail_url":"https://upload.wikimedia.org/wikipedia/commons/thumb/5/51/Ioan_Gyuri_Pascu.jpg/150px-Ioan_Gyuri_Pascu.jpg"},{"id":"225951","type":"good","language_code":"ro","title":"Mănăstirea Agapia","summary":"Mănăstirea Agapia (denumită și Mănăstirea Agapia Nouă pentru diferențiere de Schitul Agapia Veche) este o mănăstire ortodoxă de maici din România, situată pe valea pârâului Agapia, la o distanță de 9 km de orașul Târgu Neamț. Ea se află amplasată în mijlocul unei păduri, la o distanță de 3 km de satul Agapia (județul Neamț). Este una dintre cele mai mari mănăstiri de maici din România, având 300-400 maici și aflându-se pe locul doi ca populație după Mănăstirea Văratec.Mănăstirea a fost construită între anii 1641-1643. Arhitectura bisericii nu are un stil specific. Ceea ce conferă o deosebită valoare acestui monument sunt frescele pictate de Nicolae Grigorescu în perioada 1858-1861.\nAnsamblul Mănăstirii Agapia a fost inclus pe Lista monumentelor istorice din județul Neamț din anul 2015, având codul de clasificare  NT-II-a-A-10627 și fiind alcătuit din următoarele 7 obiective:\nBiserica „Sf. Voievozi” - datând din secolul al XVII-lea și având codul NT-II-m-A-10627.01\nParaclisul „Nașterea Maicii Domnului” - datând din 1864 și având codul NT-II-m-A-10627.02\nBiserica de lemn „Sf. Ioan Bogoslov” - datând din 1821 și având codul NT-II-m-A-10627.03\nChiliile - datând din secolele XIX-XX și având codul NT-II-m-A-10627.04\nConstrucțiile din incintă - datând din secolele XIX-XX și având codul NT-II-m-A-10627.05\nTurnul clopotniță - datând din 1823 și având codul NT-II-m-A-10627.06\nBolnița de lemn „Adormirea Maicii Domnului” - datând din 1780 și având codul NT-II-m-A-10627.07La acestea se adaugă și Casa scriitorului Alexandru Vlahuță (o chilie în care locuia scriitorul când venea în vizită la mănăstire), transformată în 1966 în muzeu memorial. Ea datează din 1885 și are codul NT-II-m-B-10628.","url":"https://ro.wikipedia.org/wiki/M%C4%83n%C4%83stirea_Agapia","thumbnail_url":"https://upload.wikimedia.org/wikipedia/commons/thumb/4/43/M%C4%83n%C4%83stirea_Agapia.jpg/150px-M%C4%83n%C4%83stirea_Agapia.jpg"},{"id":"2267377","type":"good","language_code":"ro","title":"Distrugerea instalațiilor industriale petroliere din sudul României în 1916","summary":"Distrugerea instalațiilor industriale petroliere din sudul României în 1916 a reprezentat o acțiune de incendiere și ruinare, după un plan sistematic, în lunile noiembrie și decembrie 1916, a capacităților de producție și exploatare din domeniul industriei petrolului din județele Prahova, Dâmbovița și Buzău, ca urmare al eșecului Armatei României de a apăra Muntenia în fața înaintării trupelor Puterilor Centrale. În același timp, au fost distruse și stocuri de 827.000 de tone de petrol și derivate de petrol.Această distrugere s-a efectuat cu acordul liderilor politici și militari ai Regatului României la cererea guvernului Marii Britanii, care a fost susținut în acest demers de către celelalte guverne aliate și a survenit după ce anterior cu peste 1 lună, în Dobrogea o cantitate semnificativă de petrol și derivate petroliere românești a fost capturată de inamic intactă, la Constanța. Conducerea acțiunii a revenit ofițerului englez John Norton-Griffiths.Sabotarea instalațiilor petroliere românești a reprezentat unul dintre cele mai importante acte economice ale Primului Război Mondial. Această acțiune a făcut parte dintre deciziile dureroase și demotivante pentru societatea românească asumate de liderii politici și militari români în timpul Primului Război Mondial, alături de abandonarea capitalei, de retragerea în Moldova și de expedierea Tezaurului Băncii Naționale a României la Moscova.În același timp evenimentul – care a lipsit Puterile Centrale timp de cinci luni de accesul la resursele petroliere românești, ar putea fi caracterizat drept primul și cel mai mare dezastru ecologic din arealul românesc în timpul secolului XX.Deși Marea Britanie dăduse anterior repetate asigurări companiilor particulare și statului român că va compensa financiar pierderile rezultate din acțiunea respectivă de distrugere, după sfârșitul războiului plățile în cauză nu au mai fost onorate de către statul englez. Aceasta s-a întâmplat ca efect al invocării de către britanici a necesității compensării datoriilor de război făcute de România. Această experiență a făcut ca România să fie extrem de precaută în ce privește acceptarea unor propuneri similare făcute de autoritățile anglo-franceze în perioada 1939-1940.","url":"https://ro.wikipedia.org/wiki/Distrugerea_instala%C8%9Biilor_industriale_petroliere_din_sudul_Rom%C3%A2niei_%C3%AEn_1916","thumbnail_url":"https://upload.wikimedia.org/wikipedia/commons/thumb/8/85/1916_-_Albert_Reich_-_Ploiesti%2C_puturi_petroliere_incendiatei_p50.jpg/150px-1916_-_Albert_Reich_-_Ploiesti%2C_puturi_petroliere_incendiatei_p50.jpg"},{"id":"227083","type":"good","language_code":"ro","title":"Nicolae Guță","summary":"Nicolae Guță, născut Nicolae Linguraru (n. 3 decembrie 1967, Aninoasa, Hunedoara, România), este un cântăreț și compozitor rom de manele.\nA publicat primul album (Volumul 1) în anul 1992, ajungând să se bucure de o apreciere mai largă doar în ultima parte a anilor 1990. Repertoriul său este impresionant ca vastitate și prin diversitatea stilistică. Cântărețul a abordat mai întâi genul lăutăresc (fiind apreciat de criticii străini ca un exponent al muzicii de jazz țigănesc contemporane). Din anul 1998, muzica lui Guță folosește tot mai frecvent ritmul de manea, interpretul devenind unul dintre principalii promotori ai genului. Se va autointitula „regele manelelor” în 2004. Manelele create de Guță îmbină elemente de muzică lăutărească cu influențe din genurile pop și hip hop. Printre cele mai mari succese ale sale se numără piesele „Ce frumoasă ești (Dintr-o mie de femei)” (2001) și „Aș renunța” (2003).În România nu există o critică muzicală care să fi comentat prestația cântărețului. Spre deosebire de pozițiile favorabile ale recenzenților de peste hotare, numeroși intelectuali și jurnaliști români îi acuză sever producțiile. Guță este privit de către publicul neascultător de manele drept o emblemă a genului; de aceea, reproșurile ce i s-au adus sunt în esență cele primite și de alți interpreți de manele. Astfel, cântărețului îi sunt imputate vulgaritatea limbajului și concepția muzicală modestă. În cazul preluărilor de piese de la muzicieni străini (cu noi texte în limba română și cu numeroase diferențe de stil interpretativ), Guță este tot mai frecvent acuzat de plagiat, cu toate că nu există dovada însușirii pieselor de către acesta; dimpotrivă, interpretul a declarat că din 2004 a început să înregistreze, pe lângă compozițiile proprii, și piese preluate.\nNumele său de scenă mai apare transliterat ca Nicolae Gutsa în cazul albumelor publicate în străinătate.","url":"https://ro.wikipedia.org/wiki/Nicolae_Gu%C8%9B%C4%83","thumbnail_url":"https://upload.wikimedia.org/wikipedia/commons/thumb/4/43/Nicolae_Guta.png/150px-Nicolae_Guta.png"},{"id":"229878","type":"good","language_code":"ro","title":"Octavian Smigelschi","summary":"Octavian Smigelschi (n. 21 martie 1866, Ludoș, Scaunul Miercurea, Imperiul Austriac – d. 10 noiembrie 1912, Budapesta, Austro-Ungaria) a fost un pictor, sculptor și grafician român, cu o activitate prodigioasă în pictura monumentală bisericească. Operele sale cele mai cunoscute sunt iconostasul și pictura cupolei din Catedrala Mitropolitană din Sibiu, respectiv capela Gimnaziului Catolic din Budapesta.","url":"https://ro.wikipedia.org/wiki/Octavian_Smigelschi","thumbnail_url":"https://upload.wikimedia.org/wikipedia/commons/thumb/b/b4/Octavian_Smigelschi_-_crop.jpg/150px-Octavian_Smigelschi_-_crop.jpg"},{"id":"230288","type":"good","language_code":"ro","title":"Kumm","summary":"Kumm este o formație de rock alternativ din Cluj-Napoca, înființată în anul 1997.\nDe-a lungul timpului, stilul muzical al grupului a variat considerabil, de la rock progresiv cu influențe jazz și etno până la rock alternativ. Formația a trecut prin numeroase schimbări de componență, singurii membri din formula originală fiind clăparul Kovács András și chitaristul Eugen Nuțescu, cunoscut și sub numele de Oigăn.\nTrupa Kumm a susținut numeroase concerte în străinătate, în țări precum Italia, Germania, Cehia și Ungaria, și a participat la festivaluri precum Pepsi Sziget, Sárvár, 4+4 Days In Motion și Peninsula.Până în februarie 2014, Kumm a lansat șase albume de studio și opt videoclipuri.","url":"https://ro.wikipedia.org/wiki/Kumm","thumbnail_url":"https://upload.wikimedia.org/wikipedia/commons/thumb/d/d6/Kumm_in_2017.jpg/150px-Kumm_in_2017.jpg"},{"id":"231709","type":"good","language_code":"ro","title":"Nicodim de la Tismana","summary":"Sfântul Nicodim de la Tismana n. 1320, Prilep, Strymon⁠(d), Imperiul Roman de Răsărit – d. 26 decembrie 1406, Mănăstirea Tismana, Oltenia, România) a fost un arhimandrit, întemeietorul mănăstirilor Vodița și Tismana din Oltenia și a mănăstirii Vișina pe valea Jiului. Pentru tot ce a făcut pentru ortodoxism și neamul românesc este considerat ocrotitorul Olteniei.\nNicodim și-a primit numele de monah la Mănăstirea Hilandar de la Muntele Athos, unde a ajuns în fruntea obștei. A făcut parte din delegația care în anul 1375 a mediat la Constantinopol ridicarea anatemei asupra Patriarhiei sârbești, misiune îndeplinită cu un succes așa de mare, că a fost numit arhimandrit de către Patriarhul Filotei.\nUrmându-și chemarea, în anul 1369 a traversat Dunărea înot în dreptul orașului Ursa (azi Orșova), și a întemeiat prima sa mănăstire, Vodița (\"Apița\", sau \"Apoasa\"). Totuși, consideră că nu și-a îndeplinit chemarea, ca urmare continuă căutările și găsește un loc pe care îl consideră ideal, unde în 1377 începe zidirea mănăstirii Tismana.\nSpre sfârșitul vieții s-a retras la Mănăstirea Prislop, unde a caligrafiat un Tetravanghel, considerat cea mai veche carte datată din Țara Românească.\n\n„Numeroase amănunte din viața și activitatea sfântului Nicodim nu ne sunt cunoscute, dar măreția persoanei lui l-a impus în conștiința și dragostea poporului român, nu numai ca reorganizator al vieții monahale după modelul de la sfântul Munte Athos, ctitor de biserici și mănăstiri, talentat miniaturist, ci și ca sfânt, mare făcător de minuni.”","url":"https://ro.wikipedia.org/wiki/Nicodim_de_la_Tismana","thumbnail_url":"https://upload.wikimedia.org/wikipedia/commons/thumb/4/4c/Sf_Nicodim_de_la_Tismana.jpg/150px-Sf_Nicodim_de_la_Tismana.jpg"},{"id":"2333264","type":"good","language_code":"ro","title":"Do What U Want","summary":"„Do What U Want” este un cântec al interpretei americane Lady Gaga, realizat în colaborare cu artistul R. Kelly. Piesa a fost lansată în mediul digital la 21 octombrie 2013 drept cel de-al doilea disc single extras de pe al treilea album de studio al lui Gaga, Artpop (2013). Solista a compus cântecul împreună cu DJ White Shadow, Martin Bresso și William Grigahcine. DJ White Shadow i-a prezentat artistei conceptul inițial al piesei cu doi ani înainte de lansarea propriu-zisă. Producția melodiei a fost completată în 2013, vocea lui Kelly fiind adăugată mai târziu. Reacțiile pozitive venite din partea fanilor și a criticilor au dus la lansarea piesei ca single. La 10 ianuarie 2019, Gaga și-a cerut iertare pentru colaborare și a înlăturat cântecul de pe toate platformele muzicale digitale, în urma lansării documentarului Surviving R. Kelly, care prezintă acuzațiile de abuz sexual aduse împotriva lui Kelly.\n„Do What U Want” este un cântec synthpop și R&B ce conține sintetizatoare în stilul anilor '80 și o instrumentație electronică. Versurile piesei vorbesc despre supunerea sexuală, Gaga spunându-le defăimătorilor că gândurile, visurile și sentimentele sunt ale ei, indiferent de ce ar face aceștia cu trupul ei. Criticii au lăudat simplitatea, producția și priza la public a piesei. Coperta single-ului „Do What U Want” este o fotografie de aproape a feselor solistei purtând chiloți tanga cu flori, realizată de Terry Richardson. Acesta a regizat, de asemenea, videoclipul piesei care ar fi trebuit să fie lansat în decembrie 2013 prin BitTorrent; lansarea a fost anulată din cauza unor motive necunoscute.\n„Do What U Want” a devenit un șlagăr de top 10 în Canada, Coreea de Sud și numeroase țări din Europa. În Statele Unite, cântecul a ocupat locul 13 în clasamentul Billboard Hot 100. Piesa a fost interpretată live la ediția din 2013 a premiilor American Music Awards și la emisiunile Alan Carr: Chatty Man, Saturday Night Live, The Voice și The X Factor. Numeroase versiuni remix au fost lansate pentru cântec, cele mai cunoscute fiind realizate în colaborare cu Christina Aguilera și Rick Ross.","url":"https://ro.wikipedia.org/wiki/Do_What_U_Want","thumbnail_url":null},{"id":"2333310","type":"good","language_code":"ro","title":"G.U.Y.","summary":"„G.U.Y.” (un acronim pentru „Girl Under You”, în limba română „Fata De Sub Tine”) este un cântec al interpretei americane Lady Gaga pentru cel de-al treilea ei album de studio, Artpop (2013). Piesa compusă și produsă de Gaga și Zedd a fost trimisă către stațiile radio din Italia drept cel de-al treilea disc single extras de pe album la 28 martie 2014. „G.U.Y.” a fost dezvoltat în timp ce solista călătorea în turneul Born This Way Ball, melodia fiind înregistrată de mai multe ori pentru a ajunge la o versiune finală. Este un cântec EDM ce conține elemente din muzica industrial, contemporary R&B și house. Versurile acestuia vorbesc despre subiecte ca dominanța sexuală, supunerea, precum și rolurile de gen.\n„G.U.Y.” a primit recenzii mixte din partea criticilor de specialitate, aceștia complimentând compoziția și vocea cântăreței, însă criticând versurile și producția. Piesa a apărut în clasamentele câtorva țări, dar nu a reușit să ajungă în top 10 în majoritatea. În Statele Unite, „G.U.Y.” a devenit al doilea cel mai slab clasat single al artistei, ocupând locul 76 în Billboard Hot 100. Cântecul a ajuns în top 10 în clasamentul celor mai redate piese la stațiile radio din Bulgaria, clasamentul celor mai bine vândute single-uri în mediul digital din Grecia, și în clasamentul celor mai redate melodii în cluburile din Statele Unite.\nVideoclipul piesei „G.U.Y.” a fost filmat la castelul Hearst, aflat în apropierea orașului San Simeon, California. Clipul conține apariții ale actorilor din Adevăratele soții din Beverly Hills, precum și lucrări ale artistului Nathan Sawaya și jucătorului de Minecraft de pe YouTube, SkyDoesMinecraft. Având o durată de peste 11 minute, videoclipul o prezintă pe Gaga drept un înger decăzut și rănit ce este readus la viață de către adepții acesteia, într-o piscină. În urma renașterii, solista se răzbună pe bărbații care au vânat-o, înlocuindu-i ulterior cu numeroase clone, cunoscute sub denumirea de G.U.Y. Videoclipul a primit recenzii pozitive din partea criticilor datorită imaginilor acestuia și referințelor către mitologia Greacă. Gaga a cântat melodia atât la spectacolul rezidențial de la Roseland Ballroom, cât și în turneul ArtRave: The Artpop Ball; în ambele locații artista a realizat coregrafia din videoclip, întreaga interpretare primind recenzii pozitive din partea criticilor.","url":"https://ro.wikipedia.org/wiki/G.U.Y.","thumbnail_url":null},{"id":"2336483","type":"good","language_code":"ro","title":"Îngerul a strigat","summary":"Îngerul a strigat este un roman-cronică scris în anii 1961-1968 de Fănuș Neagu și publicat pentru prima oară în anul 1968 de Editura pentru Literatură din București. Scriitorul se remarcase până atunci ca autor de proză scurtă, iar Îngerul a strigat este romanul său de debut. Acest prim roman a contribuit, alături de volumul de povestiri Vară buimacă (1967), la consacrarea ca scriitor a lui Fănuș Neagu și este considerat o operă de referință a prozei românești postbelice.Acțiunea romanului se întinde pe parcursul a două decenii (din anii 1930 până în 1954) și urmărește destinul unei colectivități rurale, care a fost dislocată din vatra sa originară din câmpia Brăilei și a devenit victima vicisitudinilor istoriei. Povestea începe la mijlocul anilor 1930 odată cu strămutarea în Dobrogea a treisprezece familii de țărani din satul dunărean Plătărăști ca urmare a intenției unui moșier de a construi un aerodrom pe pământurile lor. Autorul descrie apoi drama acestor „strămutați” în anii celui de-Al Doilea Război Mondial și ai instaurării regimului comunist în România, prezentând sfârșitul unei lumi vechi, ce coincide cu geneza unei lumi noi.Cartea are o construcție neordonată, fiind alcătuită dintr-o succesiune de întâmplări carnavalești fragmentare, care sunt relatate de autor sau de alte personaje, se întrepătrund permanent și sunt plasate sub un semn tragic. Este conturată astfel imaginea unei colectivități în mișcare, cu personaje pitorești care devin alternativ actori și spectatori. Criticii literari au scos în evidență aspectele fabuloase, pitorești, balcanice și picarești ale cărții, găsind asemănări tematice și stilistice cu operele literare ale lui Mihail Sadoveanu, Panait Istrati, Pavel Dan, Ștefan Bănulescu și L. M. Arcade.Romanul a fost ecranizat ulterior în filmul Dincolo de nisipuri, regizat de Radu Gabrea după un scenariu al lui Fănuș Neagu, în care rolurile principale au fost interpretate de actorii Dan Nuțu, George Constantin și Mircea Albulescu. Premiera oficială a filmului a avut loc în februarie 1974.","url":"https://ro.wikipedia.org/wiki/%C3%8Engerul_a_strigat","thumbnail_url":null},{"id":"233940","type":"good","language_code":"ro","title":"Crazy in Love (cântec de Beyoncé)","summary":"„Crazy in Love” este un cântec al interpretei americane Beyoncé Knowles realizat în colaborare cu Jay-Z. El a fost produs de Rich Harrison pentru materialul discografic de debut în cariera independentă a solistei, Dangerously in Love. Compoziția a fost lansată ca primul extras pe single al albumului în prima jumătate a anului 2003.Înregistrarea a beneficiat de un videoclip — regizat de Jake Nava — și de o campanie de promovare, unde a fost inclusă și o interpretare pe scena premiilor MTV Video Music Awards 2003, unde scurtmetrajul a câștigat trei distincții. Piesa a fost aclamată de critica de specialitate, o serie de recenzori apreciind într-un mod pozitiv refrenul molipsitor, dar și secțiunea de trompetă sau apariția lui Jay-Z. A devenit unul dintre cele mai cunoscute cântece ale lui Knowles, fiind inclus într-o serie de liste a superlativelor, întocmite de publicații precum New Musical Express, Rolling Stone sau The Daily Telegraph. Piesa a fost preluată de un număr semnificativ de artiști și le-a adus celor doi interpreți două premii Grammy.Compoziția a devenit unul dintre cele mai cunoscute șlagăre ale anului 2003, ocupând locul întâi în principala listă americană, Billboard Hot 100, dar și într-o serie de clasamente adiționale ale publicației Billboard, cât și în Irlanda, Polonia, Regatul Unit sau ierarhia mondială United World Chart. De asemenea, a obținut poziționări de top 10 în majoritatea listelor unde a activate, câștigând totodată o serie de discuri de aur sau platină. Performanțele obținute de acesta l-au transformat într-unul dintre cele mai apreciate cântece din întreaga carieră a lui Knowles.","url":"https://ro.wikipedia.org/wiki/Crazy_in_Love_(c%C3%A2ntec_de_Beyonc%C3%A9)","thumbnail_url":null},{"id":"234006","type":"good","language_code":"ro","title":"Fighting Temptation","summary":"„Fighting Temptations” este un cântec al interpretei americane Beyoncé Knowles, realizat în colaborare cu Missy Elliott, MC Lyte și Free. Acesta a fost înregistrat pentru a folosi la promovarea filmului cu același nume, în care prima solistă deține un rol important, fiind folosit drept tema principală a peliculei. Înregistrarea a fost promovată ca primul extras pe single al albumului omonim, însă nu s-a bucurat de succesul anticipat. De asemenea, el a fost inclus pe coloana sonoră a producției, care a devenit un succes în S.U.A. și s-a comercializat în peste o jumătate de milion de exemplare.Pentru a spori popularitatea piesei și a peliculei, a fost realizat și un videoclip, regizat de Antti Jokinen și filmat într-un conac părăsit din Los Angeles. Compoziția a fost felicitată de critica de specialitate, citând-o dese ori drept unul dintre cele mai interesante cântece de pe album. În același context, Swap Tree a descris înregistrarea ca fiind „un șlagăr de petrecere”, în timp ce Allmusic a inclus-o pe lista recomandărilor făcute cititorilor săi în recenzia coloanei sonore. „Fighting Temptations” reprezintă o combinație de stiluri muzicale, făcându-se simțite influențele muzicii R&B, hip-hop, disco și funk.În vara anului 2004 a fost lansat în Europa un disc single ce conținea înregistrarea, alături de compoziția „I Know” a formației Destiny's Child, cea din urmă fiind inclusă pe fața B a materialului. „Fighting Temptation” s-a bucurat de succes în Olanda, unde a intrat în top 20 în două dintre cele mai importante ierarhii ale acestei țări: Dutch Top 40 și Dutch Mega Top 100. Alte prezențe notabile au fost înregistrate în țări precum Belgia, Elveția sau Germania și în Japonia, unde piesa s-a clasat pe locul întâi în lista Tokio Hot 100.","url":"https://ro.wikipedia.org/wiki/Fighting_Temptation","thumbnail_url":null},{"id":"234010","type":"good","language_code":"ro","title":"Me, Myself and I (cântec de Beyoncé)","summary":"„Me, Myself and I” este un cântec al interpretei americane Beyoncé. Acesta a fost compus de artistă în colaborare cu Scott Storch și Robert Waller și inclus pe albumul discografic de debut al solistei, Dangerously in Love. Înregistrarea a fost cel de-al treilea extras pe single al materialului în ultima parte a anului 2003 în America de Nord și în prima parte a anului 2004 în Europa și Oceania.Compoziția a fost apreciată într-un mod favorabil de critica de specialitate, interpretarea solistei fiind apreciată de unele publicații. Pentru a crește popularitatea înregistrării, a fost filmat și un videoclip, regizat de Johan Renck, ce a primit și o nominalizare la premiile MTV Video Music Awards din 2004, la categoria „Cel mai bun videoclip R&B”. La cinci ani de la promovarea sa, o versiune live a sa, inclusă pe materialul The Beyoncé Experience Live!, a fost nominalizată la un premiu Grammy. Knowles afirmă despre cântec faptul că reprezintă „sărbătorirea unei despărțiri”.Înregistrarea nu s-a bucurat de succesul obținut de predecesoarele sale — „Crazy in Love” și „Baby Boy” — care au câștigat locul întâi în Billboard Hot 100 și s-au comercializat într-un număr ridicat de exemplare la nivel internațional. „Me, Myself and I” a avansat până pe treapta cu numărul patru în același clasament și s-a poziționat pe locul șapte în Canada, în Europa, nereușind să intre în top 10 decât în Polonia. Cu toate acestea, compoziția a primit un disc de aur pentru vânzările înregistrate în S.U.A. și a obținut treapta cu numărul unu în Israel.","url":"https://ro.wikipedia.org/wiki/Me,_Myself_and_I_(c%C3%A2ntec_de_Beyonc%C3%A9)","thumbnail_url":null},{"id":"2340435","type":"good","language_code":"ro","title":"Masacrul de la Beliș","summary":"Masacrul de la Beliș a fost un eveniment petrecut la data de 8 noiembrie 1918 pe moșia baronului János Urmánczy, în zona comunei Beliș din districtul Huedin al comitatului Cluj. În cursul acestuia, între 41 și 50 de civili – în majoritate de etnie română – au fost uciși de către o unitate de militari înarmați aflată sub comanda căpitanului k.u.k. Antoniu Dietrich. Această unitate a fost formată cu aprobarea ministrului de război al Ungariei, fără ca acesta însă să cunoască scopul ei real, la inițiativa și cu sprijinul deputatului Nándor Urmánczy. Militarii unității i-au împușcat pe locuitorii din zonă în virtutea stării de asediu, deși aceasta nu fusese proclamată.\n\nPunctul de pornire al acestui eveniment l-a reprezentat devastarea exploatării locale forestiere Urmánczy, sub imperiul situației revoluționare, de către prizonieri de război ai armatei austro-ungare care lucrau la întreprinderea forestieră locală. Ca efect, fratele proprietarului a însărcinat detașamentul trimis la Beliș să restabilească ordinea pe plan local și să-i pedepsească pe locuitorii zonei, considerați în mod eronat ca fiind principalii vinovați. O parte dintre trupurile victimelor au fost arse din dispoziția ofițerului comandant al detașamentului pe jăratecul rămas de la o clădire căreia i se dăduse foc. În cele două zile care au urmat detașamentul Dietrich a făcut incursiuni în comunele învecinate, iar în restul perioadei de aproximativ două săptămâni în care a mai rămas în zonă a continuat cu alte acțiuni de forță pe plan local.\nPrintre autorii principali ai celor întâmplate s-au aflat și locotenentul Cseresznyĕs de la jandarmeria locală din Huedin, precum și directorul întreprinderii forestiere din Beliș, Francisc Biró. Primul dintre aceștia a sprijinit în mod activ acțiunile detașamentului militar, iar ultimul s-a implicat atât în aducerea detașamentului, cât și în conducerea unor membri ai gărzilor naționale maghiare locale care au contribuit la masacru.\nAnchetatorii, istoricii și analiștii care au studiat evenimentul nu au ajuns la un consens referitor la numărul de civili morți în urma evenimentelor petrecute. Doar 41 de victime au fost precis identificate, estimările ulterioare indicând cifra de circa 50 de decedați.\nImpactul masacrului a fost semnificativ, în sens negativ, asupra tratativelor care se desfășurau în acel moment la Arad între Consiliul Național Român Central și Oszkár Jászi, venit în calitate de ministru al naționalităților din noul stat ungar pentru a negocia menținerea Transilvaniei în cadrul frontierelor ungare. Cazul respectiv a constituit astfel unul dintre motivele pentru care acestea au eșuat.\nO broșură publicată în anul 1932 de avocatul și ziaristul fost voluntar dr. Aurel Gociman – care reprezintă singurul studiu documentat consacrat tragediei -, un monument care există la Beliș, precum și filmul Capcana mercenarilor – regizat de Sergiu Nicolaescu amintesc de cele petrecute.","url":"https://ro.wikipedia.org/wiki/Masacrul_de_la_Beli%C8%99","thumbnail_url":"https://upload.wikimedia.org/wikipedia/commons/thumb/f/fd/Procesul_verbal_din_14_noiembrie_1918_de_la_Cluj_p._42_Gociman.jpg/150px-Procesul_verbal_din_14_noiembrie_1918_de_la_Cluj_p._42_Gociman.jpg"},{"id":"234046","type":"good","language_code":"ro","title":"Naughty Girl (cântec de Beyoncé)","summary":"„Naughty Girl” este un cântec al interpretei americane Beyoncé Knowles. Acesta a fost compus de artistă în colaborare cu Scott Storch și Robert Waller și inclus pe materialul discografic de debut al solistei, Dangerously in Love. Înregistrarea a fost lansată ca cel de-al patrulea și ultimul single al albumului în prima jumătate a anului 2004.Compoziția a fost apreciată într-un mod favorabil de critica de specialitate, o serie de critici notând folosirea influențelor de muzică arabă, felicitând totodată și interpretarea solistei. Pentru a crește notorietatea piesei, a fost filmat și un videoclip, regizat de Jake Nava, care a fost recompensat cu un premiu MTV Video Music Awards în 2004 la categoria „Cel mai bun videoclip feminin”. Scurtmetrajul îl prezintă și pe interpretul american Usher și este inspirat din filmul The Band Wagon, din anul 1953. Alături de elemente împrumutate din muzica arabă, Naughty Girl prezintă și influențe specifice muzicii hip-hop și dance, utilizând și o mostră din refrenul șlagărului din anul 1975 al Donnei Summer, „Love to Love You Baby”.Asemeni predecesorului său, „Me, Myself and I”, cântecul a obținut succes în principala ierarhie americană, Billboard Hot 100 (avansând până pe locul al treilea) dar și într-o serie de clasamente adiționale ale aceleiași publicații. Înregistrarea a ocupat poziția secundă în Canada și s-a clasat între primele zece trepte ale listelor muzicale din Australia, Noua Zeelandă, Olanda, Polonia sau Regatul Unit și a devenit un șlagăr într-o serie de clasamente asiatice. Înregistrarea a activat și în alte clasamente, însă nu s-a ridicat la nivelul șlagărelor „Baby Boy” și „Crazy in Love” de pe același album.","url":"https://ro.wikipedia.org/wiki/Naughty_Girl_(c%C3%A2ntec_de_Beyonc%C3%A9)","thumbnail_url":null},{"id":"234070","type":"good","language_code":"ro","title":"Check on It","summary":"„Check On It” este un cântec al interpretei americane Beyoncé Knowles, realizat în colaborare cu artistul rap Slim Thug. El a fost înregistrat pentru a fi inclus pe materialul de tip Greatest hits (#1's) al formației în care artista activase, Destiny's Child. Acesta a fost adăugat și pe unele versiuni ale celui de-al doilea album de studio al lui Knowles, B’Day, și pe coloana sonoră a peliculei „Pantera Roz”, din distribuția căruia face parte și solista. Datorită popularității scăzute a primului extras pe single al discului #1's, „Stand Up for Love”, „Check On It” a început să fie difuzat de o serie de posturi de radio din S.U.A..Cântecul a fost utilizat și pentru a promova filmul „Pantera Roz”, fiind realizat și un videoclip. Materialul, regizat de Hype Williams, a fost recompensat cu un premiu MTV Video Music Awards în anul 2006, la categoria „Cel mai bun videoclip R&B”. Înregistrarea a primit atât recenzii pozitive, cât și critici, Music OMH descriind piesa ca fiind „atrăgătoare instantaneu, dar incredibil de repetitivă”, în timp ce About consideră compoziția drept unul dintre cele mai slabe ale lui Beyoncé. De asemenea, pentru a spori popularitatea înregistrării, a fost imprimat un remix oficial în colaborare cu Bun B.Compoziția s-a bucurat de succes comercial pe teritoriul Statelor Unite ale Americii, câștigând prima poziție în Billboard Hot 100 și într-o serie de clasamente adiacente, devenind cel de-al treilea single al lui Knowles ce obține această performanță. De asemenea, este prima înregistrare a solistei ce ocupă locul 1 în Noua Zeelandă, ajungând totodată un succes la nivel mondial, intrând în primele zece trepte ale clasamentelor în majoritatea țărilor unde a activat. Pentru vânzările semnificative, „Check On It” a primit un disc de platină în țara natală a interpretei.","url":"https://ro.wikipedia.org/wiki/Check_on_It","thumbnail_url":null},{"id":"234135","type":"good","language_code":"ro","title":"Ring the Alarm","summary":"„Ring the Alarm” este un cântec al interpretei americane Beyoncé Knowles. Piesa a fost produsă de Knowles în colaborare cu Swizz Beatz, Sean Garrett și inclusă pe cel de-al doilea album de studio al artistei, B’Day. Înregistrarea a fost lansată ca cel de-al doilea single al albumului în Statele Unite ale Americii în octombrie 2006.Compoziția a beneficiat de o campanie de promovare și de un videoclip regizat de Sophie Muller, acesta fiind inspirat din filmul Basic Instinct (1992). Percepția criticilor asupra înregistrării și asupra scurtmetrajului a fost împărțită, ambele primind atât aprecieri, cât și critici. Cu toate acestea, cântecul a primit o nominalizare la cea de-a patruzeci și noua gala a premiilor Grammy, la categoria „Cea mai bună interpretare R&B feminină”. De asemenea, Knowles a fost blamată pentru coperta discului single, ce o afișează în vecinătatea unor aligatori, acest aspect determinând o serie de controverse.Discul single a debutat direct pe locul 12 în Billboard Hot 100, devenind cea mai înaltă intrare în clasament din întreaga carieră a interpretei. „Ring the Alarm” a obținut poziția cu numărul 11 și a devenit cel mai slab clasat single al artiste în această ierarhie la momentul respectiv. În ciuda unei campanii de promovare deficitare la nivel internațional, cântecul a activat modest listele muzicale din țările asiatice, europene sau sud-americane.","url":"https://ro.wikipedia.org/wiki/Ring_the_Alarm","thumbnail_url":null},{"id":"234158","type":"good","language_code":"ro","title":"Beautiful Liar","summary":"„Beautiful Liar” este un cântec pop al interpretei americane Beyoncé Knowles, realizat în colaborare cu solista columbiană Shakira. El a fost înregistrat pentru a fi inclus pe ediția specială a celui de-al doilea album de studio al lui Knowles, B’Day, în timp ce diferite remixuri ale acestuia s-au regăsit în lista pieselor prezentate de EP-ul în limba spaniolă al aceleiași artiste, Irreemplazable. Înregistrarea a fost lansată ca primul single al materialului în prima parte a anului 2007.\nCompoziția a fost felicitată de critica de specialitate, majoritatea felicitând combinarea mai multor stiluri muzicale, Digital Spy declarând că piesa înglobează „ritmuri de R&B ce o să-i facă fericiți pe admiratorii lui Beyoncé și părți instrumentale orientale pentru a ne face să realizăm că Shakira este o senzație muzicală mondială”. Pentru a promova cântecul, artistele au filmat un videoclip — regizat de Jake Nava — ce a fost recompensat cu un premiu MTV Video Music Awards în 2007. De asemenea, a fost imprimată și o versiune în limba spaniolă a piesei, numită „Bello Embustero”, care a câștigat popularitate în țările de latine, fiind nominalizată la un premiu Latin Grammy, în timp ce „Beautiful Liar” s-a bucurat de o menționare pe lista premiilor Grammy.Promovat după succesul înregistrărilor „Hips Don't Lie” și „Irreplaceable”, cântecul a devenit unul dintre cele mai bine clasate discuri single atât din cariera lui Knowles, cât și din cea a Shakirei, urcând pe locul întâi în peste treizeci de țări, printre care Franța, Germania sau Regatul Unit. De asemenea, „Beautiful Liar” a avansat nouăzeci și unu de trepte în Billboard Hot 100 într-o singură săptămână, odată cu lansarea în format digital stabilind — la acea dată — un record.","url":"https://ro.wikipedia.org/wiki/Beautiful_Liar","thumbnail_url":null},{"id":"234699","type":"good","language_code":"ro","title":"Irreplaceable","summary":"„Irreplaceable” este un cântec al interpretei americane Beyoncé Knowles. El a fost compus de echipa norvegiană de producție Stargate, în colaborare cu Ne-Yo, cel din urmă realizând textul înregistrării. Piesa nu a fost inițial compusă pentru artistă, însă aceasta a făcut o serie de modificări adiționale la melodia demonstrativă ce i-a fost prezentată, incluzând versiunea finală pe cel de-al doilea material discografic de studio din cariera sa independentă, B’Day. După activitatea medie a primelor extrase pe single de pe album — „Déjà Vu” și „Ring the Alarm” — solista a promovat cântecul sub titulatura de cel de-al doilea single al discului la nivel internațional și cel de-al treilea în S.U.A..Compoziția a fost apreciată într-un mod pozitiv de critica de specialitate, unele publicații numind-o una dintre piesele de rezistență ale materialului de proveniență, în timp ce altele au fost de părere că interpretarea lui Knowles este una notabilă. „Irreplaceable” s-a bucurat de un succes major în țara natală a solistei, ocupând locul întâi în Billboard Hot 100 timp de zece săptămâni consecutive, clasându-se pe aceeași treaptă în ierarhia întregului an 2007 calendaristic. De asemenea, a devenit un nou șlagăr la nivel mondial, ocupând poziții notabile în Australia, China, Europa sau Noua Zeelandă, fiind considerat unul dintre cele mai importante cântece din această eră a lui Knowles.Pentru relansarea materialului de proveniență, a fost imprimată și o versiune în limba spaniolă, „Irreemplazable”, ce a fost inclusă mai târziu și pe un EP omonim. Piesa a înregistrat un succes major în Italia, unde a debutat pe treapta cu numărul 3 în ierarhia națională. Între timp, varianta în limba engleză a primit o nominalizare la premiile Grammy și i-a adus lui Knowles o serie de trofee adiționale. Înregistrarea este cunoscută pentru refrenul său molipsitor și datorită tema ce pledează pentru independență. „Irreplaceable” a fost plasat de revista Rolling Stone pe locul 60 în lista celor mai interesante o sută de cântece ale anilor 2000, fiind surclasat de „Crazy in Love” și „Single Ladies”.","url":"https://ro.wikipedia.org/wiki/Irreplaceable","thumbnail_url":null},{"id":"234734","type":"good","language_code":"ro","title":"Amor Gitano","summary":"„Amor Gitano” este un cântec al interpreților Alejandro Fernández și Beyoncé Knowles. Duetul a fost imprimat în luna ianuarie a anului 2007, urmând a fi inclus pe albumul Viento a Favor, al solistului și pe ediția specială a materialului B'Day, promovat de Knowles. Compoziția a fost lansată ca primul single al discului lui Fernández și cel de-al doilea extras pe single al lui Knowles în America de Sud și Spania. Înregistrarea a fost trimisă posturilor de radio din Statele Unite ale Americii la finele lunii februarie 2007, un compact disc urmând a fi comercializat în Mexic.Cântecul a fost realizat pentru a promova telenovela Zorro: La Espada y la Rosa, fiind inclusă pe coloana sonoră a acesteia. Piesa nu a beneficiat de un videoclip oficial, spre deosebire de celelalte discuri single lansate anterior de Knowles de pe B'Day, însă posturile de televiziune au difuzat un colaj de imagini din serial. Înregistrarea, compusă de Rudy Pérez, cuprinde atât elemente specifice muzicii pop, cât și ale celei flamenco. Ulterior, compoziția a fost inclusă și pe EP-ul în limba spaniolă al lui Beyoncé, Irreemplazable.Înregistrarea s-a bucurat de un succes major în Spania, unde a ocupat prima poziție în clasamentul compilat de Promusicae și a devenit cel mai bine vândut single al anului 2007. Grație celor peste 173.000 de exemplare comercializate în acest interval, „Amor Gitano” a fost recompensat cu opt discuri de platină pe teritoriul acestei țări și a devansat șlagăre ale unor artiști precum Jennifer Lopez sau Shakira. Alte prezențe notabile au fost obținute și în America de Sud, Mexic și ierarhia Latin Pop Airplay, compilată de revista americană Billboard.","url":"https://ro.wikipedia.org/wiki/Amor_Gitano","thumbnail_url":null},{"id":"2348771","type":"good","language_code":"ro","title":"In the Zone","summary":"In the Zone este cel de-al patrulea album de studio al interpretei americane Britney Spears. Acesta a fost lansat la data de 12 noiembrie 2003 prin intermediul casei de discuri Jive Records. Din punct de vedere muzical, este un album pop ce unește stilurile muzicale dance, house, reggae, trip hop și hip hop, cu o instrumentație ce conține chitare, tobe, sintetizatoare, instrumente cu coarde, și instrumente muzicale din Orientul Mijlociu. Temele pieselor variază de la dragoste, dans, împuternicire și, în cazul pieselor precum „Touch of My Hand”, la sex și masturbare. La înregistrarea albumului au colaborat mai mulți producători, printre care Bloodshy & Avant, R. Kelly, Trixster, Moby, Guy Sigsworth și The Matrix.\nDupă terminarea turneului Dream Within a Dream Tour în iulie 2002 și încheierea relației sale cu Justin Timberlake, Spears a planificat să ia o pauză de șase luni din cariera sa; cu toate acestea, munca pentru In the Zone a început mai târziu în luna noiembrie. Cântăreața a început să compună melodii pentru album în timp ce susținea concerte la nivel internațional, în ciuda faptului că nu cunoștea direcția albumului. Artista a experimentat cu diferiți producători, încercând să-i găsească pe cei care i se potriveau cel mai bine stilului ei. Primul cântec înregistrat a fost „Touch of My Hand”, pe care Spears consideră că este cel care creează atmosfera albumului. Solista a compus doar patru piese, iar de multe ori a modificat versurile astfel încât să se poată potrivi cu ceea ce gândește. Spears a declarat că este o compozitoare autobiografică, deși nu până în punctul în care să se simtă auto-exploatată. Aceasta a explicat de asemenea, că natura sexuală a albumului a fost subconștientă și s-a produs în stadiul de dezvoltare al albumului. Spears a colaborat cu artiști precum Madonna în „Me Against the Music” și Ying Yang Twins în „(I Got That) Boom Boom”.\nIn the Zone a primit recenzii pozitive din partea criticilor muzicali de specialitate, aceștia lăudând amestecul său de stiluri diferite și compoziția artistei, deși vocea ei a fost criticată pentru a fi distantă și procesată. Din punct de vedere comercial, In the Zone a devenit un succes internațional, debutând în fruntea clasamentelor din Franța și Statele Unite ale Americii și ajungând în top 10 cincisprezece țări. În Statele Unite, Spears a devenit prima artistă care deține un număr de patru albume consecutive clasate pe locul întâi.\nPatru discuri single au fost extrase de pe album: „Me Against the Music”, „Toxic” și „Everytime” au cunoscut succesul pe plan internațional, ocupând locul întâi în Australia și Irlanda și ajungând în top cinci în clasamentele din alte țări. Pentru a promova albumul, Spears a cântat piesele în mai multe emisiuni de televiziune și a pornit în turneul său The Onyx Hotel Tour. Albumul și videoclipurile muzicale au fost în mare parte văzute de critici drept sfârșitul tranziției sale de la o cântăreața de teen pop la o cântăreață adultă. În 2009, Amy Schriefer de la NPR a listat In the Zone ca fiind unul dintre cele cincizeci cele mai importante albume ale deceniului, considerându-l ca „punându-și amprenta asupra muzicii pop din anii 2000”.","url":"https://ro.wikipedia.org/wiki/In_the_Zone","thumbnail_url":null},{"id":"2349136","type":"good","language_code":"ro","title":"Outrageous","summary":"„Outrageous” (în limba română: „Scandalos”) este un cântec înregistrat de către interpreta americană Britney Spears pentru cel de-al patrulea ei album de studio, In the Zone. Melodia a fost compusă și produsă de cântărețul R. Kelly, în timp ce producția vocală a fost realizată de Trixster și Penelope Magnet. „Outrageous” a fost lansat la 20 iulie 2004 prin intermediul casei de discuri Jive Records, fiind cel de-al patrulea și ultimul extras pe single al albumului In the Zone. „Outrageous” a fost propunerea casei de discuri pentru primul și, respectiv, cel de-al doilea single, însă Spears a insistat ca piesele „Me Against the Music” și „Toxic” să poarte acest rol. După ce a fost aleasă ca piesă tematică pentru filmul Catwoman din anul 2004, melodia a fost lansată ca single la scurt timp. „Outrageous” este un cântec R&B cu influențe de hip hop și exotice, iar versurile acestuia vorbesc despre materialism și divertisment. „Outrageous” a primit recenzii mixte din partea criticilor de specialitate. Unii au apreciat sunetul funky, în timp ce alții l-au considerat „nememorabil”.\n„Outrageous” a intrat doar în clasamentele din România, Japonia și Statele Unite ale Americii, apărând în multe dintre clasamentele componente Billboard și ajungând pe locul 79 în topul Billboard Hot 100. Spears a interpretat piesa doar o singură dată, în cadrul turneului The Onyx Hotel Tour din anul 2004. Videoclipul muzical a fost filmat în New York, în luna iunie a anului 2004. Pe platourile de filmare, Spears s-a accidentat la genunchi și a trebuit să sufere o intervenție chirurgicală artroscopică. Din cauza incidentului, videoclipul, turneul \"The Onyx Hotel Tour\", precum și apariția din coloana sonoră Catwoman au fost anulate. Un montaj compus din scene diferite a fost lansat pe un DVD pentru Greatest Hits: My Prerogative.","url":"https://ro.wikipedia.org/wiki/Outrageous","thumbnail_url":null},{"id":"2349748","type":"good","language_code":"ro","title":"Everytime","summary":"„Everytime” este un cântec înregistrat de către interpreta americană Britney Spears pentru cel de-al patrulea ei album de studio, In the Zone (2003). Piesa a fost lansată la 10 mai 2004 prin intermediul casei de discuri Jive Records drept cel de-al treilea single al albumului In the Zone. După ce relația cu cântărețul Justin Timberlake s-a încheiat în anul 2002, solista s-a împrietenit cu asistenta sa vocală, Annet Artani. Au început să compună piese la casa lui Spears din Los Angeles, apoi au călătorit în Lombardia, Italia, locul în care „Everytime” a fost scris. Spears a compus muzica și versurile împreună cu Artani. Conform lui Artani, piesa a fost scrisă ca răspuns la melodia „Cry Me a River” a lui Timberlake din 2002. Spears nu a confirmat aceste presupuneri, însă nici nu le-a negat.\n„Everytime” este o baladă pop cântată într-o voce șoptită. Versurile sunt o rugăminte de iertare pentru rănirea neintenționată a unui fost iubit. „Everytime” a fost apreciat de criticii de specialitate, care au lăudat în mare parte versurile, considerând cântecul „lăuntric” în comparație cu majoritatea pieselor de pe album. Maturitatea artistei în producție, precum și abilitățile ei de compozitoare au fost, de asemenea, lăudate. În Statele Unite ale Americii. „Everytime” s-a poziționat pe locul 15 în clasamentul Billboard Hot 100. A ajuns în top cinci în mai multe țări, ocupând prima poziție a topurilor din Australia, Ungaria, Irlanda și Regatul Unit. Spears a interpretat „Everytime” într-o serie de apariții live, precum emisiunile de televiziune Saturday Night Live și Top of the Pops. De asemenea, a interpretat cântecul la un pian decorat cu flori în turneul The Onyx Hotel Tour din anul 2004. La turneul The Circus Starring Britney Spears din 2009, cântăreața era suspendată pe o umbrelă, iar la spectacolul Britney: Piece of Me din anul 2013, a purtat un costum de înger. „Everytime” a fost reinterpretat de către artiști precum Glen Hansard, Kelly Clarkson și James Franco în filmul Vacanța de primăvară din anul 2013.\nInspirat din cinematografia filmului Părăsind Las Vegas-ul, videoclipul pentru cântecul „Everytime” o prezintă pe Spears drept o vedetă hărțuită de paparazzi, care se îneacă în cada din baie atunci când începe să sângereze din cauza unei răni la cap. În spital, medicii nu reușesc să o resusciteze, în timp ce un copil se naște în camera de lângă, simbolizând reîncarnarea. Conceptul inițial al videoclipului ar fi prezentat-o pe Spears murind din cauza unei sinucideri pe bază de supradoză de droguri, însă s-a renunțat la idee după ce a primit critici din partea mai multor organizații care l-au perceput ca o promovare a sinuciderii. Criticii au observat în videoclip referințele religioase la Patimile lui Hristos, Cabala și stigmata, precum și prezicerea problemelor viitoare pe care Spears le-a suferit din cauza faimei.","url":"https://ro.wikipedia.org/wiki/Everytime","thumbnail_url":null},{"id":"2349833","type":"good","language_code":"ro","title":"Monazit","summary":"Monazitul este un mineral de tip fosfat anhidru ce conține pământuri rare lantanice (LREE: La-Gd), thoriu și uneori uraniu. Denumirea a fost utilizată pentru prima dată în 1836 și provine din grecescul μονάζειν (monázein – cuvânt compus din μόνος [mónos] „singur“ și ζήω [zēō] „a trăi“: a fi singur/a trăi solitar) prin intermediul limbii germane (Monazit) – făcând referire la proprietatea de a cristaliza independent.În natură există trei tipuri de monazit, denumite după constituentul cationic major:\nMonazit-(La) – (La,Ce,Nd)(PO4), idealizat LaPO4\nMonazit-(Ce) – (Ce,La,Nd,Th)(PO4), idealizat CePO4\nMonazit-(Nd) – (Nd,Ce,Sm)(PO4), idealizat NdPO4Acestora li se adaugă - în funcție de clasificare - un al patrulea:  \n\nMonazit-(Sm) – (Sm,Gd,Ce,Th)(PO4), idealizat SmPO4Datorită diferențelor compoziționale relativ minore dintre cele trei (sau patru) tipuri de monazit, acestea sunt numite – în mod generic – monazit.","url":"https://ro.wikipedia.org/wiki/Monazit","thumbnail_url":"https://upload.wikimedia.org/wikipedia/commons/thumb/c/cc/Monazite-%28Ce%29-164025.jpg/150px-Monazite-%28Ce%29-164025.jpg"},{"id":"235045","type":"good","language_code":"ro","title":"Eä","summary":"Ëa este tărâmul din lumea ficțională a creației scriitorului englez J.R.R. Tolkien. Ëa mai este numită și Arda și cuprinde tărâmul valarilor (zeilor) și Pământul de Mijloc.","url":"https://ro.wikipedia.org/wiki/E%C3%A4","thumbnail_url":null},{"id":"235310","type":"good","language_code":"ro","title":"Kat DeLuna","summary":"Kathleen Emperatriz „Kat” de Luna (n. 26 noiembrie 1987, New York City, New York, SUA) este o cântăreață americană cu origini dominicane, câștigătoare a unui premiu Latin Billboard. A studiat opera în adolescență și a format la vârsta de 14 ani un grup muzical intitulat „Coquette”. În aprilie 2007 a fost lansat primul ei album solo, 9 Lives, care s-a comercializat în peste 65 000 de exemplare în Statele Unite ale Americii. De pe acest material discografic au fost lansate trei discuri single. În 2010, DeLuna a înregistrat piese noi pentru cel de-al doilea album al său, intitulat Inside Out, cel mai nou cântec promovat de pe acesta fiind „Dance Bailalo”.\nÎn 2007, DeLuna a câștigat premiul de „Cel mai bun cântăreț nou” la Los Premios MTV Latinoamérica 2007. În 2008 a câștigat Premiile TMF la categoriile „Cel mai bun cântăreț internațional nou” și „Cel mai bun cântăreț urban”. Cântecul lui DeLuna, „Whine Up”, a câștigat premiu de „Cea mai bună piesă latino de club a anului” la Premiile Muzicale Billboard Latino 2008 precum și Premiul Casandra în 2008 pentru „cel mai bun artist internațional”.\nCântăreața a fost numită ambasadoarea internațională a „Comisiei Latine Anti SIDA” pentru anul 2008. DeLuna și casa de discuri Epic Records au reziliat contractul în septembrie 2008. Registrul ei vocal cuprinde cinci octave, fiind adesea comparată cu Mariah Carey. Revista Billboard și cântărețul din El Salvador, Alvaro Torres, au numit-o „noua Selena”. DeLuna lucrează în prezent la cel de-al treilea album al său, Viva Out Loud, care va fi lansat în 2016.","url":"https://ro.wikipedia.org/wiki/Kat_DeLuna","thumbnail_url":"https://upload.wikimedia.org/wikipedia/commons/thumb/9/97/KatDeLuna2011.jpg/150px-KatDeLuna2011.jpg"},{"id":"2356335","type":"good","language_code":"ro","title":"Gimme More","summary":"„Gimme More” este un cântec înregistrat de interpreta americană Britney Spears pentru cel de-al cincilea ei album de studio, Blackout (2007). Piesa a fost lansată la 20 septembrie 2007 sub egida casei de discuri Jive Records drept primul disc single extras de pe album. „Gimme More” a fost înregistrat în anul 2006, în timpul celei de-a doua sarcini a artistei, și a fost una dintre primele producții realizate exclusiv de către Danja. Melodia începe cu o introducere în care Spears rostește fraza „It's Britney, bitch”. Din punct de vedere muzical, „Gimme More” este un cântec dance-pop și electropop interpretat cu o voce șoptită. Piesa se termină cu o încheiere recitată de Danja.\nCântecul a primit laude din partea criticilor de specialitate și a fost un succes comercial, ocupând locul trei în ierarhia Billboard Hot 100 din Statele Unite, devenind astfel al doilea cel mai bine clasat disc single al artistei la vremea respectivă. În mod concomitent, acesta a ocupat prima poziție a clasamentului din Canada și a devenit un șlagăr de top cinci în alte paisprezece țări. Videoclipul muzical pentru melodie a avut premiera la 5 octombrie 2007 și o înfățișează pe Spears în rolul unei stripteuze, marcând o abatere de la videoclipurile anterioare ale artistei care includeau coregrafii complexe. Clipul a primit recenzii mixte spre negative din partea criticilor, aceștia blamând atât dansul la bară al solistei, cât și lipsa unui scenariu. O versiune alternativă a apărut în mod ilegal pe internet la 18 iulie 2011.\nSpears a interpretat „Gimme More” la ediția din 2007 a premiilor MTV Video Music Awards, purtând un bikini negru, încrustat cu diamante. Interpretarea a primit critici aspre atât din partea publicului, cât și din partea criticilor de specialitate, aceștia comentând în mare măsură playback-ul artistei, coregrafia, precum și ținuta, unul considerând-o „una dintre cele mai groaznice spectacole care au avut loc vreodată la premiile MTV”. Chris Crocker a încărcat un videoclip în răspunsul criticilor, intitulat „Leave Britney Alone!”, care l-a transformat într-o celebritate pe internet și a atras atenția publicațiilor de mass-media. Spears a cântat, de asemenea, piesa „Gimme More” la turneul Femme Fatale (2011), precum și în spectacolul Britney: Piece of Me (2013). Melodia a fost interpretată în versiuni cover de numeroși artiști, printre care se numără Sia și Marié Digby.","url":"https://ro.wikipedia.org/wiki/Gimme_More","thumbnail_url":null},{"id":"235677","type":"good","language_code":"ro","title":"Listen (cântec)","summary":"„Listen” este un cântec al interpretei americane Beyoncé Knowles. El a fost înregistrat pentru a servi filmului Dreamgirls, unde solista deține un rol principal, cel al Deenei Jones, fiind inclus și pe coloana sonoră a peliculei. De asemenea, compoziția a fost introdusă și pe unele versiuni ale celui de-al doilea material discografic de studio al artistei, B'Day. O variantă în limba spaniolă, „Oye”, a fost imprimată pentru ediția reeditată a albumului amintit, ea folosind și la promovarea EP-ului Irreemplazable.Piesa a fost extrasă pe disc single și lansată pentru a crește popularitatea filmului și a coloanei sonore. În acest scop, au fost filmate două videoclipuri, unul regizat de Diane Martel și un altul filmat în prezența lui Matthew Rolston, fiecare beneficiind de multiple versiuni. Pentru interpretarea înregistrării, Knowles a fost felicitată de critica de specialitate, Billboard afirmând că „Beyoncé oferă interpretarea [definitorie] a întregii sale cariere în «Listen»”. Cântecul a fost nominalizat la o serie de premii importante din industria cinematografică, printre care Premiile Globul de Aur sau Premiul Oscar.Lansat în prima parte a anului 2007, discul a înregistrat clasări slabe în țara natală a cântăreței, ocupând poziția cu numărul 61. Cu toate acestea, în Europa, „Listen” a înregistrat poziționări notabile în majoritatea clasamentelor unde a activat, câștigând locuri fruntașe în ierarhiile din Irlanda, Italia, Macedonia sau Portugalia. La finele anului 2008, piesa s-a reîntors în listele muzicale din Regatul Unit, lucru datorat unui duet susținut de Knowles în compania câștigătoarei The X Factor 2008, Alexandra Burke. Astfel, cântecul a avansat până pe treapta cu numărul 8, devenind un nou șlagăr de top 10 pentru Beyoncé.","url":"https://ro.wikipedia.org/wiki/Listen_(c%C3%A2ntec)","thumbnail_url":null},{"id":"235705","type":"good","language_code":"ro","title":"Work It Out","summary":"„Work It Out” este un cântec al interpretei americane Beyoncé Knowles. El a fost inclus pe coloana sonoră a filmului Austin Powers in Goldmember, unde solista deține unul dintre rolurile principale. Piesa a fost lansată ca primul extras pe single al discului, fiind inclusă și pe unele versiuni ale albumului de debut al artistei, Dangerously in Love.Compusă pe baza unei mostre a șlagărului „(Shake, Shake, Shake) Shake Your Booty” al formației KC and the Sunshine Band, piesa s-a bucurat de succes în rândul criticilor muzicali de specialitate, care au felicitat influențele de muzică funk. Cântecul a beneficiat și de un videoclip, care a fost filmat în regia lui Matthew Rolston și l-a prezentat și pe actorul Mike Myers. Lansat în prima parte a anului 2002, scurtmetrajul a fost încărcat pe website-ul oficial al MTV, până în prezent acumulând aproximativ 140.000 de vizualizări.Înregistrarea s-a bucurat de succes moderat în cadrul clasamentelor de specialitate din Europa și Oceania. Astfel, „Work It Out” a debutat pe locul al șaptelea în Regatul Unit și a urcat până pe treapta a treia în Norvegia, unde a fost recompensat și cu un disc de aur. Poziționări notabile au fost obținute și în Danemarca, Irlanda sau Japonia. În Statele Unite ale Americii cântecul a obținut cea mai importată plasare în ierarhia Billboard Hot Dance Club Play.","url":"https://ro.wikipedia.org/wiki/Work_It_Out","thumbnail_url":null},{"id":"235714","type":"good","language_code":"ro","title":"Summertime (cântec de Beyoncé)","summary":"„Summertime” este un cântec al interpretei americane Beyoncé, realizat în colaborare cu artistul rap P. Diddy. El a fost compus pentru coloana sonoră a filmului Moștenire cu cântec, în care artista deține un rol important. Înregistrarea a fost promovată ca cel de-al doilea extras pe single al albumului omonim, succedându-i piesei „Fighting Temptation”, ce nu s-a bucurat de succesul anticipat.Cântecul nu beneficiază de un videoclip oficial, asemeni predecestorului său, însă acesta a reușit să urce în clasamente în ciuda acestui aspect. Pentru a crește popularitatea înregistrării, a fost imprimat un remix în compania lui Ghostface Killah, care a beneficiat și el de o atenție sporită din partea posturilor de radio din Statele Unite ale Americii. Spre deosebire de alte compoziții de pe coloana sonoră, „Summertime” a fost în general ocolit de criticii muzicali de specialitate, însă, website-ul britanic The Situation a felicitat piesa, descriind-o ca fiind „dogoritoare”.Pentru a facilita ascensiunea în clasamente, a început comercializarea unui disc de vinil. „Summertime” este singurul single de pe coloana sonoră a filmului ce intră în primele o sută e trepte ale unui clasament american, câștigând locul treizeci și cinci în Billboard Hot R&B/Hip-Hop Songs. Alte prezențe notabile au fost înregistrate în Japonia, însă pe teritoriul european, a fost depășit de predecesorul său, „Fighting Temptation”. În ciuda acestui fapt, discul a ajutat la creșterea popularității albumului de proveniență, care s-a clasat pe treapta cu numărul nouăsprezece în Billboard 200 și a câștigat un disc de aur în S.U.A..","url":"https://ro.wikipedia.org/wiki/Summertime_(c%C3%A2ntec_de_Beyonc%C3%A9)","thumbnail_url":null},{"id":"2358616","type":"good","language_code":"ro","title":"Anticipating","summary":"„Anticipating” este un cântec înregistrat de către interpreta americană Britney Spears pentru cel de-al treilea ei album de studio, Britney (2001). A fost compus de către Spears împreună cu producătorii Brian Kierulf și Josh Schwartz. Cântecul a fost lansat exclusiv în Franța la 21 iunie 2002 prin intermediul casei de discuri Jive Records drept cel de-al patrulea single extras al albumului Britney. „Anticipating” este un cântec disco, dance-pop, funk și teen pop, cu influențe de R&B. Versurile vorbesc despre prietenie și frăția dintre fete. Piesa s-a bucurat de recenzii pozitive din partea criticilor de specialitate, cu criticii felicitând versurile de împuternicire și comparându-l cu compozițiile din anii 1980 a lui Madonna, Rick Astley și cântecul „All For You” a lui Janet Jackson.\n„Anticipating” a obținut un succes comercial modest, poziționându-se pe locul 38 în clasamentul francez al singleurilor. Cântecul a fost promovat printr-o interpretare live în cadrul turneului Dream Within a Dream Tour (2001-2002), în care poartă o fustă din denim peticită, dansând în fața unor desene colorate cu creioane. Videoclipul piesei, regizat de Marty Callner, a fost de asemenea folosit și în interpretarea pentru Live from Las Vegas. „Anticipating” a fost, de asemenea, promovat printr-o reclamă pe care Spears a filmat-o pentru Toyota Vios.","url":"https://ro.wikipedia.org/wiki/Anticipating","thumbnail_url":null},{"id":"236012","type":"good","language_code":"ro","title":"Upgrade U","summary":"„Upgrade U” este un cântec al interpretei americane Beyoncé Knowles, realizat în colaborare cu artistul hip-hop Jay-Z. El a fost compus de producătorii americani Swizz Beatz și Cameron Wallace, în colaborare cu solista, fiind inclus pe cel de-al doilea album de studio al cântăreței, B’Day. Cântecul a fost lansat ca single promoțional în Statele Unite ale Americii la finele anului 2006.Compoziția a primit atât aprecieri, cât și critici din partea recenzorilor de specialitate, Allmusic descriindu-l drept „cel mai puternic cântec aflat pe album”, în timp ce The Washington Post, a catalogat piesa drept o reflecție asupra „sentimentelor ce pot fi cumpărate cu bani”. În același cadru favorabil, publicația americană Entertainment Weekly a inclus „Upgrade U” pe lista „Celor mai bune 10 cântece ale anului 2007”, unde a ocupat poziția cu numărul cinci. Înregistrarea s-a bucurat și de un videoclip — regizat de Melina Matsoukas — ce a fost inclus pe materialul B'Day Anthology Video Album.Cântecul a activat mediocru în clasamentele din Statele Unite ale Americii, unde a fost promovat inițial, câștigând locul cincizeci și nouă în ierarhia Billboard Hot 100, în timp ce în lista ce contorizează parcursul înregistrărilor Hip-Hop/R&B „Upgrade U” a obținut treapta a unsprezecea. Discul a intrat și în alte clasamente, reușind poziționări de top 40 în țări precum Bulgaria, Croația, România sau Turcia, în cea de-a treia atingând poziția cu numărul douăzeci și unu.","url":"https://ro.wikipedia.org/wiki/Upgrade_U","thumbnail_url":null},{"id":"236402","type":"good","language_code":"ro","title":"Rihanna","summary":"Rihanna  [riˈænə] (n. Robyn Rihanna Fenty, n. 20 februarie 1988, Saint Michael, Barbados) este o cântăreață, actriță, femeie de afaceri, model, designer vestimentar, creatoare de modă, textieră, dansatoare și erou național al Barbados începând cu data de 30 noiembrie 2021. Născută în Barbados, Rihanna a debutat în anul 2005 prin intermediul discului single „Pon de Replay” care a ocupat poziția secundă în clasamentul Billboard Hot 100. Ulterior piesa a fost inclusă pe primul album al interpretei, intitulat Music of the Sun, care a fost lansat în vara aceluiași an. Discul conține o mixtură între stilurile pop, reggae și dancehall, evidențiată prin intermediul unor influențe preluate din muzica caraibiană. În primăvara anului 2006 începea promovarea unui nou album de studio, A Girl Like Me, care avea să devină un succes comercial, fiind vândute peste un milion de exemplare numai în S.U.A.. În prima parte a anului 2007 a fost lansat discul Good Girl Gone Bad, ce include compoziții de succes precum „Umbrella”, „Don't Stop the Music” sau „Disturbia”. Spre deosebire de înregistrările sale precedente, albumul Good Girl Gone Bad conține un stil muzical preponderent dance, în defavoarea genului dancehall-reggae abordat în trecut.La începutul anului 2009 interpreta a fost implicată într-un scandal mediatic de proporții, în momentul în care iubitul său, cântărețul Chris Brown, a comis acte de violență domestică asupra sa. Ulterior, la finele aceluiași an, începea comercializarea unui nou album de studio, Rated R, care include șlagărele „Russian Roulette” și „Rude Boy”, ultimul fiind pe prima poziție a clasamentului muzical Romanian Top 100 timp de cinci săptămâni. La finele anului 2010, Rihanna a lansat cel de-al cincilea album din carieră, intitulat „Loud”. Șapte discuri single au fost extrase de pe „Loud”, incluzând șlagărele „Only Girl (In the World)”, „What's My Name”, „S&M”, „California King Bed” sau „Man Down”. În anul 2010 Rihanna a vizitat peste douăzeci de țări de pe cinci continente cu prilejul turneului mondial Loud Tour. Cel de-al șaselea album muzical al cântăreței se numește „Talk That Talk” și a fost lansat la finele anului 2011. Cuprinde hitul „We Found Love”, precum și piesele „You Da One” sau „Talk That Talk”, „Birthday Cake” și „Where Have You Been”. În februarie 2012, Rihanna a cântat alături de trupa Coldplay piesa „Princess of China” la Premiile Grammy.","url":"https://ro.wikipedia.org/wiki/Rihanna","thumbnail_url":"https://upload.wikimedia.org/wikipedia/commons/thumb/c/c2/Rihanna_Fenty_2018.png/150px-Rihanna_Fenty_2018.png"},{"id":"2364691","type":"good","language_code":"ro","title":"Revolta din Ținutul Sării","summary":"Revolta din Ținutul Sării (în maghiară A sóvidéki lázadás) a reprezentat o rebeliune armată a secuilor din depresiunea Praid-Sovata, aflați în arealul exploatărilor de sare din apropierea orașului Târgu Mureș (areal care corespunde zonei etnografice maghiare Sóvidék – în română Ținutul Sării). Aceasta s-a desfășurat în perioada 29 martie–6 aprilie 1919 într-o zonă controlată de către Armata României în numele Consiliului Dirigent, în perioada de asigurare de către trupele române, din punct de vedere militar, a liniei de demarcație din Transilvania.\nRebeliunea s-a declanșat ca efect al unei interpretări greșite a unei informații oficiale transmise în timpul perioadei de disfuncționalitate asociată cu depunerea jurământului de fidelitate față de statul român. Suplimentar, revoltații s-au bazat în mod eronat pe sprijinul militar al Diviziei Secuiești, sprijin pe care aceasta nu era capabilă să-l acorde.\nPopulația din zonă nu a reacționat unitar, ridicându-se împotriva ordinii existente doar un număr mic de sate, iar acestea au putut asigura, conform lui Szekeres Lukács Sándor, numai un număr de circa 200 de oameni înarmați. După etapa de început, în care jandarmii locali au fost copleșiți, intervenția trupelor regulate ale Regatului României a restabilit situația inițială. \nBilanțul final al evenimentelor a indicat ca efect al rebeliunii un total de 7 decese directe (4 insurgenți secui și 3 jandarmi români) și 12 decese indirecte (toți fiind civili secui). În temperarea exceselor revoltei, dar și ulterior, în normalizarea vieții locuitorilor zonei, l-a jucat pastorul reformat Ferenc Laár al bisericii reformate din Praid.","url":"https://ro.wikipedia.org/wiki/Revolta_din_%C8%9Ainutul_S%C4%83rii","thumbnail_url":"https://upload.wikimedia.org/wikipedia/commons/thumb/1/12/Romania100K-%28Bw%29_F06_SZOV%C3%81TA_1916_300dpi_eHarta3%406.jpg/150px-Romania100K-%28Bw%29_F06_SZOV%C3%81TA_1916_300dpi_eHarta3%406.jpg"},{"id":"2366801","type":"good","language_code":"ro","title":"Womanizer","summary":"„Womanizer” este un cântec înregistrat de interpreta americană Britney Spears pentru cel de-al șaselea ei album de studio, Circus (2008). Piesa a fost lansată la 3 octombrie 2008 sub egida casei de discuri Jive Records drept primul disc single extras de pe album. Produs și compus de grupul The Outsyders, cântecul a fost reînregistrat după ce un fragment demonstrativ a apărut în mod ilegal pe internet. „Womanizer” este o melodie electropop și dance-pop cu un tempo rapid. Descrisă de Spears drept un imn al femeilor, versurile cântecului vorbesc despre un vânător de fuste, în timp ce protagonista precizează în mod clar faptul că știe cine este el cu adevărat. Criticii de specialitate au lăudat refrenul, linia melodică și versurile de emancipare, considerându-l single-ul de revenire în industria muzicală al artistei.\n„Womanizer” a obținut succes comercial în întreaga lume, ocupând prima poziție a clasamentelor din Belgia, Canada, Danemarca, Finlanda, Franța, Norvegia, Statele Unite și Suedia. De asemenea, single-ul a devenit un șlagăr de top 10 în clasamentele din întreaga lume. În Statele Unite, „Womanizer” a devenit primul disc single al lui Spears care a ocupat prima poziție a ierarhiei Billboard Hot 100 de la „...Baby One More Time” (1999). Cântecul a stabilit un record pentru cel mai înalt salt către prima poziție. Recordul a fost doborât ulterior de solista Kelly Clarkson cu single-ul „My Life Would Suck Without You” în anul 2009. „Womanizer” este și cel mai bine vândut single în mediul digital a lui Spears în această regiune, înregistrând vânzări de peste 3,5 milioane de exemplare digitale.Videoclipul a fost regizat de Joseph Kahn, cântăreața dorindu-și o continuare a videoclipului piesei „Toxic”. În „Womanizer”, Spears se deghizează în diferite costume și își urmărește partenerul în activitățile sale zilnice, cu scopul de a-l demasca în final. Videoclipul include scene intercalate în care Spears stă dezbrăcată într-o saună, drept răspuns pentru atacurile pe care le-a primit de-a lungul carierei din partea publicațiilor mass-media în ceea ce privește greutatea ei. Videoclipul a primit două nominalizări la ediția din 2009 a galei de premii MTV Video Music Awards, câștigând la categoria „Cel mai bun videoclip pop”.\nPiesa a fost interpretată în versiuni cover de artiști din diverse genuri muzicale, printre care Lily Allen, Franz Ferdinand și formația Girls Aloud. Spears a cântat „Womanizer” la numeroase emisiuni de televiziune, printre care The X Factor și Good Morning America, precum și la ediția din 2008 a premiilor Bambi. Single-ul a fost inclus în lista cântecelor pentru turneele The Circus Starring Britney Spears (2009), Femme Fatale (2011), și în spectacolul rezidențial Britney: Piece of Me (2013). În anul 2010, „Womanizer” a primit o nominalizare Grammy la categoria „Cea mai bună înregistrare dance”.","url":"https://ro.wikipedia.org/wiki/Womanizer","thumbnail_url":null},{"id":"2367224","type":"good","language_code":"ro","title":"Born to Make You Happy","summary":"„Born to Make You Happy” este un cântec înregistrat de către interpreta americană Britney Spears pentru albumul ei de debut, ...Baby One More Time (1999). Piesa a fost lansată la 6 decembrie 1999 drept cel de-al patrulea disc single extras de pe album în Europa, sub egida casei de discuri Jive Records. Înainte de a înregistra melodia, Spears a trebuit să le ceară textierilor, Andreas Carlsson și Kristian Lundin, să rescrie versurile cântecului, deoarece aveau o natură sexuală. Cântăreața a înregistrat pentru prima dată vocea ei în martie 1998 și a reînregistrat-o mai târziu în același an. Cântecul dance-pop și teen-pop face aluzie la o relație pe care o femeie dorește să o corecteze, nu înțelege prea bine cu ce a greșit, și ajunge la concluzia că „s-a născut să [își facă iubitul] fericit”.\n„Born to Make You Happy” a primit recenzii mixte din partea criticilor de muzică de specialitate, care au lăudat cântecul pentru a fi un single clasic vechi și competent, cu toate că a fost considerat ca fiind complet neremarcabil față de celelalte balade ale albumului. Cântecul a avut un succes comercial la nivel mondial, ajungând pe locul întâi în Irlanda și ajungând pe primele cinci poziții din Belgia, Europa, Finlanda, Germania, Olanda, Norvegia, România, Suedia și Elveția. În Regatul Unit, a ajuns, de asemenea, pe locul unu, și este cel de-al șaselea cel mai bine vândut single a lui Spears din țara respectivă. Videoclipul piesei a fost regizat de Billie Woodruff în care Spears visează că este cu iubitul ei, în timp ce cântă și dansează pe tot parcursul videoclipului. Spears a interpretat „Born to Make Happy” în patru turnee.","url":"https://ro.wikipedia.org/wiki/Born_to_Make_You_Happy","thumbnail_url":null},{"id":"2369534","type":"good","language_code":"ro","title":"(You Drive Me) Crazy","summary":"„(You Drive Me) Crazy” este un cântec înregistrat de către interpreta americană Britney Spears pentru albumul ei de debut, ...Baby One More Time (1999). Versiunea originală a fost compusă și produsă de Max Martin, Per Magnusson și David Kreuger, Jörgen Elofsson contribuind în calitate de textier suplimentar. Versiunea remix a piesei a fost produsă de Martin și Rami Yacoub, și lansată la 23 august 1999 drept cel de-al treilea disc single extras de pe album, sub egida casei de discuri Jive Records. „(You Drive Me) Crazy” este inclus pe coloana sonoră a comediei romantice Mă scoți din minți! (1999). Din punct de vedere muzical, cântecul a fost încadrat în genurile dance-pop și teen pop. Melodia a primit recenzii pozitive din partea criticilor de specialitate, aceștia lăudând compoziția simplă și observând similarități cu discul single de debut a lui Spears, „...Baby One More Time”.\n„(You Drive Me) Crazy” a obținut succes comercial în întreaga lume, devenind un șlagăr de top zece în șaptesprezece țări. În Regatul Unit, cântecul a devenit cel de-al treilea single consecutiv al lui Spears ce reușește să ajungă în top cinci, în timp ce în Statele Unite, piesa a ocupat locul 10 în clasamentul Billboard Hot 100. În mod concomitent, melodia a ocupat prima poziție a ierarhiilor din Belgia (regiunea Valonia) și Islanda. Videoclipul muzical pentru cântec a fost regizat de Nigel Dick și o prezintă pe solistă în rolul unei chelnerițe într-un club de dans, executând o coregrafie complexă. Videoclipul a avut premiera în timpul emisiunii Making the Video difuzate pe canalul MTV, și include apariții scurte ale actorilor Melissa Joan Hart și Adrian Grenier. Pentru a-și promova cântecul, Spears a interpretat „(You Drive Me) Crazy” la edițiile din 1999 a premiilor MTV Europe Music Awards și Billboard Music Awards. Single-ul a fost inclus în lista pieselor pentru cinci turnee ale artistei.","url":"https://ro.wikipedia.org/wiki/(You_Drive_Me)_Crazy","thumbnail_url":null},{"id":"2374111","type":"good","language_code":"ro","title":"Shallow","summary":"„Shallow” este un cântec din filmul S-a născut o stea (2018), interpretat de Lady Gaga și Bradley Cooper. Piesa a fost lansată ca primul disc single extras de pe coloana sonoră a filmului la 27 septembrie 2018, sub egida casei de discuri Interscope Records. Melodia a fost compusă de Gaga, Mark Ronson, Anthony Rossomando, și Andrew Wyatt, în timp ce producția a fost realizată de Gaga și Benjamin Rice. Cântecul a fost difuzat în film de trei ori, cel mai proeminent fiind în secvența ce îl prezintă pe personajul lui Cooper, Jackson Maine, invitând-o pe Ally, personajul jucat de Gaga, să cânte alături de el pe scenă. Cadrul a fost filmat la teatrul Greek din Los Angeles.\nPentru personajul artistei, piesa „Shallow” este un moment crucial al filmului S-a născut o stea, de vreme ce cântecul vorbește despre conversațiile pe care Ally și Jackson le-au purtat. Gaga a compus piesa din perspectiva personajului Ally, cu versuri în care cele două personaje se întreabă unul pe celălalt dacă au fost meniți să fie ceea ce sunt. Piesa este o baladă rock puternică în care Gaga și Cooper schimbă versuri și ajung treptat către ultimul refren, acompaniat de o vocaliză din partea cântăreței. Melodia este alternată cu sunetele unei mulțimi care strigă și aplaudă. „Shallow” a fost redat pentru prima oară la emisiunea DJ-ului Zane Lowe a postului de radio Beats 1, iar cântăreața a acordat, de asemenea, un interviu. Videoclipul muzical al single-ului a fost lansat ulterior, prezentându-i pe Gaga și Cooper pe scenă. Cadrele sunt intercalate cu secvențe din filmul S-a născut o stea.\nMelodia a primit laude din partea criticilor de specialitate, aceștia declarându-se impresionați atât de vocea lui Gaga, cât și de natura dramatică a compoziției și a versurilor, fiind de părere că „Shallow” merită să fie nominalizat la numeroase gale de premii importante. Din punct de vedere comercial, single-ul a obținut un succes considerabil, ocupând prima poziție din clasamentele a peste douăzeci de țări, și devenind un șlagăr de top zece în majoritatea ierarhiilor în care a activat. Melodia a primit numeroase distincții, printre care se numără premiul Oscar pentru cea mai bună melodie originală, premiul Globul de Aur pentru cea mai bună melodie originală, premiul BAFTA pentru cea mai bună coloană sonoră, și premiul Asociației Criticilor de Film pentru cel mai bun cântec. „Shallow” a fost interpretat live la cea de-a 61-a ediție a premiilor Grammy, la cea de-a 91-a ediție a premiilor Oscar, și servește drept bis în spectacolul rezidențial Enigma (2018–2020), organizat în Las Vegas.","url":"https://ro.wikipedia.org/wiki/Shallow","thumbnail_url":null},{"id":"2375510","type":"good","language_code":"ro","title":"Tuberaceae","summary":"Tuberaceae (Barthélemy Charles Joseph Dumortier, 1822) este o familie de ciuperci mai mică, dar răspândită în toată lumea, din încrengătura Ascomycota în subdivizia Pezizomycotina clasa Pezizomycetes și ordinul Pezizales care coabitează cu rădăcinile de arbori, formând micorize. În momentul de față conține șase genuri, între ele și cel al trufelor veritabile. Tipul de gen este Tuber.","url":"https://ro.wikipedia.org/wiki/Tuberaceae","thumbnail_url":"https://upload.wikimedia.org/wikipedia/commons/thumb/d/d3/Tuber_magnatum_Picco_690635.jpg/150px-Tuber_magnatum_Picco_690635.jpg"},{"id":"2375753","type":"good","language_code":"ro","title":"ArtRave: The Artpop Ball","summary":"ArtRave: The Artpop Ball (stilizat ca artRAVE: the ARTPOP ball) a fost cel de-al patrulea turneu mondial al cântăreței americane Lady Gaga. Lansat cu scopul promovării celui de-al treilea album de studio al artistei, Artpop (2013), turneul a început la 4 mai 2014 și s-a încheiat pe 24 noiembrie 2014. Acesta a vizat orașele în care solista nu a putut să ajungă anterior în turneul Born This Way Ball, din cauza unei răni la șold, fiind nevoită să îl anuleze. Seria de concerte a fost precedată de un spectacol rezidențial de șapte zile organizat la Roseland Ballroom în Manhattan, New York, și de o interpretare la festivalul South by Southwest, ce a stârnit controverse datorită unei secvențe în care un artist a vomitat pe Gaga.\nConceptul turneului și numele acestuia sunt inspirate din petrecerea de lansare al albumului Artpop cu nume similar. Scena, asemănătoare cu o peșteră, a constat în două segmente conectate prin podiumuri realizate dintr-un material transparent, permițând publicului să se deplaseze în dedesubtul podiumurilor și să privească în același timp spectacolul. Costumele solistei pentru concert au inclus o ținută cu tentacule, una cu aripi acoperite de diamante, un costum cu influențe rave, precum și un lănțișor realizat din frunze de marijuana. Atât designerii costumelor, cât și coregrafii, au dorit să realizeze unui spectacol unic și coerent. Corpurile de iluminat folosite în turneu au fost asigurate de Clay Paky, ideea principală din spatele acestora fiind crearea unei experiențe rave captivante cu ajutorul luminilor. Ele au fost, de asemenea, concepute spre a permite modificări minore în cadrul spectacolului.\nTurneul a fost produs de Live Nation, iar campania de promovare a fost realizată de Absolut Vodka în Statele Unite, și O2 în Regatul Unit. Bilete pentru numeroase concerte au fost epuizate într-o perioadă foarte scurtă de timp, determinând adăugarea de noi spectacole. Rapoartele negative legate de vânzările biletelor au fost respinse de directorul Live Nation, Arthur Fogel. Gaga s-a clasat în top zece în listele Billboard Boxscore pentru sumele de bani acumulate în urma turneelor din 2014. În final, ArtRave: The Artpop Ball a obținut încasări de 83 de milioane de dolari din cele 920.088 de bilete vândute la 74 de spectacole. Billboard l-a listat drept al nouălea cel mai bun concert al anului respectiv, cu 76 de spectacole raportate. Turneul a primit, de asemenea, recenzii pozitive din partea criticilor de specialitate, cu toate că unii dintre aceștia l-au criticat datorită incoerenței. La 24 noiembrie 2014, concertul a fost transmis live de la Arena Bercy din Franța.","url":"https://ro.wikipedia.org/wiki/ArtRave:_The_Artpop_Ball","thumbnail_url":null},{"id":"2375818","type":"good","language_code":"ro","title":"Istoria științifico-fantasticului","summary":"Științifico-fantasticul este un gen - din punct de vedere literar, cinematografic și de altă natură - foarte divers. Având în vedere că la definirea sa există un mic consens între învățați și entuziaști, originea sa este o chestiune deschisă, dar este totuși plasată în literatură.\nFiind în mod indisolubil legat de conceptul de știință, premisele pentru nașterea genului științifico-fantastic apar începând cu secolul al XVI-lea odată cu revoluția științifică, în special după descoperirile lui Galileo și Newton în astronomie, fizică și matematică și odată cu Iluminismul. Asimov stabilește ca premisă esențială revoluția industrială, crezând că științifico-fantasticul are nevoie de o dezvoltare larg răspândită și conștientă a relației dintre știință și tehnologie. Din aceste motive, pentru a identifica data nașterii științifico-fantasticului modern, s-a stabilit prin convenție aprilie 1926 când apare prima revistă americană dedicată exclusiv literaturii științifico-fantastice, Amazing Stories editată de Hugo Gernsback. Aceasta dată marchează momentul în care științifico-fantasticul începe să devină un fenomen popular. Cu toate acestea, genului îi pot fi atribuite numeroase opere anterioare, de la romanul gotic Frankenstein de M. Shelley la romanele științifice ale lui J. Verne și H.G. Wells sau chiar lucrări mult mai vechi, cum ar fi satira „Istoria adevărată” („Alethes historia”,„ Ἀληθεῖς Ἱστορίαι”) a lui Lucian din Samosata. Unii savanți sau scriitori (cum ar fi scriitorul american Lester del Rey) au susținut că Epopeea lui Ghilgameș (mileniul al III-lea î.Hr.) ar fi primul text științifico-fantastic, în timp ce alții identifică primele elemente ale științifico-fantasticului în literatura arabă din Evul Mediu Târziu.\n\nȘtiințifico-fantasticul ca un gen bine definit a explodat în prima jumătate a secolului al XX-lea, când întrepătrunderea definitivă dintre știință și invenție în cultura occidentală a generat un interes în narațiunea care ar putea explora influența tehnologiei asupra oamenilor și societății. Publicată ca un gen popular de divertisment în revistele de literatură de consum (în engleză pulp) destinate în primul rând tinerilor din anii 1920 și anii 1930, când a început să influențeze și benzi desenate și filme cinematografice, științifico-fantasticul și-a cunoscut Epoca de Aur la sfârșitul anilor 1930 - începutul anilor 1950, când a beneficiat de o atenție sporită din partea publicului cititor și perioadă în care multe scrieri clasice au fost publicate. De-a lungul timpului, stilul și conținutul operelor s-au maturizat, iar temele științifico-fantasticului au fost analizate și înnoite de autori importanți.\nGenul a fost influențat de modernism, apoi în anii 1960 și anii 1970 de noul val britanic. Ulterior, genul a fost revoluționat în anii 1980 de cyberpunk. Cinematografia a exploatat deseori idei și teme din literatura științifico-fantastică, fără a renunța în a le reface într-un mod original. Științifico-fantasticul a fost din ce în ce mai mult considerat ca o zonă învecinată cu literatura postmodernă și, mai ales din anii 1990, a fost amestecat în multe lucrări cu alte genuri de fantezie, fuzionând în contextul mai general al acesteia, „ficțiunea speculativă”. Științifico-fantasticul a devenit treptat un gen respectat, cu o influență considerabilă asupra mass-mediei, culturii și gândirii din întreaga lume.Cercetătorul Robert Scholes numește istoria științifico-fantasticului ca „istoria schimbărilor atitudinii omenirii față de spațiu și timp... istoria înțelegerii noastre crescânde a universului și a poziției speciei noastre în acest univers.”","url":"https://ro.wikipedia.org/wiki/Istoria_%C8%99tiin%C8%9Bifico-fantasticului","thumbnail_url":"https://upload.wikimedia.org/wikipedia/commons/thumb/8/8e/War_of_the_Worlds_original_cover_bw.jpg/150px-War_of_the_Worlds_original_cover_bw.jpg"},{"id":"2380912","type":"good","language_code":"ro","title":"Luminile orașului","summary":"Luminile orașului (titlu original în engleză City Lights) este un film american mut alb-negru din 1931 de comedie romantică scris, produs și regizat de Charlie Chaplin, care interpretează și un rol principal. A apărut înainte de impunerea Codului Hays de producție a filmelor. Prezintă aventurile micului vagabond Charlie care se îndrăgostește de o fată nevăzătoare (Virginia Cherrill) și începe o prietenie turbulentă cu un milionar alcoolic (Harry Myers).\nÎn perioada în care Chaplin a început să lucreze la scenariu în 1928, exista tehnologia producerii filmelor cu sunet, dar Chaplin a decis să continue să lucreze cu producții fără sunet. Filmările au început în decembrie 1928 și s-au încheiat în septembrie 1930. Acesta este primul film al lui Chaplin în care a compus coloana sonoră pentru una dintre producțiile sale. Coloana sonoră a fost creată în șase săptămâni împreună cu compozitorul Arthur Johnston. Tema principală, folosită ca laitmotiv pentru fata nevăzătoare cu flori, este piesa „La Violetera” („Who’ll Buy my Violets”) a compozitorului spaniol José Padilla. Chaplin a pierdut un proces cu Padilla pentru că nu i-a trecut numele pe generic.\nFilmul Luminile orașului a avut succes imediat după lansarea sa pe 30 ianuarie 1931, cu recenzii pozitive și încasări de 5 milioane de dolari americani. Astăzi, mulți critici consideră filmul nu doar cea mai bună realizare a carierei lui Chaplin, dar și unul dintre cele mai bune filme realizate vreodată. În 1991, Biblioteca Congresului a selectat filmul Luminile orașului pentru păstrarea sa în Registrul Național de Film al Statelor Unite ca fiind „cultural, istoric sau semnificativ din punct de vedere estetic”. În 2007, Institutul American de Film l-a plasat pe locul 11 în lista celor mai bune filme americane realizate vreodată. În 1949, criticul James Agee a caracterizat scena finală a filmului ca fiind „cea mai bine jucată scenă care a fost văzută vreodată într-un film”.","url":"https://ro.wikipedia.org/wiki/Luminile_ora%C8%99ului","thumbnail_url":null},{"id":"2385700","type":"good","language_code":"ro","title":"Omul negru 2","summary":"Omul negru 2 (titlu original: Boogeyman 2) este un film american supranatural de groază din 2007 regizat de Jeff Betancourt, o continuare a filmului Omul negru (Boogeyman) din 2005. Rolurile principale au fost interpretate de actorii Danielle Savre, Matt Cohen, Tobin Bell și Renee O'Connor. Scenariul este scris de Brian Sieve.Savre o portretizează pe Laura Porter, o femeie care în copilărie, împreună cu fratele ei, a asistat la uciderea părinților ei. Ea crede că ucigașul este omul negru (Boogeyman), iar acum, ca adult, caută o terapie de grup pentru a depăși fobia față de această creatură. Cu toate acestea, temerile ei devin realitate, pe măsură ce colegii ei sunt uciși unul câte unul.\nDatorită succesului financiar al filmului precedent, Omul negru 2 a fost anunțat în octombrie 2006. Producția filmului a început în aceeași lună cu angajarea lui Betancourt ca regizor și a lui Sieve ca scenarist. Castingul a început în luna decembrie a aceluiași an cu angajarea lui O'Connor; Savre a preluat rolul principal în ianuarie 2007. Filmările au avut loc în Los Angeles în fostul spital Linda Vista, timp de patru luni, din ianuarie 2007 până în aprilie. Spre deosebire de filmul original, care îl prezenta pe omul negru ca pe o ființă supranaturală, Betancourt s-a străduit să prezinte o versiune mult mai realistă a creaturii mitologice. În plus, accentul a fost pus pe scenariu și pe atmosferă pentru a compensa bugetul mic al filmului de 4,5 milioane de dolari americani.După ce a fost difuzat la Festivalul Filmului de Groază Screamfest la 20 octombrie 2007, Omul negru 2 a fost lansat direct-pe-video în Statele Unite la 8 ianuarie 2008; ulterior a fost lansat cinematografic în Rusia și Italia. A primit recenzii mixte din partea criticilor, deși mulți dintre ei au considerat că filmul este o îmbunătățire generală față de predecesorul său. O atenție deosebită a fost acordată naturii omului negru în film, apropiată de cea umană, pe care criticii au considerat-o preferabilă monștrilor din alte filme contemporane, inclusiv față de cel din filmul anterior. În ciuda unei performanțe comerciale mediocre, cu încasări puțin mai mici decât bugetul său, filmul a avut o continuare, Omul negru 3 (Boogeyman 3), în anul următor.","url":"https://ro.wikipedia.org/wiki/Omul_negru_2","thumbnail_url":null},{"id":"2394808","type":"good","language_code":"ro","title":"Šajkača","summary":"Šajkača (în sârbă шајкача, pronunțat [ʃǎjkatʃa]) este o pălărie națională sârbească. Purtată tradițional de bărbații din mediul rural sârbesc, este numită după trupele sârbești cunoscute sub numele de šajkaši, care au protejat Imperiul Austriac împotriva turcilor otomani în secolul al XVIII-lea. Un simbol național popular în Serbia de la începutul secolului al XX-lea, are de obicei culoare neagră, gri sau verde și este de obicei făcută din țesătură moale, de casă. A devenit larg răspândită la sârbi în timpul primei revolte sârbe și a constituit o componentă cheie în uniforma armatei sârbe de la începutul secolului al XIX-lea până la sfârșitul secolului al XX-lea. Astăzi, este în mare parte purtată de bătrâni în comunitățile rurale.","url":"https://ro.wikipedia.org/wiki/%C5%A0ajka%C4%8Da","thumbnail_url":"https://upload.wikimedia.org/wikipedia/commons/thumb/0/0f/%D0%A8%D0%B0%D1%98%D0%BA%D0%B0%D1%87%D0%B0.jpg/150px-%D0%A8%D0%B0%D1%98%D0%BA%D0%B0%D1%87%D0%B0.jpg"},{"id":"2397716","type":"good","language_code":"ro","title":"Impactul potențial al contactului cu o civilizație extraterestră","summary":"Impactul cultural potențial al contactului cu o civilizație extraterestră se referă la totalitatea schimbărilor aduse științei terestre, tehnologiei, religiei, politicii și ecosistemelor care ar rezulta din contactul cu o civilizație extraterestră. Acest concept este strâns legat de căutarea vieții inteligente extraterestre (SETI), care încearcă să găsească o viață inteligentă în spațiul non-terestru, spre deosebire de analiza implicațiilor și consecințelor unui astfel de contact.\nModificările potențiale care rezultă din contactul cu o civilizație extraterestră ar putea varia foarte mult în funcție de magnitudine și de tipul contactului, de nivelul de avansare tehnologică, a gradului de bunăvoință sau de agresiune a civilizației extraterestre, de etica acesteia și de nivelul de înțelegere reciprocă între aceasta și omenire. Mediul prin care este contactată omenirea, fie că este vorba de radiație electromagnetică, fie interacțiune fizică directă, fie prin obiecte extraterestre etc. ar putea influența rezultatul contactului respectiv. Luând în considerare toți acești factori, s-au dezvoltat mai multe teorii pentru a se încerca să se definească implicațiile unui contact extraterestru.\nUn contact cu o civilizație superioară tehnologic, cu un avans uriaș față de omenire, a fost adesea comparat cu întâlnirea dintre două culturi umane foarte diferite, mai ales cu Schimbul columbian sau Marele Schimb dintre cele două Americi, Africa de Vest și Lumea Veche din secolele al XV-lea și al XVI-lea. Astfel de întâlniri au avut ca rezultat distrugerea civilizației contactate (spre deosebire de „contactor”, care inițiază contactul) și, prin urmare, distrugerea civilizației umane ar putea fi rezultatul posibil contactului cu o civilizație extraterestră. Alte studii resping această ipoteză, sugerând un impact științific benefic ca revoluția copernicană sau darwiniană. Contactul cu o civilizație extraterestră este, de asemenea, analog cu numeroasele întâlniri între speciile native și invazive non-umane care ocupă aceeași nișă ecologică. Cu toate acestea, în absența unui contact public verificabil până în prezent este imposibil de prezis cu certitudine care ar fi rezultatul.","url":"https://ro.wikipedia.org/wiki/Impactul_poten%C8%9Bial_al_contactului_cu_o_civiliza%C8%9Bie_extraterestr%C4%83","thumbnail_url":null},{"id":"2399100","type":"good","language_code":"ro","title":"Răzbunătorii: Sfârșitul jocului","summary":"Răzbunătorii: Sfârșitul jocului (în engleză: Avengers: Endgame) este un film american cu supereroi lansat în 2019, bazat pe echipa Răzbunătorii din benzile desenate Marvel Comics, produs de Marvel Studios și distribuit de Walt Disney Studios Motion Pictures. Este o continuare a filmului Răzbunătorii din 2012, a filmului Răzbunătorii: Sub semnul lui Ultron din 2015 și a filmului Răzbunătorii: Războiul Infinitului din 2018, fiind al 22-lea film din Universul Cinematografic Marvel (MCU). Filmul este regizat de Anthony și Joe Russo, scris de Christopher Markus și Stephen McFeely și prezintă o distribuție de ansamblu, din care fac parte Robert Downey Jr., Chris Evans, Mark Ruffalo, Chris Hemsworth, Scarlett Johansson, Jeremy Renner, Don Cheadle, Paul Rudd, Brie Larson, Karen Gillan, Danai Gurira, Bradley Cooper, și Josh Brolin. În film, Răzbunătorii supraviețuitori și aliații lor încearcă să anuleze pierderile cauzate de Thanos în Războiul Infinitului.\nFilmul a fost anunțat în octombrie 2014 ca Răzbunătorii: Războiul Infinitului – Partea 2. Frații Russo au primit regia în aprilie 2015, iar în mai, Markus și McFeely au fost angajați ca scenariști. În iulie 2016, Marvel a renunțat la titlu, numindu-l doar Film Răzbunătorii fără titlu. Filmările au început în august 2017 la Studiourile Pinewood Atlanta din Fayette County, Georgia, într-o producție de tip back-to-back împreună cu Războiul Infinitului, și s-au încheiat în ianuarie 2018. Filmări adiționale au avut loc în zona metropolitană și în centrul Atlantei, în New York și în Scoția. Titlul oficial a fost dezvăluit în decembrie 2018. Cu un buget estimat la 356 milioane de dolari, este unul dintre cele mai costisitoare filme din toate timpurile.\nRăzbunătorii: Sfârșitul jocului a fost larg anticipat, iar Disney a susținut filmul prin campanii ample de promovare. A avut premiera la Los Angeles pe 22 aprilie 2019 și a fost lansat în cinematografele din Statele Unite pe 26 aprilie 2019, în IMAX și 3D. Filmul a primit laude pentru regie, actori, spectacol și încărcătură emoțională, criticii lăudând deznodământul poveștilor din cele 22 de filme. A încasat aproape 2,8 miliarde $ internațional, surclasând încasările obținute de Războiul Infinitului în doar 11 zile. În plus, a stabilit numeroase recorduri de box office și este filmul cu cele mai mari încasări din toate timpurile, depășind filmul Avatar din 2009.","url":"https://ro.wikipedia.org/wiki/R%C4%83zbun%C4%83torii:_Sf%C3%A2r%C8%99itul_jocului","thumbnail_url":null},{"id":"2402767","type":"good","language_code":"ro","title":"Orizont pierdut (roman)","summary":"Orizont pierdut, cunoscut și sub titlul Orizontul pierdut, (în engleză Lost Horizon) este un roman de aventuri cu tentă fantastică scris de James Hilton și publicat pentru prima oară în 1933 de către editura britanică Macmillan din Londra. Romanele Orizont pierdut și Adio, domnule Chips, ambele apărute în 1933, i-au adus celebritate autorului, făcându-l bogat.Romanul prezintă povestea unui diplomat englez care a fost răpit, împreună cu alte trei persoane, în timpul rebeliunii din India Britanică de la începutul anilor 1930 și transportat la o lamaserie tibetană numită Shangri-La. Lamaseria, care se află deasupra unei văi fertile din Munții Kunlun, conservă secretul longevității umane. Prelungirea vieții umane nu este văzută însă ca un scop în sine, ci ca un mijloc de a salva și de a perpetua esența civilizației terestre de efectele devastatoare ale unui război viitor.Apariția romanului a avut loc la un deceniu și jumătate după devastatorul război mondial și într-o perioadă social-politică agitată, marcată de Marea criză economică și de ascensiunea fascismului în Europa. Romanul lui Hilton transmite anxietatea autorului cu privire la distrugerea iminentă a civilizației, senzație resimțită de mai mulți scriitori britanici ai acelei perioade care prevedeau un viitor sumbru al omenirii.Orizont pierdut a fost bine primit de cititori, fiind tipărite mai multe ediții în perioada imediat următoare. Succesul romanului a determinat adaptarea sa în două filme lansate în 1937 și 1973, în musicalul Shangri-La (1956) și în câteva spectacole teatrale. Tărâmul mitic Shangri-La din romanul lui Hilton a dobândit în timp o mare faimă: autoritățile unor regiuni din Pakistan, India, Bhutan și China au pretins că miticul Shangri-La s-ar afla acolo și au alocat mari sume de bani pentru promovarea turismului în acele zone, iar acest nume a fost oferit mai multor spații turistice din întreaga lume.","url":"https://ro.wikipedia.org/wiki/Orizont_pierdut_(roman)","thumbnail_url":null},{"id":"240425","type":"good","language_code":"ro","title":"Gwen Stefani","summary":"Gwen Renée Stefani (gwɛn stɛ'fɑn.ni; n. 3 octombrie 1969, Fullerton, California, SUA) este o cântăreață americană, compozitoare, designer de modă și ocazional actriță. Stefani a debutat în anul 1992 ca solistă a formației ska No Doubt. Cel de-al treilea album al grupului, intitulat Tragic Kingdom i-a propulsat la statutul de staruri, vânzând șaisprezece milioane de exemplare pe plan mondial. Cântecele extrase pe single de pe acest album au avut un mare succes în lumea anglofonă, în special „Just a Girl” și „Don't Speak”. Popularitatea grupului a intrat în declin odată cu lansarea celui de-al patrulea album, Return of Saturn, în anul 2000. Cel de-al cincilea album Rock Steady a primit laude din partea criticilor și a readus No Doubt în atenția publicului.\nStefani a înregistrat primul său album solo în anul 2004. Intitulat Love. Angel. Music. Baby., acesta a fost influențat de muzica anilor 1980. Albumul a condus-o pe Stefani spre succesul internațional, cu vânzări de peste șapte milioane de exemplare. Albumul a produs trei cântece de top 10 în Italia, România și Marea Britanie. Al treilea single, „Hollaback Girl” a devenit primul download digital care s-a vândut în peste 1 milion de copii, atingând locul 1 în Statele Unite. Cel de-al doilea album solo al artistei, The Sweet Escape a fost lansat în luna decembrie a anului 2006. Acesta a beneficiat de un succes moderat pe plan internațional, cu aproape 2 milioane de exemplare vândute în primul an. În urma succesului internațional, single-ul care dă numele albumului a ajuns pe prima poziție în United World ChartÎn anul 2003, Stefani și-a lansat prima linie vestimentară: L.A.M.B., pe care a dezvoltat-o în anul 2007, odată cu lansarea liniei Harajuku Lovers. Câștigând inspirație din cultura japoneză și modă, Stefani își face apariția în concerte alături de patru dansatoare, cunoscute sub pseudonimul de Harajuku Girls. Cântăreața s-a căsătorit cu muzicianul Gavin Rossdale în anul 2002, iar în 2006 a dat naștere primului copil al cuplului, un băiețel, pe care l-au numit Kingston James McGregor Rossdale, fiind urmat de Zuma Nesta Rock Rossdale, născut în 2008.","url":"https://ro.wikipedia.org/wiki/Gwen_Stefani","thumbnail_url":"https://upload.wikimedia.org/wikipedia/commons/thumb/e/ee/Gwen_Stefani_Cannes_2011_%28cropped%29.jpg/150px-Gwen_Stefani_Cannes_2011_%28cropped%29.jpg"},{"id":"24278","type":"good","language_code":"ro","title":"InuYasha","summary":"InuYasha (InuYasha, a Feudal Fairy Tale (戦国御伽草子 犬夜叉, Sengoku Otogizōshi InuYasha?), este o serie manga și anime japoneză, scrisă și ilustrată de Rumiko Takahashi. A avut premiera în Weekly Shōnen Sunday pe 13 noiembrie 1996 și s-a încheiat pe 18 iunie 2008.\nSeria manga a fost adaptată în două serii anime televizate, produse de Compania Sunrise. Prima serie, cu o emisie de 167 de episoade pe Yomiuri TV, Japonia, a avut loc din 16 octombrie 2000 până pe 13 septembrie 2004; a fost regizată de Masashi Ikeda pentru primele 40 de episoade, iar restul au fost regizate de Yasunao Aoki. Seria secundă, numită InuYasha: The Final Act, a început să fie difuzată din 3 octombrie 2009, pentru a acoperi restul seriei manga și s-a încheiat pe 29 martie 2010. De asemenea patru filme și o animație video originală au fost de asemenea lansate.\nPână în septembrie 2020, au fost în circulație peste 50 de milioane de copii ale manga. În 2002, seria manga a câștigat Premiul Shogakukan Manga pentru cel mai bun titlu shōnen al anului.În România, serialul a fost difuzat subtitrat în română de canalele de televiziune A+, Animax și AXN Sci-fi.","url":"https://ro.wikipedia.org/wiki/InuYasha","thumbnail_url":null},{"id":"24439","type":"good","language_code":"ro","title":"François Villon","summary":"François Villon, alias François de Montcorbier, Des Logos sau Des Loges a adoptat numele „Villon”, după cel al protectorului și tutorelui său, Guillaume de Villon, profesor de drept canonic la Sorbona și capelan la biserica Saint-Benoît-le-Bétourné; n. 1431, Paris  – dispărut în ianuarie 1463) a fost unul dintre marii poeți ai Franței Evului Mediu.  A absolvit Universitatea Sorbona (la vremea respectivă, academie ecleziastică de rit catolic), ca Bacalaureat (B.A.) și Maestru (M.A.) al Facultății de Arte, în 1452, la vârsta de 21 de ani.Nu sunt cunoscute nici un fel de date despre viața și activitatea sa în perioada 1452-1455. În 1455, la vârsta de 24 de ani, în cursul unei altercații la o petrecere, îl lovește mortal pe un alt preot care va deceda o săptămână mai târziu. Deși Villon va susține ulterior că a acționat în legitimă apărare, pentru a evita să fie prins și judecat a fugit din Paris, unde a revenit    în anul următor, fiind amnistiat în ianuarie 1456 de către regele Carol al VII-lea. La sfârșitul aceluiași an, în ajunul Anului Nou este arestat, în urma unui denunț sub tortură, pentru participarea la jefuirea capelei colegiului Navara. Întemnițat la Châtelet, a evadat, părăsind din nou Parisul, pentru o perioadă de șase ani de vagabondaj.\nPrin decembrie 1457 - ianuarie 1458 Villon a găsit adăpost la Blois, la curtea prințului-poet ducele Charles d'Orléans care i-a acordat protecția sa și i-a introdus trei dintre balade într-un manuscris de opere proprii. Firea de rebel răzvrătit a lui Villon nu s-a adaptat la comoda viață de la curte, făcându-l ca în 1461 să părăsească traiul tihnit de aici în căutarea aventurii.Prins după ce s-a alăturat bandei coquillarzilor, Villon a fost închis la închisoarea Château de Meung-sur-Loire, de unde a fost grațiat de regele Louis XI.\nRevenit la Paris, spre sfârșitul lui noiembrie 1462, poetul s-a văzut amestecat, deși fără a avea un rol activ, într-o altercație de stradă în urma căreia a fost arestat, judecat și condamnat la moarte prin spânzurare. În urma apelului, Curtea Supremă pariziană (\"Le Parlement de Paris\") i-a comutat pedeapsa la expulzarea din Paris pe o perioadă de zece ani. La vârsta de 32 de ani (1463) François Villon a părăsit orașul și a dispărut definitiv.\nCu primele sale versuri Villon a cunoscut o celebritate imediată. Semincerul și Testamentul, operele sale de căpătâi au fost publicate pentru prima dată în 1489 - la numai 26 de ani de la dispariția sa - urmată de alte 34 de ediții până la mijlocul secolului XVI. De la primele apariții s-a născut „legenda Villon”, cu diferite fațete conform diferitelor epoci: farsor, escroc sau poet blestemat.\nOperele sale nu sunt ușor de descifrat fără note și explicații. Limbajul folosit de el nu ne este ușor accesibil. Aluziile la Parisul epocii sale, arta sa de a folosi sensurile duble și antifraza fac adesea textele sale dificil de înțeles, chiar dacă exegezele contemporane au reușit să facă lumină în destul de multe dintre aspectele obscure ale vieții și operei sale.","url":"https://ro.wikipedia.org/wiki/Fran%C3%A7ois_Villon","thumbnail_url":"https://upload.wikimedia.org/wikipedia/commons/thumb/a/a5/Francois_Villon_1489.jpg/150px-Francois_Villon_1489.jpg"},{"id":"2484977","type":"good","language_code":"ro","title":"Lepus fagani","summary":"Lepus fagani este o specie de mamifere din familia iepurilor, Leporidae. A fost descrisă pentru prima oară în anul 1903 de către zoologul britanic Oldfield Thomas. Blana de pe partea dorsală este de un maroniu bej, având și porțiuni mici de gri și negru. Blana de pe partea ventrală este ciufulită și albă. Endemică în Etiopia, este găsită în Biozona Afromontane a Etiopiei și la granițele Biozonei Savanei Sudaneze, dar este posibil să fi fost înregistrată și în Sudan și Kenya. Uniunea Internațională pentru Conservarea Naturii a clasificat această specie drept specie neamenințată cu dispariția.","url":"https://ro.wikipedia.org/wiki/Lepus_fagani","thumbnail_url":"https://upload.wikimedia.org/wikipedia/commons/thumb/8/82/Ethiopian_Hare_area.png/150px-Ethiopian_Hare_area.png"},{"id":"2486639","type":"good","language_code":"ro","title":"Alfegiu de Canterbury","summary":"Alfegiu, ortografiat în engleza veche Ælfheah, (n. 954 d.Hr., Weston⁠(d), Regatul Angliei – d. 19 aprilie 1012, Greenwich, Regatul Angliei) a fost un episcop anglo-saxon de Winchester, mai târziu arhiepiscop de Canterbury. El a devenit pustnic înainte de a fi ales abate al Abația Bath. Reputația lui de evlavie și sfințenie a dus la promovarea sa ca episcop și, în cele din urmă, ca arhiepiscop. Ælfheah a promovat cultul lui Dunstan și a încurajat învățarea. El a fost capturat în razia vikingă din 1011, în timpul Asediului Canterbury, și ucis de aceștia în anul următor, după ce a refuzat să permită să fie răscumpărat. Ælfheah a fost canonizat ca sfânt în 1078. Thomas Becket, arhiepiscopul de Canterbury de mai târziu, s-a rugat sfântului Alfegiu chiar înainte de propria sa ucidere în Catedrala din Canterbury.","url":"https://ro.wikipedia.org/wiki/Alfegiu_de_Canterbury","thumbnail_url":"https://upload.wikimedia.org/wikipedia/commons/thumb/a/ab/St._Alphege%2C_Archbishop_of_Canterbury%2C_is_asked_for_advice.jpg/150px-St._Alphege%2C_Archbishop_of_Canterbury%2C_is_asked_for_advice.jpg"},{"id":"2488","type":"good","language_code":"ro","title":"1916","summary":"1916 (MCMXVI) a fost un an bisect al calendarului gregorian, care a început într-o zi de sâmbătă.","url":"https://ro.wikipedia.org/wiki/1916","thumbnail_url":null},{"id":"258360","type":"good","language_code":"ro","title":"Începuturile înregistrărilor sonore","summary":"Începuturile înregistrărilor sonore datează din a doua jumătate a secolului al XIX-lea, deși generarea mecanică a unei serii de sunete a fost posibilă încă din antichitate. Înregistrarea sonoră reprezintă modalitatea de a procesa un semnal sonor astfel încât să se pemită păstrarea acestuia pentru a fi redat la un moment ulterior. Începând cu prima înregistrare a sunetului și până în zilele noastre au avut loc progrese remarcabile în ceea ce privește calitatea sunetului și durata de folosire a materialului pe care este păstrat. Dar pentru a se ajunge la o astfel de dezvoltare a fost nevoie de munca îndelungată a oamenilor de știință care și-au propus să capteze sunetul pentru ca mai apoi alți oameni să-l poată auzi.\nAparatele din perioada de pionierat a înregistrărilor au evoluat, începând cu fonoautografele care înregistrau vibrațiile pe sticlă afumată, trecând prin fonograful lui Edison, grafofonul lui Tainter, care înregistra pe discuri acoperite cu ceară, fonograful lui Berliner, care folosea discuri matrițate, până la telegrafonul lui Poulsen, primul aparat care realiza înregistrări magnetice. Aceste suporturi sunt foarte fragile, păstrarea lor și recuperarea înregistrărilor de pe ele ridică probleme, însă valoarea lor din punct de vedere istoric este foarte mare.","url":"https://ro.wikipedia.org/wiki/%C3%8Enceputurile_%C3%AEnregistr%C4%83rilor_sonore","thumbnail_url":"https://upload.wikimedia.org/wikipedia/commons/thumb/6/6b/Austrian_BarrelOrgan.jpg/150px-Austrian_BarrelOrgan.jpg"},{"id":"267893","type":"good","language_code":"ro","title":"Green Light","summary":"„Green Light” este un cântec al interpretei americane Beyoncé. El a fost compus de solistă în colaborare cu The Neptunes. Piesa face parte de pe cel de-al doilea album de studio al artistei, intitulat B’Day și lansat în septembrie 2006. Compoziția a fost lansată ca ultimul single al materialului în Europa, în timp ce în America de Nord a fost promovat „Get Me Bodied”, discuri single conținând înregistrarea începând a fi distribuite în Regatul Unit începând cu data de 27 iulie 2007.Piesa a beneficiat și de un videoclip, filmat inițial pentru materialul B'Day Anthology Video Album și regizat de Melina Matsoukas. Critica de specialitate a reacționat diferit cu privire la înregistrare, care deși este construită preponderent din elemente specifice muzicii R&B, se inspiră din alte genuri, printre care funk sau go-go. Astfel, în timp ce Allmusic a descris compoziția drept „o reprezentare a unei interpretări ambițioase”, publicația Stylus Magazine a inclus cântecul pe lista celor mai neinteresante înregistrări de pe album. De asemenea, unele porțiuni ale cântecului au fost asemănate cu elementele utilizate în șlagărul lui Knowles din 2003, „Crazy in Love”, dar și în piesa „1 Thing” a lui Amerie.Cântecul a obținut clasări notabile într-o serie de ierarhii unde a activat. În acest context, „Green Light” a atins locul al doisprezecelea în Regatul Unit și un remix realizat de grupul britanic Freemasons a atins poziția cu numărul optsprezece în Olanda (în ierarhia Dutch Top 40). De asemenea, compoziția a activat și în Romanian Top 100 timp de trei săptămâni, reușind să ocupe doar treapta a șaizeci și nouă.","url":"https://ro.wikipedia.org/wiki/Green_Light","thumbnail_url":null},{"id":"273816","type":"good","language_code":"ro","title":"Aston Villa FC","summary":"Aston Villa Football Club (cunoscut și ca The Villa sau The Villans) este un club de fotbal din Birmingham, Anglia, care evoluează în Premier League. Fondat în anul 1874, Aston Villa a fost membru fondator al Football League în 1888 și Premier League 1992. Clubul a fost ridicat de fostul președinte și proprietar, Doug Ellis, însă în anul 2006 Villa a fost achiziționat în totalitate de către omul de afaceri american Randy Lerner.Este unul dintre cele mai vechi și de succes cluburi din Anglia, câștigând campionatul și Cupa FA de câte șapte ori. Villa este de asemenea unul dintre cele cinci cluburi engleze care au în palmares Cupa Campionilor Europeni, câștigată în sezonul 1981-1982. Aston Villa este pe locul cinci în Anglia în ceea ce privește numărul de trofee câștigate (21), cu toate că cele mai multe dintre acestea au fost obținute înainte de cel de-al Doilea Război Mondial, iar cel mai recent în anul 1996.\nClubul are o rivalitate lungă și dură cu adversarii locali, Birmingham City FC. Derby-ul din Birmingham, numit și Second City Derby, dintre cele două cluburi, se joacă încă din anul 1879. Culorile tradiționale ale echipamentului sunt claret (de culoarea vinului) cu albastru deschis (la mâneci), șorț alb și șosete albastre. Pe stemă se află un leu auriu, ridicat pe labele dinapoi, pe un fundal albastru deschis, sub el fiind inclus motto-ul clubului, Prepared (română Pregătiți); acesta a fost modificat în 2007, fiind inclusă și o stea care reprezintă Cupa Campionilor Europeni.","url":"https://ro.wikipedia.org/wiki/Aston_Villa_FC","thumbnail_url":null},{"id":"278734","type":"good","language_code":"ro","title":"Sifilis","summary":"Sifilisul este o infecție cu transmitere sexuală cauzată de bacteria spirochetă Treponema pallidum subspecia pallidum. Calea principală de transmitere este contactul sexual, dar se poate transmite și de la mamă la făt în timpul sarcinii sau al nașterii, rezultând sifilisul congenital. Printre bolile umane cauzate de  Treponema pallidum se numără și framboesia (provocată de subspecia pertenue), pinta(provocată de subspecia carateum) și bejel (provocată de subspecia endemicum).\nSimptomele diferă în funcție de cele patru stadii ale sifilisului (primar, secundar, latent și terțiar). În stadiul primar se prezintă, în general, o singură ulcerație (o zonă a pielii fermă, nedureroasă, fără mâncărimi), sifilisul secundar prezintă o erupție difuză ce implică frecvent palmele mâinilor și tălpile picioarelor, sifilisul latent prezintă foarte puține simptome sau nici unul, iar sifilisul terțiar cu gome, simptome neurologice sau cardiace. Sifilisul mai este numit și „marele imitator” din cauza prezenței simptomatice atipice. Depistarea bolii se face, de obicei, printr-un test serologic, dar bacteriile pot fi văzute și la microscop. Sifilisul poate fi tratat eficient cu antibiotice, metoda preferată fiind administrarea intramusculară de penicilină G (administrată intravenos în cazul neurosifilisului) sau ceftriaxonă, iar bolnavilor cu alergie acută la penicilină li se administrează doxiciclină sau azitromicină pe cale orală.\nÎn 1999 au contractat sifilis circa 12 milioane de oameni în toată lumea, peste 90% dintre cazuri fiind înregistrate în țările în curs de dezvoltare. După o scădere dramatică a numărului de cazuri datorită disponibilității penicilinei în anii ’40, odată cu începutul noului mileniu ratele infecției au crescut în multe țări, infecția fiind frecvent asociată cu virusul imunodeficienței umane (HIV). Acest fapt este în parte atribuit practicilor sexuale nesigure în rândul bărbaților ce întrețin relații intime cu bărbați, promiscuității sporite, prostituției și tendinței de utilizare din ce în ce mai scăzută a mijloacelor de protecție de barieră.","url":"https://ro.wikipedia.org/wiki/Sifilis","thumbnail_url":"https://upload.wikimedia.org/wikipedia/commons/thumb/2/29/Treponema_pallidum.jpg/150px-Treponema_pallidum.jpg"},{"id":"278980","type":"good","language_code":"ro","title":"Comuna Valea Seacă, Bacău","summary":"Valea Seacă este o comună în județul Bacău, Moldova, România, formată din satele Cucova și Valea Seacă (reședința). Se află în sudul județului, iar numele său este legat de cel al văii pârâului din satul de reședință.\nComuna – a cărei activitate economică principală este reprezentată de agricultură – este situată în aria de influență a municipiului Bacău, pe axele de transport rutier a DN2 și feroviar a magistralei feroviare 500.\nSituată într-un spațiu geografic suprapus spre vest peste marginea zonei externe a Subcarpaților Orientali și spre est pe culoarul Siretului, a fost vatră de locuire încă din neolitic. O parte dintre oamenii locului au fost împământeniți aici ca răzeși de Ștefan cel Mare, o altă parte fiind la origine refugiați transilvăneni. Majoritatea locuitorilor sunt români ortodocși.","url":"https://ro.wikipedia.org/wiki/Comuna_Valea_Seac%C4%83,_Bac%C4%83u","thumbnail_url":"https://upload.wikimedia.org/wikipedia/commons/thumb/8/8c/Valea_Seac%C4%83_-_29.JPG/150px-Valea_Seac%C4%83_-_29.JPG"},{"id":"279318","type":"good","language_code":"ro","title":"Arjen Robben","summary":"Arjen Robben (Pronunție în neerlandeză: /ˈɑrjən ˈrɔbə(n)/; n. 23 ianuarie 1984, Bedum, Groningen, Țările de Jos) este un jucător de fotbal neerlandez (olandez) retras din activitate. A fost component al echipei naționale de fotbal a Țărilor de Jos, fiind și căpitanul acesteia. A participat la Campionatele Europene din 2004, 2008 și 2012 și la Campionatele Mondiale din 2006, 2010 și 2014. A jucat de regulă ca extremă, fiind rar folosit și ca atacant. A fost cunoscut pentru driblinguri, viteză, forță de pătrundere și un bun stângaci, mai ales pentru șuturile precise de la distanță.\nRobben a devenit cunoscut în lumea fotbalului la Groningen, fiind jucătorul anului al echipei în sezonul de Eredivisie 2000-2001. Peste doi ani a semnat cu PSV, unde a devenit Cel mai bun tânăr fotbalist neerlandez și cu care a câștigat primul titlu. Din acest motiv cluburile engleze au încercat să-l aducă, cu Chelsea având câștig de cauză în 2004.\nDebutul lui Robben la Chelsea a fost întârziat de accidentări, dar după revenire a reușit să câștige cu Chelsea Premier League de două ori consecutiv, fiind și Jucătorul Lunii în Premier League în noiembrie 2005. În cel de-al treilea sezon jucat în Anglia Robben a fost măcinat de accidentări, astfel că Chelsea l-a vândut la clubul spaniol Real Madrid pentru 35 de milioane de euro.\nÎn august 2009, Robben a fost cumpărat de Bayern München pentru 25 de milioane de euro, marcând două goluri la debut. În primul sezon jucat pentru echipa bavareză a reușit să câștige primul titlu în Germania, fiind al cincilea campionat câștigat de Robben în opt ani, el marcând în același sezon și golul câștigător al Finalei Ligii Campionilor 2013. Pentru performanțele reușite la Bayern în primul sezon, Robben a fost numit Fotbalistul Anului în Germania. În 2014, Robben a fost numit al patrulea cel mai bun fotbalist din lume de ziarul The Guardian.La 4 iulie 2019, Arjen Robben a ales să se retragă din fotbalul profesionist la doar 35 de ani, el spunând că aceasta a fost o decizie dificilă. Ultimul său meci a fost în luna mai a anului 2019 după câteva luni în care a stat pe bancă din cauza unei accidentări. Meciul a fost câștigat cu 5-1 de Bayern împotriva echipei Eintracht Frankfurt.\nLa 27 iunie 2020, la vârsta de 36 de ani, a hotărât să se întoarcă în fotbal la clubul la care a crescut, Groningen. S-a retras din activitate în iulie 2021","url":"https://ro.wikipedia.org/wiki/Arjen_Robben","thumbnail_url":"https://upload.wikimedia.org/wikipedia/commons/thumb/8/8d/Arjen_Robben.jpg/150px-Arjen_Robben.jpg"},{"id":"279946","type":"good","language_code":"ro","title":"Constantin Mușat","summary":"Constantin Mușat (n. 10 septembrie 1890, satul Domnești, astăzi în comuna Clinceni, județul Ilfov – d. 13 august 1917, zona Oituz) a fost un militar român, erou de război din timpul Primului Război Mondial, căzut pe câmpul de luptă în a treia bătălie de la Oituz.\nMușat provenea dintr-o familie de țărani agricultori, din județul Călărași. În adolescență a plecat la București, unde s-a calificat în profesia de croitor, pe care avea să o practice în satul natal până la încorporarea în armată.\nA efectuat serviciul militar activ în cadrul unei subunități din Constanța a Regimentului 1 Grăniceri, în perioada 1912-1914. După lăsarea la vatră a fost concentrat în cadrul aceleiași unități, care avea să fie dislocată în anul 1915 la Sinaia, ca unitate de gardă regală.\nA participat la acțiunile militare din Primul Război Mondial în campaniile anilor 1916 și 1917, fiind încadrat în funcția de comandant de grupă în Compania 2 din cadrul Batalionului I al Regimentului 2 Grăniceri. A luat parte cu unitatea din care făcea parte la  ofensiva din Transilvania și bătălia de pe Valea Oltului, în care a suferit o serie de răni ușoare. În cursul luptelor din zona Râpa Roșie din timpul Bătăliei de la Râmnicu Sărat a fost rănit grav, fiindu-i ulterior amputat antebrațul stâng.\nLa sfârșitul convalescenței a refuzat să fie clasat medical, cerând să i se aprobe reîntoarcerea pe front, fapt pentru care avea să fie citat prin ordin de zi pe armată de către regele Ferdinand. Reîntors la unitatea sa, a participat la acțiunile militare ca aruncător de grenade, căzând la datorie la 31 iulie/13 august 1916, în luptele de pe Dealul Chioșurile - Cașin.\nConform Regelui Ferdinand, Mușat a dat o pildă frumoasă camarazilor săi. A fost una dintre jertfele luptei duse pentru unitatea națională și a rămas în memoria colectivă a românilor, fiind de asemenea unul dintre prototipurile  eroilor de război tipici. Este printre figurile ale căror fapte au fost eternizate în bronz și piatră, sau consemnate în tratate de istorie sau opere literare. Alte figuri similare lui însă – la fel de reale, nu au beneficiat de un asemenea statut.","url":"https://ro.wikipedia.org/wiki/Constantin_Mu%C8%99at","thumbnail_url":"https://upload.wikimedia.org/wikipedia/commons/thumb/e/eb/1917_-_Caporalul_Constantin_Mu%C5%9Fat_I.png/150px-1917_-_Caporalul_Constantin_Mu%C5%9Fat_I.png"},{"id":"281710","type":"good","language_code":"ro","title":"JoJo","summary":"Joanna Noëlle Levesque (n. 20 decembrie 1990, Brattleboro⁠(d), Vermont, SUA), cunoscută sub pseudonimul JoJo este o cântăreață de muzică pop/RnB și actriță originară din SUA. Ea a devenit cunoscută datorită albumului său de debut care îi poartă numele. Discul a avut încasări foarte mari pe plan mondial, JoJo devenind cea mai de succes cântăreață adolescentă a anului 2004.\nȘlagărul „Leave (Get Out)”, lansat în 2004, a atins prima poziție în Top 40 Mainstream, clasament care ține evidența numărului de difuzări al cântecelor în cadrul posturilor radio din S.U.A. Datorită acestei reușite, JoJo a devenit la vârsta de treisprezece ani cel mai tânăr interpret din istoria Statelor Unite care a avut un șlagăr ce a atins prima poziție.\nÎn anul 2005, JoJo a primit o ofertă de a juca rolul adolescentei Miley Stewart în serialul Hannah Montana. Interpreta a refuzat oferta companiei Disney Channel declarând că nu este interesată să joace într-un serial, preferând să se concentreze în cariera sa muzicală.\nÎn 2006, după doi ani în care nu a lansat niciun album de studio nou, JoJo se întoarce cu un stil muzical mult mai comercial, influențat puternic de muzica RnB contemporană. Noul material discografic, intitulat The High Road, a fost lansat în toamna anului 2006. Albumul a debutat și a rămas în topurile internaționale mai multe săptămâni, devenind unul dintre marile succese din întreaga carieră a cântăreței. Ulterior, JoJo a primit un premiu special din partea Yahoo, piesa „Too Little Too Late” fiind descărcată în format digital în peste zece milioane de exemplare. A lansat și două compilații, Can't Take That Away from Me în 2010 și Agápē în decembrie 2012, precum și un EP după semnarea unui contract cu casa de discuri Atlantic Records. Până în noiembrie 2013, artista a vândut mai mult de 7 milioane de albume la nivel mondial dintre care 2,1 milioane de albume și 4 milioane de piese descărcate digital numai în Statele Unite.În afara activității muzicale, JoJo practică și actoria, începând din anul 2002 să joace în rolul lui Michelle Cooper din sitcom-ul american The Bernie Mac Show. A mai apărut în American Dreams în 2004 și Romeo! în 2006. Pe parcursul anului 2006 a mai obținut și interpretat două roluri principale în peliculele Aquamarine și Excursie cu surprize, filme care s-au bucurat de succes comercial moderat. În prima parte a anului 2007, JoJo a călătorit în Canada, unde a filmat pentru producția cinematografică True Confessions of a Hollywood Starlet.","url":"https://ro.wikipedia.org/wiki/JoJo","thumbnail_url":"https://upload.wikimedia.org/wikipedia/commons/thumb/3/39/Jojo_in_2011.jpg/150px-Jojo_in_2011.jpg"},{"id":"2864761","type":"good","language_code":"ro","title":"Jocul cu moartea","summary":"Jocul cu moartea se poate referi la:\n\nJocul cu moartea, roman picaresc al lui Zaharia Stancu, publicat în 1962\nJocul cu moartea (în engleză Southern Comfort), thriller regizat de Walter Hill, lansat în 1981","url":"https://ro.wikipedia.org/wiki/Jocul_cu_moartea","thumbnail_url":null},{"id":"2911587","type":"good","language_code":"ro","title":"Clubul Elevilor Liberali","summary":"Clubul Elevilor Liberali este o organizație politică de elevi a Partidului Național Liberal, din cadrul Tineretului Național Liberal, care se adresează adolescenților cu vârste cuprinse între 14 și 18 ani.\nCEL are reprezentanță la nivel național, județean și local.\nOrganizația este prezentă în toate cele șase sectoare ale Bucureștiului și își împarte sediile cu TNL, respectiv PNL.","url":"https://ro.wikipedia.org/wiki/Clubul_Elevilor_Liberali","thumbnail_url":"https://upload.wikimedia.org/wikipedia/commons/thumb/6/67/Logo_CEL_principal.jpg/150px-Logo_CEL_principal.jpg"},{"id":"291696","type":"good","language_code":"ro","title":"True Blue (album)","summary":"True Blue este al treilea album de studio al Madonnei, lansat pe 30 iunie 1986 de Sire Records. Madonna a lucrat cu Stephen Bray și Patrick Leonard pentru album, muziciana contribuind de asemenea la versurile tuturor pieselor. Albumul abordează teme variate precum iubirea, libertatea, slujbe, visuri, precum și dezamăgiri sau probleme de ordin social, fiind inspirat parțial de soțul din acea perioadă a Madonnei, Sean Penn, căruia i-a fost dedicat albumul. Din punct de vedere muzical, melodiile au avut o altă \"direcție\" față de cele de pe albumele anterioare, incorporând chiar și elemente de muzică clasică, încercând astfel să atragă o audiență mai matură, care fusese inițial sceptică față de artistă. Pe True Blue sunt prezente instrumente ce variază de la chitări acustice, tobe și sintetizatoare, la instrumente muzicale de origine cubaneză.\nÎn urma lansării, albumul a fost primit, în general, cu recenzii pozitive din partea criticilor de specialitate, fiind descris ca arhetip pentru albumele pop de la sfârșitul anilor 1980 și începutul anilor 1990. Vocea mai puternică a muzicienei a fost de asemenea apreciată, precum și talentul de a compune versuri și a produce melodii.\nDin punct de vedere comercial, True Blue, a devenit un succes internațional, atingând prima poziție a clasamentelor din 28 de state, lucru fără precedent la acea vreme; a fost de asemenea cel mai bine vândut album pe mapamond în 1986. Vânzările totale ale albumului depășesc cifra de 24 milioane de exemplare, șapte milioane dintre acestea fiind distribuite doar în Statele Unite, obținând astfel șapte discuri de platină din partea Recording Industry Association of America. Albumul a fost promovat de cinci piese, ce au devenit șlagăre la nivel mondial: \"Live to Tell\", \"Papa Don't Preach\" și \"Open Your Heart\" clasându-se pe primul loc în Billboard Hot 100, în timp ce \"True Blue\" și \"La Isla Bonita\", alături de \"Papa Don't Preach\" au ocupat locul întâi în UK Singles Chart.\nOdată cu promovarea discurilor single și a videoclipurilor adiacente, Madonna a început să-și schimbe imaginea, trecând de la cea de \"boy-toy\" (ro. - \"jucărie de băieți\") la una matură, mai sofisticată. \"Papa Don't Preach\", cântec nominalizat la premiile Grammy, a iscat polemici aprinse, mai multe grupuri condamnând-o pe muziciană, considerând că ar susține sarcinile adolescentine, în timp ce altele au susținut-o, datorită mesajului \"pro viață\". Videoclipul pentru \"Open Your Heart\" a fost criticat deoarece prezenta un minor într-un club de striptease, deși avea să fie nominalizat, ca și \"Papa Don't Preach\", la MTV Video Music Awards, la categoria \"Cel mai bun videoclip al unei artiste\". În timpului turneului Confessions Tour (2006), Madonna a stârnit noi controverse, din cauza interpretării pe o cruce, în timp ce purta o coroană de spini, a piesei \"Live to Tell\". True Blue a fost considerat albumul care a transformat-o pe muziciană într-un superstar, asigurându-i locul între artiștii de valoare ai anilor 1980.","url":"https://ro.wikipedia.org/wiki/True_Blue_(album)","thumbnail_url":null},{"id":"29233","type":"good","language_code":"ro","title":"Războiul Rece","summary":"Războiul Rece (1947–1991) a fost o perioadă de tensiuni și confruntări politice și ideologice, o stare de tensiune întreținută care a apărut după sfârșitul celui de-al Doilea Război Mondial și a durat până la revoluțiile din 1989. În Războiul Rece s-au confruntat două grupuri de state care aveau ideologii și sisteme politice foarte diferite. Într-un grup se aflau URSS și aliații ei, grup căruia i se spunea uzual „Blocul răsăritean” (sau oriental). Celălalt grup cuprindea SUA și aliații săi, fiind numit, uzual, „Blocul apusean” (sau occidental). La nivel politico-militar, în Europa, cele două blocuri erau reprezentate de către două alianțe internaționale. Blocul apusean era reprezentat de către Organizația Tratatului Atlanticului de Nord (NATO, North Atlantic Treaty Organization), iar cel răsăritean de către Pactul de la Varșovia.\nDupă sfârșitul celui de-al Doilea Război Mondial în Europa, Germania a fost divizată în patru zone de ocupație. Vechea capitală a Germaniei, Berlinul, ca sediu al Comisiei Aliate de Control, a fost împărțită în patru zone de ocupație corespunzătoare. Zidul Berlinului, un simbol al Războiului Rece, a fost construit, constituind, timp de aproape 28 de ani, o barieră de separare între Republica Federală Germană și Republica Democrată Germană.\nRăzboiul Rece a fost, însă, un conflict la scară mondială, SUA și URSS mai având și multe alte state aliate în afara Europei, ce nu făceau parte din cele două alianțe militare oficiale. La nivel economic, Războiul Rece a fost o confruntare între capitalism și comunism. Pe plan ideologico-politic, a fost o confruntare între democrațiile liberale occidentale și regimurile comuniste totalitare. Ambele tabere se autodefineau în termeni pozitivi: statele blocului occidental își spuneau „lumea liberă” sau „societatea deschisă”, iar statele blocului oriental își spuneau „lumea anti-imperialistă” sau „democrațiile populare”.\nÎnfruntarea dintre cele două blocuri a fost numită „Război Rece”, deoarece nu s-a ajuns la confruntări militare directe între cele două superputeri, care ar fi constituit un „Război Cald”, cu toate că perioada a generat o cursă a înarmării. Din punctul de vedere al studiilor strategice, există opinia că nu s-a ajuns și nu se putea ajunge la un „Război Cald”, la o confruntare militară convențională, datorită faptului că ambele superputeri, SUA și URSS, s-au dotat cu arme nucleare, ceea ce a creat o situație militară strategică de „deterrence”, adică de descurajare și blocare reciprocă. În cazul unui război real, s-ar fi ajuns la o distrugere reciprocă totală și, totodată, la o catastrofă mondială. Un rol important l-au jucat serviciile secrete, confruntându-se, în primul rând, cele americane (CIA, NSA) cu KGB-ul sovietic. Au fost implicate, însă, și serviciile secrete vest-europene (britanice, vest-germane, franceze, italiene, etc.) și est-europene (Securitatea, STASI, etc.). Denumirea de „Război Rece” mai provine și din faptul că a fost purtat între foștii aliați din războiul împotriva regimului totalitar nazist.\nDin punct de vedere al mijloacelor utilizate, Războiul Rece a fost un conflict în care s-au utilizat presiunea diplomatică, militară, economică, ajutorul pe scară largă pentru statele-client, manevrele diplomatice, spionajul, curse ale înarmărilor convenționale și nucleare, coaliții militare, rivalitate la evenimentele sportive, competiție tehnologică, campanii masive de propagandă, asasinatul, operațiunile militare de intensitate mică și iminența unui război pe scară mare.\nUn moment în care Războiul Rece putea să devină unul „cald” îl reprezintă anul 1962, când sovieticii au plasat în Cuba, devenită comunistă sub Fidel Castro, rachete cu rază medie de acțiune. Americanii au răspuns prin instalarea unei blocade maritime, ajungând foarte aproape de a declanșa o bătălie navală cu sovieticii. În cele din urmă, însă, prin intervenția președintelui american Kennedy, s-a ajuns la normalizarea relațiilor cu sovieticii. A urmat o perioadă de destindere, marcată de întâlnirea dintre Kennedy și Nichita Hrușciov, în 1963, când au stabilit ca, în viitor, pentru comunicări urgente și de importanță majoră între Casa Albă și Kremlin să folosească „telefonul roșu” (care era, de fapt, un telex).\nAlte momente tensionate ale Războiului Rece au fost, cronologic: Blocada Berlinului (1948–1949), Războiul din Coreea (1950–1953), Criza Berlinului din 1961, Criza Suezului (1962), Războiul din Vietnam (1959–1975), Războiul de Iom Kippur (1973), Războiul Afgano-Sovietic (1979–1989), Doborârea cursei KAL 007 (1983) și Exercițiul militar NATO „Able Archer” (1983).\nLa mijlocul anilor 1980, noul lider sovietic, Mihail Gorbaciov a introdus reformele de liberalizare numite „perestroika” (reorganizare sau restructurare) și „glasnost” (deschidere sau transparență) și a retras trupele sovietice din Afghanistan. Presat de cererile de independență națională a sateliților sovietici din estul Europei (Polonia, în special), Gorbaciov a refuzat să trimită trupele sovietice pentru a reprima revoluțiile ce se desfășurau pe cale pașnică (exceptând Revoluția din România).\nRăzboiul Rece s-a atenuat odată cu prăbușirea regimurilor comuniste din Europa Centrală și de Est, precum și din Mongolia, Cambodgia și Yemenul de Sud, urmată, doi ani mai târziu, în decembrie 1991, și de destrămarea Uniunii Sovietice. Lumea care a rămas este dominată de o singură superputere, SUA. Această situație este, de regulă, descrisă drept hegemonie globală a SUA într-o lume unipolară, deși unii autori consideră că lumea actuală este multipolară.Statele central-europene și est-europene (care, timp de patru decenii, se aflaseră sub dominația sovieticǎ), s-au democratizat și au ales să se integreze în NATO și Uniunea Europeană. SUA au fost ancorate în Războiul împotriva terorismului și în rǎzboaiele locale din Orientul Mijlociu (precum sunt cele din Afghanistan și Irak), mal ales, după Atentatele din 11 septembrie 2001. China a atins cea mai rapidă creștere economică, iar între anii 2004 și 2010 a depășit toate prognozele, devenind un concurent serios pentru SUA.De asemenea, criza economică mondială începută în 2008 a afectat, în special, zona occidentală, astfel că, în timp ce în Statele Unite marile bănci aveau probleme sau intrau în faliment, China a beneficiat de pe urma investițiilor strategice și au stimulat-o să declanșeze rǎzboiul economic cu SUA pentru supremația mondială.\nDupă douǎ decenii de destindere a relațiilor americano-ruse, urmatǎ, în 2008, de rǎcirea relațiilor diplomatice - consecință a rǎzboiului din Georgia - și, mai ales, pe fondul crizei din Ucraina, tensiunile, ostilitățile și rivalitǎțile anterioare dintre cele două puteri s-au acutizat, astfel că, în 2014, a reizbucnit Războiul Rece între Statele Unite ale Americii/ statele membre ale Uniunii Europene/ Organizației Tratatului Atlanticului de Nord și Federația Rusă - condusă de Vladimir Putin - și aliații acesteia. Acest rǎzboi este cunoscut în Mass-Media ca „Al Doilea Război Rece”, însă, spre deosebire de Războiul Rece anterior, de această dată, Germania reunificată are un rol geopolitic major în Europa. Reizbucnirea și amplificarea Războiul Rece dintre SUA și Rusia, pe fondul creșterii amenințării terorismului în Orientul Mijlociu devastat de războaie civile, revoluții în nordul Africii și ascensiunea economicǎ fulminantă a Chinei, generează noi și justificate neliniști privind redimensionarea galopantă a raporturilor de putere în lumea contemporană.\nRăzboiul Rece a lăsat în urma sa o moștenire importantă, adesea menținută în cultura populară și în mass-media, teme precum spionajul (cum este, spre exemplu, seria filmelor de succes internațional avându-l ca erou pe James Bond) și amenințarea războiului nuclear bucurându-se de o mare și constantă popularitate.","url":"https://ro.wikipedia.org/wiki/R%C4%83zboiul_Rece","thumbnail_url":"https://upload.wikimedia.org/wikipedia/commons/thumb/e/e4/NATO_vs._Warsaw_%281949-1990%29.png/150px-NATO_vs._Warsaw_%281949-1990%29.png"},{"id":"294512","type":"good","language_code":"ro","title":"Andreea Bălan","summary":"Andreea Georgiana Bălan (n. 23 iunie 1984, Ploiești) este o cântăreață română de muzică pop și dance. A debutat în televiziune în anul 1994, în cadrul programului Ba Da, Ba Nu, urmând ca doi ani mai târziu să-și lanseze primul album, Amețiți de fum. A devenit cunoscută ca membră a duetului Andrè, în cadrul căruia a activat între anii 1998 și 2001 și a lansat 7 albume. A influențat tinerele prin moda platformelor, denumite generic „șenile”, a codițelor, a fustelor mini și a sânilor evidențiați cu sutiene push-up. Formația a primit în 2002 patru discuri de platină și unul de aur pentru cele 1.500.000 de exemplare ale albumelor vândute.După destrămarea formației Andrè, lansează pe 23 iunie 2002 primul album solo, Te joci cu mine. De atunci a lansat încă 5 albume și 20 de videoclipuri. În 2007 participă la emisiunea Dansez pentru tine, unde se clasează pe locul 1. Alături de același partener, Petrișor Rudge, participă și la varianta internațională a emisiunii, care s-a desfășurat în Mexic, unde a terminat pe locul al doilea. Este printre cele mai bine vândute artiste din România din punctul de vedere al concertelor din 2008 până în prezent, fiind clasată în top 3 și este recunoscută ca având cele mai spectaculoase show-uri din România, îmbinând cu succes muzica și dansul, prezentând adevărate spectacole de revistă înfățișate în peste 10 schimbări de costume.  A colaborat, printre alții, cu Connect-R, Keo sau Puya.\n\n","url":"https://ro.wikipedia.org/wiki/Andreea_B%C4%83lan","thumbnail_url":"https://upload.wikimedia.org/wikipedia/commons/thumb/f/f4/Andreea_B%C4%83lan_%283%29.JPG/150px-Andreea_B%C4%83lan_%283%29.JPG"},{"id":"294612","type":"good","language_code":"ro","title":"Astm bronșic","summary":"Astmul (de la grecescul ἅσθμα, ásthma, \"sufocare\") este o afecțiune inflamatorie cronică comună a căilor respiratorii caracterizată de simptome fluctuante și recurente, obstrucție reversibilă a fluxului de aer și bronhospasm. Printre simptomele comune se întâlnesc respirație șuierătoare (wheezing), tuse, senzație de apăsare în piept și dispnee.Se crede că astmul este cauzat de o combinație de factori genetici și de mediu. Diagnosticul se bazează de regulă pe tiparul simptomelor, reacția la tratament în timp și spirometrie. Este clasificat din punct de vedere clinic în funcție de frecvența simptomelor, volumul expirator forțat într-o secundă (FEV1), și debitul expirator maxim. Astmul poate fi clasificat și în atopic (extrinsec) sau non-atopic (intrinsec), unde atopia se referă la o predispoziție în dezvoltarea unor reacții de hipersensibilitate tip 1.Tratamentul simptomelor acute se face de obicei prin inhalarea unui agonist beta-2 cu acțiune de durată scurtă (cum ar fi salbutamol) și corticosteroizi orali. În cazurile foarte grave, pot fi necesari corticosteroizi intravenoși, sulfat de magneziu și spitalizare. Simptomele pot fi prevenite prin evitarea declanșatorilor, cum ar fi alergenii și factorii iritanți, și prin utilizarea de corticosteroizi inhalați. Agoniștii beta cu acțiune de durată lungă (LABA) sau antagoniștii leucotrienelor pot fi utilizați în completarea corticosteroizilor inhalați, dacă simptomele astmului nu pot fi controlate. Gradul de răspândire al astmului a crescut în mod semnificativ începând din 1970. Conform statisticilor din 2011, erau afectate 235–300 milioane de oameni la nivel global, incluzând aproximativ 250,000 de decese.","url":"https://ro.wikipedia.org/wiki/Astm_bron%C8%99ic","thumbnail_url":"https://upload.wikimedia.org/wikipedia/commons/thumb/6/67/Two_Peak_Flow_Meters.jpg/150px-Two_Peak_Flow_Meters.jpg"},{"id":"2947445","type":"good","language_code":"ro","title":"Alessia Marcuzzi","summary":"Alessia Marcuzzi (n. 11 noiembrie 1972, Roma, Italia) este o gazdă și actriță de televiziune italiană.","url":"https://ro.wikipedia.org/wiki/Alessia_Marcuzzi","thumbnail_url":null},{"id":"295331","type":"good","language_code":"ro","title":"Confessions on a Dance Floor","summary":"Confessions on a Dance Floor este al zecelea album de studio al Madonnei, lansat pe 15 noiembrie 2005 de Warner Bros. Records. Acesta a avut compoziții complet diferite față de albumul anterior al interpretei, American Life (2003), fiind influențat de muzica disco a anilor 70 și 80, precum și de muzica de club modernă. Inițial, Mirwais Ahmadzai fusese ales ca producător principal, înregistrând chiar două piese pentru album, însă Madonna a simțit că această colaborare nu mai mergea în direcția dorită de ea, aranjând să compună și să înregistreze cu Stuart Price. Albumul a fost în mare înregistrat la studioul de acasă a lui Price, interpreta petrecând acolo majoritatea timpului.\nMuzical, albumul este structurat precum setul de piese al unui DJ. Cântecele sunt aranjate și mixate în așa fel încât sunt redate continuu, fără întreruperi. Titlul provine de la faptul că piesele de la incipitul albumului sunt vesele și „ușurele”, progresând treptat la melodii mai serioase, cu versuri descriind experiențe și sentimente personale. Înregistrarea a fost influențată de muzica altor artiști, precum ABBA, Donna Summer, Pet Shop Boys, Bee Gees și Depeche Mode, precum și referiri la unele creații anterioare ale interpretei. Una dintre piese, „Isaac”, a fost criticată de unii rabini israeliți, crezând că se referă la Isaac Lurier, un discipol al religiei iudaice din secolul XVI, însă Madonna a dezmințit acuzațiile, susținând că piesa este despre Yitzhak Sinwani, a cărei voce apare în înregistrare.\nCriticii au lăudat albumul, numindu-l o întoarcere la rădăcini pentru Madonna, fiind cel mai aclamat album al acesteia de la Ray of Light (1998). Specialiștii au apreciat faptul că interpreta a ales să se inspire din muzica dance a muzicienilor care au influențat-o, precum și compozițiile lui Price, unii critici chiar oferindu-i lui tot creditul pentru album. După lansare, albumul a debutat pe locul întâi în majoritatea țărilor; a devenit al șaselea album al Madonnei clasat pe prima poziție în Billboard 200 și al nouălea în Regatul Unit. Vânzările albumului pe mapamond depășesc 12 milioane de exemplare. Confessions on a Dance Floor a primit un premiu Grammy pentru „Cel mai bun album dance/electronic” în 2007 și numeroase alte premii și nominalizări pe parcursul anului 2006. Turneul care a promovat albumul, Confessions Tour, a devenit, la acea vreme, turneul cu cele mai mari încasări pentru o artistă.","url":"https://ro.wikipedia.org/wiki/Confessions_on_a_Dance_Floor","thumbnail_url":null},{"id":"295891","type":"good","language_code":"ro","title":"Fierbere","summary":"Fierberea (denumită și ebuliție sau ebulițiune) este procesul de trecere a unui lichid în stare de vapori, sub acțiunea căldurii în întreaga masă a lichidului, prin formarea unor bule de vapori care se ridică la suprafață.  Temperatura de fierbere este cea la care presiunea vaporilor săi este egală cu presiunea la care este supus lichidul. Această temperatură, numită și punct de fierbere, crește odată cu creșterea presiunii. Temperatura de fierbere la presiune normală se numește temperatură normală de fierbere. În tabelele termodinamice, presiunea și temperatura corespunzătoare fierberii sunt denumite presiune de saturație, respectiv temperatură de saturație.","url":"https://ro.wikipedia.org/wiki/Fierbere","thumbnail_url":"https://upload.wikimedia.org/wikipedia/commons/thumb/1/18/Kochendes_wasser02.jpg/150px-Kochendes_wasser02.jpg"},{"id":"296854","type":"good","language_code":"ro","title":"Ray of Light","summary":"Ray of Light este cel de-al șaptelea album de studio al cântăreței americane Madonna, lansat la 22 februarie 1998 sub egida caselor de discuri Maverick și Warner Bros. Records. După ce solista a dat naștere primului ei copil, aceasta a început să lucreze la album împreună cu producătorii Babyface și Patrick Leonard. În urma ședințelor nereușite cu ei, Madonna a urmărit o nouă direcție muzicală alături de producătorul englez William Orbit. Înregistrările au avut loc pe parcursul a patru luni, Orbit întâmpinând probleme în aranjarea hardware-ului, ce într-un final s-a deteriorat, înregistrările fiind amânate până când acesta s-ar fi putut repara.\nFiind o abatere de la lucrările anterioare ale cântăreței, Ray of Light este un album electronica, dance și techno-pop ce încorporează mai multe genuri, inclusiv muzica ambientală, trip hop și house. Din punct de vedere vocal, albumul o prezintă pe solistă cântând cu o voce mai groasă și un ton mai plin. Teme mistice sunt, de asemenea, prezentate puternic atât în cântece, cât și în versuri, cuprinzând Cabala și studiile Madonnei despre hinduism, budism, precum și practica ei zilnică de Hatha yoga.\nAlbumul a primit, în general, aprecieri din partea criticilor de specialitate, aceștia lăudând noua direcție muzicală a solistei. Numită „cea mai aventuroasă” lucrare a ei, Ray of Light a fost remarcat pentru natura sa matură și temperată; recenzenții au lăudat, de asemenea, vocea Madonnei. Ray of Light a câștigat patru premii Grammy dintr-un total de șase nominalizări. Din punct de vedere comercial, albumul s-a clasat pe prima poziție a topurilor din numeroase țări, inclusiv Australia, Canada, Germania și Regatul Unit. În Statele Unite, albumul a debutat pe locul doi, având cele mai bune vânzări în prima săptămână ale unei artiste la acel moment. Ray of Light s-a vândut în peste 16 milioane de exemplare în întreaga lume.\nCinci cântece au fost lansate ca discuri single, inclusiv hiturile internaționale „Frozen” și „Ray of Light”. Promovarea albumului a fost ulterior realizată prin turneul Drowned World Tour în 2001. Academicii au menționat influența albumului asupra muzicii de consum, precum și modul în care a introdus muzica electronica în cultura pop de zi cu zi. Ei au mai remarcat și reinventarea muzicală a Madonnei, ajutând-o să rămână modernă printre artiștii adolescenți ai perioadei. Ray of Light a fost clasat printre cele mai bune albume ale tuturor timpurilor.","url":"https://ro.wikipedia.org/wiki/Ray_of_Light","thumbnail_url":null},{"id":"302","type":"good","language_code":"ro","title":"Mercur","summary":"Mercur poate fi:\n\nMercur (element), elementul chimic cu simbolul Hg și număr atomic 80\nMercur (planetă), o planetă din sistemul solar, cea mai apropiată de soare\nMercur (zeu) - zeul comerțului la romani","url":"https://ro.wikipedia.org/wiki/Mercur","thumbnail_url":null},{"id":"305108","type":"good","language_code":"ro","title":"Terente","summary":"Ștefan Vasali (n. 1895/1896 – d. 4 iunie 1927, canalul Cravia, zona Brăilei), cunoscut și sub poreclele Terente și „Regele bălților”, a fost un celebru bandit român (lipovean). Numele său este scris uneori Ștefan Vasili.Vasali a trăit ca nelegiuit după vârsta de 20 de ani, fiind poate înrăit de două căsătorii eșuate. Bun cunoscător al zonei Brăilei, a obținut avuții importante prin tâlhărie vreme de mulți ani, atacând singur sau în diverse bande. A fost închis și a evadat în mai multe rânduri, povestea sa fiind alimentată și chiar deformată de către presa de scandal a vremii. În ciuda crimelor comise, a câștigat simpatia publicului, pozând în postura de haiduc și amant ideal, fiind căutat de femei din toate stările sociale. În anul 1924 comite mai multe infracțiuni grave care determină investirea unor sume enorme din partea statului pentru capturarea sa. Pe parcursul următorilor trei ani, traversează Bulgaria, Serbia și Grecia, continuând traiul împotriva legii. Revine în țară în 1927, când batjocorește familia preotului din satul său. Gestul determină furia foștilor complici, care vor ajuta la capturarea lui.\nCultura de masă din România, atât atunci, cât și astăzi, a dat naștere unor producții inspirate din biografia lui Vasali „Terente”. Literatura, jurnalismul și filmul au redat în mai multe rânduri episoade din biografia lui ori au imaginat noi întâmplări, iar muzica și moda vestimentară au făcut aluzie la virilitatea, cruzimea și nepăsarea lui față de lege.","url":"https://ro.wikipedia.org/wiki/Terente","thumbnail_url":"https://upload.wikimedia.org/wikipedia/ro/thumb/4/49/Terente.jpg/150px-Terente.jpg"},{"id":"305467","type":"good","language_code":"ro","title":"Echipa națională de fotbal a Andorrei","summary":"Echipa națională de fotbal a Andorrei (în catalană: Selecció de futbol d'Andorra) reprezintă Andorra în competițiile de fotbal și este controlată de Federația Andorreză de Fotbal, corpul administrativ al fotbalului din Andorra. Echipa s-a bucurat de foarte puțin succes din cauza populației mici a principatului, al patrulea cel mai mic dintre statele afiliate UEFA.\nPrimul meci oficial al Andorrei a fost înfrângerea cu 6–1 în meciul amical cu Estonia din 1996. Odată cu preliminariile pentru Euro 2000, Andorra a participat la campaniile de calificare pentru fiecare Campionat European și Mondial, însă a avut parte de foarte puțin succes. Au reușit să câștige numai trei meciuri, toate pe teren propriu. Au învins într-un singur meci competitiv, 1-0 împotriva Macedoniei în calificările pentru Campionatul Mondial din 2006.","url":"https://ro.wikipedia.org/wiki/Echipa_na%C8%9Bional%C4%83_de_fotbal_a_Andorrei","thumbnail_url":null},{"id":"309238","type":"good","language_code":"ro","title":"Cu mîinile curate","summary":"Cu mîinile curate, ortografiat și Cu mâinile curate, este un film polițist românesc din 1972, regizat de Sergiu Nicolaescu. Rolurile principale sunt interpretate de Ilarion Ciobanu, Sergiu Nicolaescu, Alexandru Dobrescu, Gheorghe Dinică, George Constantin, Ștefan Mihăilescu-Brăila și Sebastian Papaiani. Este considerat de criticii de film drept primul film polițist românesc.\nAcest film prezintă lupta comisarilor Roman (Ilarion Ciobanu) și Miclovan (Sergiu Nicolaescu) cu grupările de crimă organizată din Bucureștiul de după cel de-al Doilea Război Mondial. Comisarul Miclovan a fost inspirat de unchiul regizorului, Gheorghe Cambrea, comisar în București între anii 1935 și 1951. La finalul filmului, comisarul Miclovan moare după ce reușise să anihileze majoritatea bandelor înarmate care terorizau capitala. A fost urmat în 1973 de filmul Ultimul cartuș.\nEl se află pe locul 12 în topul celor mai vizionate film românești din toate timpurile după cum atestă un comunicat din 2006 al Uniunii Autorilor și Realizatorilor de Film din România.","url":"https://ro.wikipedia.org/wiki/Cu_m%C3%AEinile_curate","thumbnail_url":null},{"id":"310153","type":"good","language_code":"ro","title":"Sinucidere","summary":"Sinuciderea sau suicidul (în latină suicidium, de la sui caedere, „a se omorî”) reprezintă acțiunea unei persoane de a-și cauza propria moarte.\nSuicidul este de cele mai multe ori comis din disperare, a cărei cauză este adesea atribuită unei boli mentale cum ar fi depresia, tulburarea bipolară, schizofrenia, alcoolismul sau dependența de droguri. Adesea joacă un rol și factorii de stres ca problemele financiare sau problemele ivite în relațiile interpersonale. Printre eforturile de prevenire a sinuciderii se numără și restricționarea accesului la arme de foc, tratarea afecțiunilor mentale și abuzului de droguri și îmbunătățirea dezvoltării economice.\n\nMetoda utilizată cel mai des pentru sinucidere variază în funcție de țară și este parțial legată de disponibilitate. Metodele cele mai comune includ: spânzurarea, otrăvirea cu pesticide și împușcarea. Anual se sinucid între 800.000 și un milion de oameni, aceasta fiind a zecea cauză a mortalității la nivel mondial. Procentajul este mai mare la bărbați decât la femei, bărbații prezentând o probabilitate de sinucidere de trei până la patru ori mai mare în comparație cu femeile. În fiecare an au loc între 10 și 20 de milioane de tentative de suicid non-fatale. Tentativele sunt mai des întâlnite la tineri și femei.\nPărerile privind sinuciderea au fost influențate de teme fundamentale ale existenței, cum ar fi religia, onoarea și sensul vieții. Religiile avraamice consideră în mod tradițional sinuciderea drept o ofensă adusă lui Dumnezeu ca urmare a credinței în sanctitatea vieții. În timpul erei samurailor în Japonia, seppuku era considerat drept o modalitate de ispășire în caz de eșec sau o formă de protest. Sati, practica funerară  hindusă, ilegală în prezent, presupunea ca văduva să se auto-incendieze pe rugul funerar al soțului său, de bună voie sau sub presiunea familiei și societății.Deși în trecut sinuciderea și tentativa de suicid erau pasibile de pedeapsă din punct de vedere legal, acest lucru nu mai este valabil în majoritatea statelor occidentale. Rămân însă infracțiuni penale în majoritatea țărilor islamice. În secolele al XX-lea și al XXI-lea sinuciderea prin auto-incendiere a fost utilizată ca modalitate de protest, iar kamikaze și atentatele sinucigașe cu bombă au fost utilizate drept tactici militare și de terorism.","url":"https://ro.wikipedia.org/wiki/Sinucidere","thumbnail_url":"https://upload.wikimedia.org/wikipedia/commons/thumb/d/dc/Edouard_Manet_-_Le_Suicid%C3%A9.jpg/150px-Edouard_Manet_-_Le_Suicid%C3%A9.jpg"},{"id":"311368","type":"good","language_code":"ro","title":"Friedrich Mieß","summary":"Friedrich Miess (grafiat și Rudolph Friedrich Mieß, n. 21 august 1854, Brașov, Imperiul Austriac – d. 29 mai 1935, Brașov, România) a fost un pictor din Transilvania care s-a remarcat prin contribuția sa la evoluția picturii, cu predilecție în domeniul peisagisticii transilvănene (unde de altfel s-au încadrat și cele mai de succes lucrări pe care le-a făcut). S-a impus printr-un stil plin de claritate și cultivat, precum și prin modul în care a utilizat și a asimilat puternicele influențe ale impresionismului german, fără să părăsească concepția academică. Pictura de natură academică pe care a prestat-o a rămas un exemplu de perseverență și un punct de referință estetică în peisajul artei ardelene a timpului.\nAtelierul său din Brașov a devenit centru cultural și locul de întâlnire a celor mai mulți artiști brașoveni care vor juca un rol important în viața artistică transilvăneană.\nA fost influențat de pictorul realist Wilhelm Leibl. Picturile sale se află la Muzeul Național din Budapesta, Muzeul Național de Artă al României, Muzeul Brukenthal din Sibiu și Muzeul de Artă din Brașov.","url":"https://ro.wikipedia.org/wiki/Friedrich_Mie%C3%9F","thumbnail_url":"https://upload.wikimedia.org/wikipedia/commons/thumb/3/3d/Friedrich_Miess_-_Autoportret.jpg/150px-Friedrich_Miess_-_Autoportret.jpg"},{"id":"313435","type":"good","language_code":"ro","title":"Hung Up","summary":"„Hung Up” este un cântec al interpretei americane Madonna de pe cel de-al zecelea ei album de studio, Confessions on a Dance Floor (2005). În urma utilizării cântecului în diferite reclame și seriale, piesa compusă și produsă de Madonna în colaborare cu Stuart Price a fost lansată ca primul disc single extras de pe album la 17 octombrie 2005. „Hung Up” este inclus pe albumul greatest hits Celebration (2009) și a reprezentat prima piesă a Madonnei care a fost lansată spre descărcare digitală pe iTunes Store.\n„Hung Up” conține un fragment din cântecul formației ABBA, „Gimme! Gimme! Gimme! (A Man After Midnight)”, pentru care Madonna a solicitat permisiunea textierilor Benny Andersson și Björn Ulvaeus. Din punct de vedere muzical, „Hung Up” conține influențe ale muzicii pop a anilor '80, iar un ceas ticăind este utilizat ca element de fundal, sugerând teama de a pierde timpul. Din punct de vedere al versurilor, este un cântec dance tradițional despre o femeie puternică și independentă ce are probleme în relații.\nCântecul a obținut laude din partea criticilor de specialitate, aceștia considerând că piesa îi va readuce popularitatea cântăreței care s-a diminuat în urma lansării albumului American Life (2003). Aceștia au mai opinat că este cea mai bună piesă dance a Madonnei, comparând-o în mod favorabil cu alte cântece din același gen muzical. Criticii au mai complimentat, de asemenea, efectul de sincronizare al fragmentului din cântecul trupei ABBA cu piesa cântăreței. „Hung Up” a obținut un succes comercial în toată lumea, ocupând prima poziție a clasamentelor din peste 41 de țări și câștigând astfel un loc în Cartea Recordurilor. În Statele Unite, piesa a devenit cel de-al 36-lea șlagăr de top 10 al Madonnei în Billboard Hot 100, egalând-o astfel cu Elvis Presley drept artist cu cele mai multe cântece în top 10. „Hung Up” a devenit, de asemenea, cel mai de succes cântec dance al deceniului în Statele Unite. Piesa este unul dintre cele mai bine vândute single-uri din istorie, având vânzări de peste nouă milioane de exemplare în toată lumea.\nVideoclipul cântecului a adus un omagiu lui John Travolta, filmelor și dansurilor lui. Regizat de Johan Renck, videoclipul începe cu Madonna îmbrăcată într-un costum mulat roz, dansând singură într-un studio de balet, acesta finalizându-se într-o sală de jocuri unde solista dansează cu trupa. Scenele intercalate prezintă oameni care își arată abilitățile de dans în diferite locații, inclusiv într-un cartier rezidențial din Los Angeles, un mic restaurant și un metrou din Londra. Videoclipul prezintă, de asemenea, și câteva scene de parkour. Madonna a interpretat „Hung Up” în numeroase apariții live, precum și în turneul Confessions Tour din 2006, turneul Sticky & Sweet din 2008 și turneul MDNA din 2012.","url":"https://ro.wikipedia.org/wiki/Hung_Up","thumbnail_url":null},{"id":"316078","type":"good","language_code":"ro","title":"Campania Gallipoli","summary":"Campania Gallipoli, denumită și Campania din Dardanele, bătălia de la Gallipoli sau bătălia de la Çanakkale (în turcă Çanakkale Savaşı), a fost o campanie a Primului Război Mondial ce a avut loc între 25 aprilie 1915 și 9 ianuarie 1916 în Peninsula Gallipoli (Gelibolu în Turcia modernă) din Imperiul Otoman. Peninsula formează malul nordic al Dardanelelor, o strâmtoare ce furniza o cale maritimă către Imperiul Rus, unul dintre statele Antantei din timpul războiului. Intenționând să asigure controlul asupra acestei rute, aliații Rusiei, Regatul Unit și Franța, au lansat un atac naval urmat de o debarcare pe peninsulă, cu scopul de a captura capitala otomană Constantinopol (astăzi Istanbul). Atacul naval a fost respins și, după opt luni de lupte, cu multe pierderi de ambele părți, campania terestră a fost abandonată, iar forța de invazie a fost retrasă în Egipt.\nCampania a fost una dintre cele mai mari victorii otomane din timpul războiului. În Turcia, ea este considerată un moment definitoriu al istoriei țării: o ultimă reușită în apărarea țării în timp ce Imperiul Otoman se prăbușea. Lupta a format baza Războiului Turc de Independență și a proclamării Republicii Turcia opt ani mai târziu sub conducerea lui Mustafa Kemal (Kemal Atatürk), care a ieșit în evidență drept comandant militar la Gallipoli. Campania este adesea considerată a fi momentul apariției conștiinței naționale în Australia și Noua Zeelandă, iar data debarcării, 25 aprilie, este denumită „Ziua Anzac” cea mai importantă comemorare a soldaților morți și a veteranilor de război în cele două țări, mai importantă decât (Ziua Armistițiului).","url":"https://ro.wikipedia.org/wiki/Campania_Gallipoli","thumbnail_url":"https://upload.wikimedia.org/wikipedia/commons/thumb/c/c6/Anzac_truce_24_May_1915.jpg/150px-Anzac_truce_24_May_1915.jpg"},{"id":"317913","type":"good","language_code":"ro","title":"Call the Shots","summary":"„Call the Shots” este un cântec al grupului muzical britanic Girls Aloud. Versurile acestuia au fost scrise de Brian Higgins, Miranda Cooper, Tim Powell, Giselle Somerville și Lisa Cowling, iar melodia a fost compusă de Xenomania. Piesa este inclusă pe cel de-al patrulea album de studio al formației, Tangled Up, fiind lansată ca cel de-al doilea disc single al albumului în luna noiembrie a anului 2007.„Call the Shots” a devenit cel de-al șaptesprezecelea disc single al grupului ce se clasează în top 10 în UK Singles Chart, după ce a debutat pe locul 9 în data de 26 noiembrie 2007. Cântecul a devenit cel mai bine clasat single lansat de pe materialul Tangled Up în toate clasamentele unde a activat. De asemenea, piesa a obținut locul 1 în Croația și Estonia.","url":"https://ro.wikipedia.org/wiki/Call_the_Shots","thumbnail_url":null},{"id":"318404","type":"good","language_code":"ro","title":"Leopardul zăpezilor","summary":"Leopardul zăpezilor sau irbisul (Panthera uncia) este un mamifer prădător mare din familia felidelor, care trăiește în regiunile muntoase din Asia Centrală, și anume în Afganistan, zona lacului Baikal și în estul podișului Tibet. Clasificarea speciei a variat de-a lungul timpului, ea fiind inițial atribuită genului Panthera, împreună cu alte feline mari, pentru ca mai apoi să fie reclasificată într-un gen aparte, Uncia, iar în 2008 înapoi în Panthera.\nAspectul fizic al leopardului zăpezilor se caracterizează printr-un corp lung, slab și flexibil, labe relativ mici, un cap nu de dimensiuni modeste și o coadă foarte lungă. Împreună cu coada el atinge o lungime de 200–230 cm și o greutate de până la 55 kg. Blana este de culoare cenușie-deschis, cu pete în formă de inel.\nDin cauza habitatului său greu accesibil și a densității foarte scăzute, multe aspecte biologice legate de leopardul zăpezilor sunt slab studiate. La momentul actual, situația ecologică a speciei este critică. În secolul al XX-lea, aceasta a fost introdusă în Lista roșie a IUCN și în documentele de acest gen a unor țări. Din 2012 vânătoarea leoparzilor zăpezilor este interzisă.","url":"https://ro.wikipedia.org/wiki/Leopardul_z%C4%83pezilor","thumbnail_url":"https://upload.wikimedia.org/wikipedia/commons/thumb/a/a5/Irbis4.JPG/150px-Irbis4.JPG"},{"id":"318599","type":"good","language_code":"ro","title":"Tulburare hiperchinetică cu deficit de atenție","summary":"Tulburarea hiperactivă cu deficit de atenție (ADHD) este o tulburare mintală de tip neurologic. Se caracterizează prin dificultăți în a fi atent, activitate excesivă și moduri de comportament fără a se ține cont de consecințe care nu sunt specifice vârstei. Sunt de asemenea probleme cu reglarea emoțiilor. Simptomele apar înainte ca persoana să împlinească doisprezece ani, sunt prezente mai mult de șase luni și cauzează probleme în cel puțin două medii (precum școala, casa sau activitățile recreaționale). În cazul copiilor, problemele legate de atenție pot avea ca rezultat slabe performanțe școlare. În plus, există o asociere între ADHD, pe de o parte, și alte tulburări mintale și abuzul de substanțe.  Deși cauzează probleme, mai ales în societatea modernă, mulți oameni cu ADHD pot să aibă atenție constantă când e vorba de sarcini pe care le consideră interesante sau profitabile (fenomenul hiperfocus).Deși este cea mai studiată și diagnosticată tulburare mintală în rândul copiilor și adolescenților, cauza exactă este necunoscută în majoritatea cazurilor. Afectează în jur de 5-7% din copii dacă sunt diagnosticați potrivit criteriului DSM-IV și 1–2% dacă sunt diagnosticați potrivit criteriului ICD-10. În 2015 s-a estimat că afectează în jur de 51.1 milioane la nivel global. Ratele sunt asemănătoare de la o țară la alta și depind în special de modul de diagnosticare.  Numărul băieților diagnosticați cu ADHD este de aproximativ două ori mai mare decât al fetelor, deși tulburarea este adesea trecută cu vederea când e vorba de fete întrucât simptomele lor diferă de cele ale băieților. În jur de 30–50% din populația diagnosticată în copilărie continuă să aibă simptome la maturitate și între 2–5% din adulți se află în această condiție. La adulți, poate avea loc mai degrabă o agitație interioară mai degrabă decât hiperactivitate.  Ei dezvoltă adesea abilități de a face față situației care aplanează o parte sau toate problemele legate de tulburare.  Condiția poate fi dificil de deosebit de alte condiții, precum și de distins de niveluri înalte de activitate care fac parte din gama de comportamente normative.Recomandările de management ale ADHD-ului variază de la țară la țară și de obicei implică o combinație între consiliere, schimbări ale stilului de viață și medicație. Instrucțiunile britanice doar recomandă medicație ca tratament de primă linie pentru copiii cu simptome severe și medicație pentru cei cu simptome moderate care refuză sau eșuează să evolueze prin consiliere, deși pentru adulți medicația este tratament de primă linie. Îndrumările canadiene și americane recomandă ca medicația și terapia comportamentală să fie folosite împreună ca terapie de primă linie, cu excepția copiilor de vârstă preșcolară.  Terapia prin medicație stimulatoare nu este recomandată ca terapie de primă linie pentru copiii de vârstă preșcolară în ambele tipuri de instrucțiuni.  Tratamentul cu stimulanți este eficient doar pentru cel puțin 14 luni; în orice caz, efectul lor pe termen lung este neclar și sunt potențiale efecte adverse serioase. În România, medicația disponibilă include stimulante și non-stimulante care pot fi prescrise de la vârsta de 6 ani. Întotdeauna când este posibil, se recomandă asocierea cu psihoterapia. Literatura medicală a descris simptome similare celor ale ale ADHD începând cu secolul 18.  ADHD, diagnosticarea și tratamentul său au fost considerate controversate începând cu anii 1970. Controversele au implicat clinicieni, profesori, factori de decizie politică, părinți și mass-media. Printre subiecte sunt cauzele ADHD-ului și folosirea de medicație stimulativă în tratament. Cei mai mulți furnizori de servicii medicale acceptă ADHD ca o tulburare autentică printre copii și adulți, iar dezbaterea din comunitatea științifică se concentrează în principal pe cum este diagnosticată și tratată. Condiția a fost cunoscută oficial ca tulburare de deficit de atenție (ADD) din 1980 până în 1987, pe când înainte de aceasta a fost cunoscută ca reacție hiperkinetică a copilăriei.","url":"https://ro.wikipedia.org/wiki/Tulburare_hiperchinetic%C4%83_cu_deficit_de_aten%C8%9Bie","thumbnail_url":"https://upload.wikimedia.org/wikipedia/commons/thumb/7/72/Primary_Laos2.jpg/150px-Primary_Laos2.jpg"},{"id":"323178","type":"good","language_code":"ro","title":"Everybody","summary":"Everybody (lit. „Toată lumea”) este un cântec scris de muziciana americană Madonna pentru albumul ei de debut, Madonna, fiind lansat pe 6 octombrie 1982 de Sire Records, ca primul ei single. Înregistrarea variantei demonstrative a avut loc alături de Steve Bray. DJ-ul Mark Kamins a fost convins să difuzeze piesa într-un club, iar în urma răspunsului pozitiv primit, Sire Records i-a oferit Madonnei un contract de două cântece. Totuși, după finalizarea înregistrărilor pieselor, doar „Everybody” a fost lansat. Directorul casei de discuri Sire Records, Michael Rosenblatt, a considerat că cealaltă înregistrare nu este destul de bună.\nPiesa avea ritmuri R&B iar cântăreața nu apărea pe coperta discului single. Din această cauză mulți au crezut că este o artistă de culoare, cu toate că dilema a fost rezolvată în momentul lansării unui videoclip cu un buget redus ce o prezenta pe Madonna și prietenii ei dansând și cântând într-un club.\nCriticii nu au fost impresionați de compoziție, iar comercial, discul single s-a clasat doar în clasamentul dance al revistei Billboard. Cântecul a fost totuși nominalizat pentru vânzări în cadrul unei reviste, fiind inclusă și o fotografie a Madonnei - prima apariție a ei într-o publicație. Piesa a fost interpretată în turneele Virgin și The Girlie Show și a fost inclusă pe compilația de remixuri You Can Dance, precum și cea de hituri din 2009, Celebration.","url":"https://ro.wikipedia.org/wiki/Everybody","thumbnail_url":null},{"id":"323411","type":"good","language_code":"ro","title":"Preoții comunei Racovița","summary":"Acest articol dezvoltă o secțiune Preoții comunei Racovița a articolului principal, comuna Racovița, Sibiu.\nPotrivit obiceiurilor vremii la Racovița se consemnează moștenirea preoției din tată în fiu, uneori chiar și prin gineri. Se întâlnesc astfel familii de preoți ai căror urmași au slujit zeci de ani la rând cum au fost: Doican, Dobra, Cîndea și Totan în prima jumătate a secolului al XVIII-lea sau Florianu în perioada 1855-1940.\nCu referire la perioada anterioară secolului al XIX-lea, în aceste familii, tatăl era întotdeauna și dascălul fiului său, pe care îl pregătea să-i ia locul în sat sau în altă parte. Adeseori însă, preoții se recrutau și din rândurile dascălilor sau cantorilor care dovedeau sârguință și pricepere în tipicul bisericesc. În cazul când aceștia erau iobagi, trebuiau să se răscumpere în prealabil din iobăgie, plătind în acest scop o anumită sumă de bani domnului de pământ pe proprietatea căruia trudea.\nPreoții se alegeau de către obștea satului, cu aprobarea stăpânilor, care-i recomandau pentru hirotonire. Uneori protopopii erau aceia care recomandau direct episcopilor pe preoții vrednici de a fi hirotoniți, după cum nu erau rare cazurile de hirotoniri directe de către înalții ierarhi. Pregătirea pe care viitorii preoți o făceau în sânul familiei, pe lângă alți preoți sau protopopi iar uneori prin chiliile mănăstirilor din jur, era adesea insuficientă, mulți dintre aceștia rămânând neștiutori de carte, situație pe care au căutat s-o speculeze uneori în folosul lor principii calvini. Problema a fost generală și pentru rezolvarea ei s-a luat și o hotărâre în Dieta din 1640.O primă reglementare în ceea ce privește pregătirea clerului a adus-o Sinodul din 1700, care a hotărât ca \n\nSe punea astfel capăt unor practici arbitrare folosite în numirea preoților, cănd în acest sens era de ajuns uneori o simplă dovadă de la credincioșii satului că cel în cauză era vrednic de a-i păstorii, sau când „singhelia” se obținea cu sume de bani date vlădicului. Frecvente erau și cazurile în care, din cauza numărului mare al preoților din sat, numirea în funcție se făcea în urma unei „tocmeli”(înțelegeri), fiind preferat cel cu pretențiile cele mai modeste, indiferent de pregătirea sa.\nO dată cu înființarea școlilor din Blaj în 1754, pe băncile acestora încep să se formeze preoți cu studii temeinice, fiind de presupus că cel puțin după anul 1800 toți preoții satului s-au format în acest centru cultural duhovnicesc. Nu este exclus ca cel puțin în prima jumătate a secolului al XVIII-lea, o parte din preoții Racoviței să fi fost pregătiți și pe lângă mănăstirea brâncovenească de la Sâmbăta de Sus, unde a ființat o școală de pregătire a preoților.","url":"https://ro.wikipedia.org/wiki/Preo%C8%9Bii_comunei_Racovi%C8%9Ba","thumbnail_url":"https://upload.wikimedia.org/wikipedia/ro/thumb/b/bc/PetruFlorianuRacovi%C8%9Ba.jpg/150px-PetruFlorianuRacovi%C8%9Ba.jpg"},{"id":"326672","type":"good","language_code":"ro","title":"Justin Timberlake","summary":"Justin Randall Timberlake (n. 31 ianuarie 1981, Memphis, Tennessee, Tennessee, SUA) este un cântăreț american de muzică pop, compozitor, producător muzical, dansator, om de afaceri, filantrop și actor. Născut în Memphis, Tennessee, el a apărut în show-urile televizate Star Search și Clubul lui Mickey Mouse în timpul copilăriei. În anii 90, Timberlake a devenit celebru ca membru fondator al formației 'N Sync, a cărei lansare a fost finanțată de către Lou Pearlman.\nCât timp formația a fost în repaus, Timberlake a lansat albumele muzicale Justified (2002) și FutureSex/LoveSounds; hit-urile „Cry Me a River” și „Rock Your Body” au debutat în topul Billboard 200 și a produs single-urile „SexyBack”, „My Love”, și „What Goes Around... Comes Around” care au ajuns în Billboard Hot 100. Alte trei melodii au ajuns în top 20: „Summer Love”, „LoveStoned/I Think She Knows” și „Until the End of Time”. Până în ianuarie 2008, FutureSex/LoveSounds s-a comercializat în peste 8 milioane de exemplare. Cu fiecare album lansat, Timberlake a fost clasat ca fiind unul dintre cei mai de succes cântăreți ai deceniului. Din 2007 până în 2012, Timberlake s-a axat pe cariera sa de actor, punând cariera muzicală în repaus. El a jucat personajele principale în filmele Rețeaua de socializare, Profă rea, dar buuună, În timp și Prietenie cu folos.\nÎn 2013, Timberlake și-a reluat cariera muzicală cu ajutorul albumelor muzicale The 20/20 Experience și The 20/20 Experience – 2 of 2. Acestea au devenit cele mai vândute albume muzicale ale anului și au scos hit-urile „Suit & Tie” și „Mirrors”, precedate de „Take Back the Night” iar apoi de „Not a Bad Thing”. Munca lui Timberlake i-a adus nouă Premii Grammy și patru Premii Emmy. A fondat casa de discuri Tennman Records și o casă de modă numită William Rast. Este proprietarul a două restaurante: Destino și Southern Hospitality.","url":"https://ro.wikipedia.org/wiki/Justin_Timberlake","thumbnail_url":"https://upload.wikimedia.org/wikipedia/commons/thumb/e/ed/Justin_Timberlake_by_Gage_Skidmore_2.jpg/150px-Justin_Timberlake_by_Gage_Skidmore_2.jpg"},{"id":"32977","type":"good","language_code":"ro","title":"Războiul polono-sovietic","summary":"Războiul polono-sovietic (februarie 1919 – martie 1921) — în limba poloneză denumit și Wojna bolszewicka („Războiul bolșevic”) — a fost un conflict care a opus RSFS Rusă pe de-o parte și a Doua Republică Poloneză și Republica Populară Ucraineană pe de altă parte pentru controlul teritoriilor care corespund în mare în zilele noastre Ucrainei și Belarusului. A fost urmarea operațiunii bolșevice cunoscute ca „Obiectiv-Vistula” pentru ocuparea teritoriilor abandonate de armatele germane din așa numita regiune Ober-Ost în urma retragerii de la sfârșitul primei conflagrații mondiale.\nJózef Piłsudski, șeful de stat al renăscutei Polonii, a considerat că sosise momentul pentru extinderea granițelor țării cât mai departe spre est. Această acțiune ar fi trebuit să fie urmată de crearea unei federații a statelor central și est-europene „Międzymorze”, în care Polonia să aibă un rol conducător. Federația trebuia să asigure securitatea noilor state europene împotriva imperialismului renăscut german și rus. \nÎn acest timp, Vladimir Ilici Lenin considera că Polonia nu este decât o piedică în calea asigurării ajutorului bolșevic pentru partidele comuniste europene dornice să declanșeze revoluții proletare.\nPână în 1919, forțele poloneze cuceriseră controlul asupra celei mai mari părți a Ucrainei apusene după victoriile repurtate în războiul polono-ucrainean. Efemerul stat vest-ucrainean condus de Evghen Petrușivici nu a putut rezista într-o regiune revendicată atât de polonezi cât și de ucraineni. În paralel, în regiunea fostului Imperiu Rus locuită de ucraineni, Simon Petliura a încercat să apere statalitatea Republicii Populare Ucrainene. În acest timp, bolșevicii câștigau bătălii importante în cadrul războiului civil și au început să își îndrepte atenția către apus. În acest context, forțele lui Petliura au fost obligate să se retragă în fața atacurilor Armatei Roșii, păstrând controlul doar asupra unui teritoriu restrâns în Podolia. Spre sfârșitul anului 1919 s-a format un front clar după ce Petliura a decis să se alieze cu Piłsudski împotriva dușmanului comun. Ciocnirile de frontieră au degenerat într-un adevărat război odată cu declanșarea de către polonezi a unui atac de amploare în interiorul teritoriului ucrainean în aprilie 1920. Contraatacul bolșevic a respins armatele poloneze spre vest, până în fața capitalei Varșovia. În acest timp, liderii naționaliștilor ucraineni în frunte cu Petliura au fugit în Europa Occidentală. Capitalele occidentale au început să fie tot mai preocupate de o posibilă victorie rusă, care ar fi făcut posibil marșul victorios al Armatei Roșii în Germania. Pentru ajutorarea Poloniei a fost înființată Comisia interaliată în Polonia, o misiune diplomatică creată la inițiativa premierului britanic David Lloyd George.\nVictoria rușilor la Varșovia părea un lucru cert dar, pe 13–25 august 1920, polonezii au câștigat o victorie neașteptată – „Miracolul de pe Vistula”. Acest succes a schimbat cursul războiului. În fața impetuoasei înaintări poloneze, sovietele au cerut o încetare a focului în octombrie 1920.\nTratatul care avea să pună capăt în mod oficial războiului a fost semnat la Riga, pe 18 martie 1921. Pacea de la Riga a împărțit teritoriul disputat între Polonia și Rusia Sovietică.","url":"https://ro.wikipedia.org/wiki/R%C4%83zboiul_polono-sovietic","thumbnail_url":"https://upload.wikimedia.org/wikipedia/commons/thumb/2/2d/Polish-soviet_war_montage.jpg/150px-Polish-soviet_war_montage.jpg"},{"id":"330566","type":"good","language_code":"ro","title":"Nebuloasa Orion","summary":"Nebuloasa Orion (cunoscută și ca Messier 42, M42, sau NGC 1976) este o nebuloasă de reflexie situată în Calea Lactee, fiind localizată la sud de Centura lui Orion din constelația cu același nume. Această nebuloasă este una dintre cele mai strălucitoare nebuloase, care poate fi văzută cu ochiul liber în timpul nopții. Ea a dezvăluit astronomiei mult despre procesul formării stelelor și a sistemelor planetare aflate în jurul lor, din nori de gaz și praf. Astronomii au observat în mod direct discuri protoplanetare, pitice brune, mișcări intense și violente de gaz precum și efectele ionizării fotonilor în jurul stelelor masive din nebuloasă.","url":"https://ro.wikipedia.org/wiki/Nebuloasa_Orion","thumbnail_url":"https://upload.wikimedia.org/wikipedia/commons/thumb/f/f3/Orion_Nebula_-_Hubble_2006_mosaic_18000.jpg/150px-Orion_Nebula_-_Hubble_2006_mosaic_18000.jpg"},{"id":"337316","type":"good","language_code":"ro","title":"Celia","summary":"Cristina Ioana Socolan (n. 14 octombrie 1984, Deva, Hunedoara, România) este o cântăreață din România. Ea și-a început cariera artistică în anul 2005, când s-a alăturat grupului muzical Elegance. Alături de colaboratoarea sa Isabela „Issa” Casian, interpreta a lansat și primul material discografic de studio din cariera sa, Cine te iubește, un disc de muzică dance ce a fost lansat în același an. Materialul a reprezentat singura apariție a Celiei în discografia formației, ea părăsind Elegance în vara anului 2005.Ulterior, ea a pus bazele proiectului Celia, acesta fiind și pseudonimul adoptat de artistă în următoarea etapă a carierei sale. În noiembrie 2007 ea a lansat sub egida casei de discuri Cat Music/Media Service albumul de debut, Celia, un disc ce îmbină stilul dance cu muzica house., melodiile albumului fiind compuse de către Costi Ioniță. Materialul a beneficiat de promovare prin intermediul unui număr de patru discuri single — „Pot zbura”, „Trag aer în piept”, „Șoapte” și „O mie de cuvinte” — unul dintre ele ajungând pe locul 1 în România. La finele anului 2008 a fost lansată compoziția „Silence”, înregistrare neinclusă pe albumul Celia, ea marcând o schimbare în stilul muzical abordat de solistă. Melodia a fost compusă de producătorul Costi Ioniță În vara anului 2009 a început promovarea unui nou extras pe single, „Povestea mea”, el beneficiind de un videoclip filmat în Bulgaria și de o versiune în limba engleză, numită „My Story”. Varianta în limba engleză a piesei, „My Story”, s-a situat pe locul 73 in Top 89 Hit Selection în anul 2011, fiind una dintre cele mai difuzate piese din Statele Unite ale Americii.\nÎn 2011 a avut parte de o revenire spectaculoasă , lansând o serie de noi piese, toate compuse de producătorul său, Costi Ioniță: \nD-D-Down,  Ladida Celia feat Chris Trace, cu Shaggy piesa Dame, și cu Kaye Styles piesa It is love. Videoclipul piesei „Is it love” este considerat unul dintre cele mai scumpe videoclipuri realizate în Sud-Estul Europei. Acesta a fost filmat în Ucraina, timp de două zile, de o echipă de profesioniști și producători de filme internaționale. La un moment dat, pentru o anumită scenă, Celia a fost acoperită de 50 de kilograme de miere. Atât piesa cât și videoclipul au făcut furori atât pe piața muzicală din România, cât și pe cea internațională. \"Is it love\" se bucura de 3 variante: varianta originală, Slow Sweet Version și Sahara Remix.\nOdată cu lansarea acestui single, Celia a început să susțină mai multe concerte în străinătate, bucurându-se de un succes fulminant: Marea Britanie., Milano [1], Santa Cruz de Tenerife și Las Palmas deGrand Canaria, Roma și Spania.","url":"https://ro.wikipedia.org/wiki/Celia","thumbnail_url":null},{"id":"338974","type":"good","language_code":"ro","title":"Erotica (album de Madonna)","summary":"Erotica este cel de-al cincilea album de studio al cântăreței și textierei americane Madonna, lansat la 20 octombrie 1992 sub egida casei de discuri Warner Bros. Records. Albumul a fost lansat simultan cu prima carte a Madonnei, Sex. Cartea este, de asemenea, prima publicație lansată de propria companie de divertisment a Madonnei, Maverick. Erotica este un album conceptual despre sex și romantism; cântăreața a încorporat un alter ego intitulat Mistress Dita, inspirată de actrița Dita Parlo. Câteva cântece au un ton confesional, influențat de pierderea a doi prieten apropiați ai Madonnei din cauza bolii SIDA.\nSolista a înregistrat albumul în New York City împreună cu Shep Pettibone și André Betts. Pettibone i-a trimis Madonnei o casetă cu trei cântece în timp ce aceasta era în Chicago. La scurt timp după, cei doi au început să lucreze la producția albumului în apartamentul lui Pettibone. În timpul ședințelor, ei au avut probleme la secvențiere și, ca rezultat, producătorul a încercat să mute realizarea albumului cât mai repede posibil pentru ca Madonna să nu își piardă interesul în muzică. Potrivit lui, compozițiile cântăreței au fost serioase și intense, dirijând direcția creativă a pieselor către un teritoriu profund și personal. Producția albumului a fost povestită de Pettibone într-un articol numit „Jurnalele Erotica” din revista Madonnei, Icon.\nDupă lansarea sa, materialul discografic a primit recenzii favorabile din partea criticilor de specialitate, aceștia numind Erotica cel mai aventuros album al solistei, lăudând totodată comentariile despre tabuuri și SIDA. Din punct de vedere comercial, Erotica a avut mai puțin succes în comparație cu lucrările anterioare ale Madonnei. Albumul a ocupat locul doi în clasamentul Billboard 200, devenind astfel primul album de studio al solistei care să nu ajungă pe primul loc, încă de la debutul ei. Pe plan internațional, Erotica a ocupat prima poziție în Australia, Finlanda și Franța, clasându-se, de asemenea, în top cinci în țări precum Canada, Germania, Japonia, Noua Zeelandă și Regatul Unit. Albumul a primit o certificare cu dublu disc de platină din partea Recording Industry Association of America (RIAA) și peste șase milioane de exemplare au fost vândute în întreaga lume.\nȘase cântece au fost extrase ca discuri single de pe album, „Erotica” și „Deeper and Deeper” devenind șlagăre de top 10 în Billboard Hot 100. Promovarea albumului a fost realizată prin intermediul celui de-al patrulea turneu de concerte al Madonnei, The Girlie Show World Tour, vizând orașe din Europa, America de Nord, America Latină, Asia și Australia în 1993. Neglijat datorită controverselor din jurul cărții Sex, Erotica a fost considerat unul dintre cele mai subestimate albume din cariera solistei. Materialul discografic a fost ulterior listat în clasamentul „Top 100 cele mai bune albume ale anilor '90” realizat de publicația Slant Magazine și a fost, de asemenea, inclus în colecția celor mai revoluționare albume din istorie a muzeului Rock and Roll Hall of Fame.","url":"https://ro.wikipedia.org/wiki/Erotica_(album_de_Madonna)","thumbnail_url":null},{"id":"339695","type":"good","language_code":"ro","title":"Papa Don't Preach","summary":"„Papa Don't Preach” este un cântec al interpretei americane Madonna pentru cel de-al treilea ei album de studio, True Blue (1986). Piesa a fost compusă de Brian Elliot și Madonna, în timp ce producția a fost asigurată de Stephen Bray și solistă. Melodia apare într-o versiune remix pe compilația din 1990, The Immaculate Collection, în timp ce varianta originală a fost inclusă pe compilația Celebration, lansată în 2009. Stilul muzical al cântecului combină stiluri pop și clasice, în timp ce versurile vorbesc despre subiecte precum sarcina adolescentină și avort. Acestea au fost bazate pe o bârfă dintre niște fete, auzită de Elliot în timp ce se afla în studio.\nLansat drept cel de-al doilea disc single extras de pe album la mijlocul anului 1986, cântecul a fost un succes comercial. „Papa Don't Preach” a devenit cea de-a patra piesă a Madonnei care ajunge în fruntea clasamentului Billboard Hot 100, și a avut, de asemenea, o performanță bună în ierarhiile internaționale, clasându-se pe prima poziție a topurilor din Regatul Unit și Australia. Criticii de specialitate au oferit recenzii pozitive melodiei, majoritatea considerând-o una dintre cele mai bune de pe album. Videoclipul muzical a fost regizat de James Foley și înfățișează o schimbare în imaginea Madonnei, având un corp tonifiat și muscular și păr blond auriu până la umeri. Se prezintă o poveste în care Madonna încearcă să-i mărturisească tatălui ei că este însărcinată. Imaginile sunt juxtapuse cu scene în care Madonna dansează și cântă într-un studio îngust și întunecat, și cadre în care aceasta își petrece o seară romantică alături de iubitul ei.\nLa scurt timp după lansare, cântecul a stârnit un val de controverse datorită versurilor. Organizații ale femeilor și persoane din domeniul planificării familiale au criticat-o pe Madonna, fiind de părere că încearcă să încurajeze sarcinile adolescentine, în timp ce grupurile care se opun avortului au considerat că melodie are un mesaj pozitiv și pro-viață. Cântăreața a interpretat „Papa Don't Preach” în patru dintre turneele ei de concerte, ultimul fiind MDNA Tour, în anul 2012. De asemenea, melodia a cauzat primul conflict al artistei cu Vaticanul, deoarece aceasta l-a dedicat lui Papa Ioan Paul al II-lea, iar el i-a somat pe fanii italieni să nu asiste la concertele turneului Who's That Girl World Tour în 1987. În anul 2002, cântăreața britanică Kelly Osbourne a înregistrat o versiune hard rock a piesei, incluzând-o ulterior pe albumul ei de debut, Shut Up.","url":"https://ro.wikipedia.org/wiki/Papa_Don%27t_Preach","thumbnail_url":null},{"id":"341056","type":"good","language_code":"ro","title":"Blond Ambition Tour","summary":"Blond Ambition Tour (1990) a fost cel de-al doilea turneu mondial al Madonnei. A fost unul controversat datoritǎ juxtapunerii dintre catolicism și sexualitate. Turneul este adesea amintit datorită faimosul sutien cu conuri și coreografia pentru piesa „Like a Virgin”. Acesta a fost numit de Rolling Stone cel mai bun turneu al anilor ’90. Biletele pentru cele patru concerte din Los Angeles s-au vândut în doar 68 de minute. Unul dintre concerte a fost transmis pe HBO, postul de televiziune înregistrând cea mai mare audiență din istoria sa.","url":"https://ro.wikipedia.org/wiki/Blond_Ambition_Tour","thumbnail_url":null},{"id":"344393","type":"good","language_code":"ro","title":"Fever","summary":"Fever, un cover după melodia cu același nume interpretată de Eddie Cooley și Otis Blackwell, a fost al patrulea single al Madonnei de pe albumul Erotica.","url":"https://ro.wikipedia.org/wiki/Fever","thumbnail_url":"https://upload.wikimedia.org/wikipedia/commons/b/b3/Madonnaicon.jpg"},{"id":"344454","type":"good","language_code":"ro","title":"Ioan Slavici","summary":"Ioan Slavici (n. 18 ianuarie 1848, Șiria, Imperiul Austriac – d. 17 august 1925, Panciu, Putna, România) a fost un scriitor, jurnalist și pedagog român, membru corespondent (din 1882) al Academiei Române.\nOpera literară a lui Ioan Slavici este influențată de viața satului ardelean. Scriitorul a fost considerat de criticul George Călinescu un „instrument de observație excelent” al mediului rural, oferind în nuvelele sale poporale și în studiile sale o frescă a moravurilor, a comportamentului oamenilor în funcție de stratificarea lor socială, în cele mai mici detalii ale ținutei, îmbrăcăminții, vorbirii și gesturilor.L-a cunoscut pe Mihai Eminescu la Viena, iar la îndemnul acestuia a debutat cu comedia Fata de birău în anul 1871. Printre cele mai importante scrieri literare ale lui Ioan Slavici se numără romanul Mara, nuvelele Moara cu noroc și Pădureanca, iar memoriile sale publicate în volumul Amintiri, apărut în anul 1924, au o importanță deosebită pentru istoria literaturii române.\nRedactor la Timpul în București și, mai apoi, fondator al Tribunei din Sibiu, Slavici a fost un jurnalist renumit. În urma articolelor sale a fost închis de cinci ori, atât în Austro-Ungaria, ca presupus naționalist român, cât și în România, ca presupus spion austro-ungar. Această experiență a fost reflectată de Slavici în lucrarea memorialistică intitulată Închisorile mele, publicată în 1920. Istoricul Lucian Boia a constatat cu referire la Slavici că „dacă la scriitori precum Rebreanu sau Sadoveanu se constată un ușor deficit de caracter, necazurile lui Slavici se trag, s-ar putea spune, dintr-un surplus de caracter.”Dintre promotorii antisemitismului din România, Slavici a fost cea mai reprezentativă figură din Transilvania.","url":"https://ro.wikipedia.org/wiki/Ioan_Slavici","thumbnail_url":"https://upload.wikimedia.org/wikipedia/commons/thumb/5/5b/Ioan_Slavici.jpg/150px-Ioan_Slavici.jpg"},{"id":"34520","type":"good","language_code":"ro","title":"Diana, Prințesă de Wales","summary":"Diana, Prințesă de Wales (Diana Frances, născută Spencer; n. 1 iulie 1961, Sandringham, King's Lynn and West Norfolk, Anglia, Regatul Unit – d. 31 august 1997, Paris, Île-de-France, Franța) a fost prima soție a lui Charles, Prinț de Wales, moștenitorul tronului Regatului Unit. Fiii lor, William, Duce de Cambridge și Prințul Harry, Duce de Sussex, sunt primul și al cincilea în linia de succesiune la tronul britanic și a altor cincisprezece state. De la căsătoria din 1981 până la divorțul din 1996, a fost numită Her Royal Highness The Princess of Wales (Alteța Sa Regală Prințesa de Wales), iar după divorț, Diana, Princess of Wales (Diana, Prințesă de Wales).\nFigură publică de la anunțul logodnei sale cu Prințul Charles, Diana a rămas centrul atenției aproape constante a privirii cercetătoare a mass-mediei din Marea Britanie și din întreaga lume atât în timpul căsniciei sale, cât și după divorț. Moartea ei subită într-un accident de mașină a fost urmată de o dovadă spontană și prelungită de tristețe publică. Replicile contemporanilor privind viața și moștenirea lăsată de Diana au fost diverse, însă ceea ce a rămas este o fascinație remarcabilă a oamenilor pentru prințesă. Mult așteptata anchetă a medicului legist a ajuns la concluzia că Diana a fost ucisă în urma unui accident de mașină, șoferul fiind orbit de blițul paparazzilor care o urmăreau pe prințesă.","url":"https://ro.wikipedia.org/wiki/Diana,_Prin%C8%9Bes%C4%83_de_Wales","thumbnail_url":"https://upload.wikimedia.org/wikipedia/commons/thumb/c/cc/%D0%9C%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%8F_%D0%9B%D0%B5%D0%BE%D0%BD%D0%B0%D1%80%D0%B4%D0%BE-%D0%BF%D1%80%D0%B5%D0%BC%D0%B8%D1%8F_18.jpg/150px-%D0%9C%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%8F_%D0%9B%D0%B5%D0%BE%D0%BD%D0%B0%D1%80%D0%B4%D0%BE-%D0%BF%D1%80%D0%B5%D0%BC%D0%B8%D1%8F_18.jpg"},{"id":"3491","type":"good","language_code":"ro","title":"Mihai Viteazul","summary":"Mihai Viteazul (n. 1558, Târgu de Floci, Țara Românească – d. 19 august 1601, Câmpia Turzii, Principatul Transilvaniei) a fost domnul Țării Românești între 1593-1600. Pentru o perioadă (în 1600), a fost conducător de facto al celor trei state medievale care formează România de astăzi: Țara Românească, Transilvania și Moldova. Înainte de a ajunge pe tron, ca boier, a deținut dregătoriile de bănișor de Strehaia, stolnic domnesc și ban al Craiovei.\nFigura lui Mihai Viteazul a ajuns în panteonul național românesc după ce a fost recuperată de istoriografia românească a secolului al XIX-lea, un rol important jucându-l opul Românii supt Mihai-Voievod Viteazul al lui Nicolae Bălcescu. Astfel voievodul a ajuns un precursor important al unificării românilor, care avea să se realizeze în secolul al XX-lea.","url":"https://ro.wikipedia.org/wiki/Mihai_Viteazul","thumbnail_url":"https://upload.wikimedia.org/wikipedia/commons/thumb/d/d5/MihaiViteazul.jpg/150px-MihaiViteazul.jpg"},{"id":"349707","type":"good","language_code":"ro","title":"Bătălia de la Quatre Bras","summary":"Bătălia de la Quatre Bras a fost o bătălie purtată pe 16 iunie 1815 între armata anglo-olandeză, condusă de Wellington, și aripa stângă a Armatei Nordului, condusă de Mareșalul Michel Ney. Scopul bătăliei a fost controlul intersecției cruciale a patru drumuri, din dreptul localității belgiene Quatre Bras. Deși, la începutul bătăliei, mareșalul francez se bucura de o superioritate numerică semnificativă, acesta a dat dovadă de o precauție necaracteristică, amânând atacul până după amiază, moment în care ducele de Wellington tocmai primise întăriri. Ney a reușit totuși să cucerească intersecția esențială, dar contraatacul anglo-aliat l-a împins pe pozițiile sale inițiale. Atunci când mareșalul a organizat un nou atac, a găsit poziția neapărată, întrucât Wellington începuse retragerea după ce a aflat de înfrângerea prusacilor la Ligny, înfrângere care punea toată armata anglo-aliată într-o poziție precară, riscând un atac în flanc din partea armatei franceze principale.","url":"https://ro.wikipedia.org/wiki/B%C4%83t%C4%83lia_de_la_Quatre_Bras","thumbnail_url":"https://upload.wikimedia.org/wikipedia/commons/thumb/9/96/Wollen%2C_Battle_of_Quatre_Bras.jpg/150px-Wollen%2C_Battle_of_Quatre_Bras.jpg"},{"id":"35422","type":"good","language_code":"ro","title":"Lev Tolstoi","summary":"Lev Tolstoi (sau Contele Lev Nikolaevici Tolstoi, rusă Лев Никола́евич Толсто́й; n. 28 august/9 septembrie 1828, Krapivna Uyezd⁠(d), Gubernia Tula⁠(d), Imperiul Rus – d. 7/20 noiembrie 1910, Astapovo⁠(d), Q20084572⁠(d), Regiunea Lipețk, Rusia) a fost un scriitor rus. Lev Tolstoi este considerat unul dintre cei mai importanți romancieri ai lumii. Alături de Fiodor Dostoievski, Tolstoi este unul dintre scriitorii de seamă din timpul perioadei cunoscută ca vârsta de aur a literaturii ruse (începută în 1820 cu primele opere ale lui Pușkin, și terminată în 1880 cu ultimele lucrări ale lui Dostoievski). Operele sale Război și pace și Anna Karenina au avut o influență hotărâtoare asupra dezvoltării romanului mondial, iar credințele și ideile sale religioase, filosofice și estetice, propovăduite de-a lungul vieții prin celelalte opere, sunt reunite și cunoscute sub denumirea de „tolstoianism”. Creația sa epică se impune prin capacitatea de cuprindere, adâncimea viziunii, acuitatea observației sociale și psihologice, sentimentul tragicului și omenescului.Tolstoi s-a manifestat, totodată, și ca eseist, dramaturg și reformator în domeniu educației, calități care l-au consacrat drept unul dintre cei mai cunoscuți membri ai acestei vechi și aristocratice familii rusești. Interpretările sale literare privind învățăturile etice ale lui Iisus Hristos l-au făcut să devină mai târziu, spre sfârșitul vieții sale, un fervent comentator al învățăturilor lui Hristos, în sensul lor social, pacifist și nemediat de vreo putere lumească. Ideile sale despre rezistența nonviolentă, expusă în opere ca „Împărăția lui Dumnezeu este înăuntrul vostru”, au avut un profund impact asupra unor personalități de referință din secolul al XX-lea, printre care Mahatma Gandhi și Martin Luther King, sau, înainte de aceștia, poeți ca Rabindranath Tagore ori Maitreyi Devi.\nEfigia lui Lev Tolstoi a fost imprimată pe o monedă rusească din aur.","url":"https://ro.wikipedia.org/wiki/Lev_Tolstoi","thumbnail_url":"https://upload.wikimedia.org/wikipedia/commons/thumb/a/a5/Leon_tolstoi.jpg/150px-Leon_tolstoi.jpg"},{"id":"35457","type":"good","language_code":"ro","title":"Jilava, Ilfov","summary":"Jilava (în trecut, Jilava-Mierlari) este o comună în județul Ilfov, Muntenia, România, formată numai din satul de reședință cu același nume. Comuna a devenit notorie datorită penitenciarului Jilava (nume oficial - Penitenciarul București) care a fost folosit de diferitele guverne românești pentru încarcerarea deținuților politici, precum și din cauza a două masacre comise aici de către legionari: cel săvârșit în noiembrie 1940 chiar în penitenciar contra unor politicieni antilegionari, precum și cel din pădurea Jilava, din ianuarie 1941, al cărui victime au fost evrei aduși din București ca parte a pogromulului din timpul rebeliunii Gărzii de Fier.\nComuna se află amplasată la sud de București, de-a lungul șoselei DN5 și al căii ferate ce leagă Bucureștiul de Giurgiu.","url":"https://ro.wikipedia.org/wiki/Jilava,_Ilfov","thumbnail_url":"https://upload.wikimedia.org/wikipedia/commons/thumb/e/e8/Fortul_13_Jilava.jpg/150px-Fortul_13_Jilava.jpg"},{"id":"35529","type":"good","language_code":"ro","title":"Hollywood","summary":"Hollywood este un cartier al orașului Los Angeles, California din Statele Unite și principalul centru al industriei cinematografice și de televiziune americane (din 1911).\nHollywoodul a fost întemeiat în 1857. Relatările conform cărora numele ar proveni de la arbuști sfințiti aduși din Anglia sunt în mare parte neadevărate. Se spune că numele de Hollywood a apărut, din întâmplare, când soția lui Harvey Henderson Wilcox, un agent imobiliar în anii 1880, călătorind cu trenul, a întâlnit o femeie, care și-a denumit casa \"Hollywood\" (lemn sfânt). Când doamna Wilcox s-a întors acasă, și-a botezat ferma la fel.\nHollywood a fost încorporat ca municipalitate în 1903. În 1910, locuitorii de sex masculin au votat unirea cu orașul Los Angeles, pentru a-și asigura o sursă constantă de apă.\nHollywood-ul, în urma uriașei rețete de casă obținută de prezentarea filmului Voiajul în lună a francezului Georges Méliès în America, este orașul unde se deschide primul nikel-odeon, în traducere liberă \"templu de cinci cenți\", denumire venită de la moneda de cinci cenți. Acest nikel-odeon, este de fapt prima sală specializată în prezentarea de spectacole cinematografice, primul cinematograf, lucru ce s-a petrecut în anul 1902. Menționăm că până atunci spectacolele cinematografice erau spectacole de bâlci care se prezentau în corturi.\nTot aici, spre începutul anilor 1900, mai multe companii de producție cinematografică din New York și New Jersey au început să se mute în însorita Californie, datorită vremii bune și a zilelor mai lungi. Deși lumina electrică exista la acea vreme, aceasta nu era destul de puternică ca să expună adecvat o peliculă; cea mai bună sursă de lumină pentru producția cinematografică era lumina solară. Compania Nestor, primul studio de film din zona Hollywoodului, a fost fondată în 1911 de David Horsley. În acel an, s-au turnat acolo cincisprezece filme independente.\nDistanța dintre California de Sud și New Jersey i-a îngreunat lui Thomas Edison impunerea brevetelor sale de invenție în domeniul cinematografic. În acel moment, Edison deținea aproape toate brevetele necesare pentru producția unui film iar în est, producătorii de film care lucrau independent de Motion Picture Patents Company (compania lui Edison) erau adeseori acționați în instanță și agresați de Edison și agenții săi. În conscință, producătorii de film din California puteau să lucreze indepedent, neatârnat de controlul lui Edison. Dacă trimitea agenți în California, zvonurile despre aceștia ajungeau la Los Angeles înaintea agenților, iar producătorii de film puteau să fugă în Mexic.\nFaimosul însemn al Hollywoodului a fost ridicat în anul 1923 și era menit să promoveze noile dezvoltări imobiliare pe dealurile Hollywoodului, înfățișând inițial cuvântul \"Hollywoodland\". Pentru mulți ani semnul a fost lăsat să se deterioreze. În 1949, Camera de Comerț a Hollywoodului a pus piciorul în prag și s-a oferit să elimine ultimele patru litere și să le repare pe celălalte. Semnul, amplasat în Parcul Griffith, a fost înregistrat ca marcă și nu mai poate fi folosit fără permisiunea Camerei de Comerț a Hollywoordului, care administrează și venerabilul Walk of Fame.\nCuvântul \"Hollywood\" este utilizat colocvial cu sensul de industrie cinematografică și de televiziune în California de sud, termenul derivând de la faimoasa comunitate.\nStudioul Charlie Chaplin, de pe bulevardele La Brea și De Lonpre, la sud de Sunset Boulevard (Bulevardul Soarelui), a fost construit în 1917. A avut mulți proprietari după 1953, printre care Kling Studios, care au produs serialul TV Superman cu George Reeves; Red Skelton, care le-a folosit ca sound stage pentru showurile CBS; de asemenea CBS a filmat aici Perry Mason cu Raymond Burr. A fost deținut de asemenea de compania A&M Records condusă Herb Alpert și Tijuana Brass Enterprises. Proprietarul de acum este The Jim Henson Company, deținătoarea show-ului Muppets. În 1969, Comitetul pentru Patrimoniu Cultural al orașului Los Angeles a desemnat studioul un momument istoric.\nPrima ceremonie de decernare a Premiilor Oscar a avut loc la 16 mai 1929 în timpul unui banchet desfășurat în Sala Florilor a Hotelului Hollywood Roosevelt de pe Bulevardul Hollywood. Biletele costau $10.00, iar la ceremonie au participat două sute cincizeci de persoane.\n\nFaimoasa clădire Capitol Records de pe Strada Vine, la nord de Bulevardul Hollywood, este un studio de înregistrări închis pentru vizitele publicului, dar arhitectura sa circulară unică este specială, prin faptul că pare a fi o stivă de etaje.\nÎn noiembrie 2002, o propunere de separare a Hollywoodului de Los Angeles și formare a unui nou oraș a fost respinsă de marea majoritate a votanților.\nRecent construitul Kodak Theatre de pe Bulevardul Hollywood, amplasat acolo unde se înălța odată istoricul Hollywood Hotel, a devenit noua locație a ceremoniei de decernare a premiilor Oscar.","url":"https://ro.wikipedia.org/wiki/Hollywood","thumbnail_url":"https://upload.wikimedia.org/wikipedia/commons/thumb/7/7b/Hollywood_sign_hill_view.jpg/150px-Hollywood_sign_hill_view.jpg"},{"id":"358083","type":"good","language_code":"ro","title":"Vogue","summary":"Termenul francez vogue se poate referi la:\n\nVogue, revistă de modă\n„Vogue”, cântecul Madonnei din 1990\nVogüé, un sat în departamentul Ardèche, Franța","url":"https://ro.wikipedia.org/wiki/Vogue","thumbnail_url":null},{"id":"35853","type":"good","language_code":"ro","title":"Coordonate polare","summary":"În matematică, sistemul de coordonate polare este un sistem de coordonate bidimensional în care fiecărui punct din plan i se asociază un unghi și o distanță. Sistemul coordonatelor polare este util mai ales în situații în care relația dintre două puncte este mai ușor de exprimat în funcție de distanțe și direcții (unghiuri); în sistemul cartezian sau ortogonal, o astfel de relație poate fi găsită doar cu ajutorul formulelor trigonometrice.\nDeoarece sistemul de coordonate este bidimensional, fiecare punct este determinat de două coordonate polare: coordonata radială și coordonata unghiulară. Coordonata radială (notată de obicei cu r) reprezintă distanța unui punct față de un punct central, numit pol (echivalent cu originea din sistemul cartezian). Coordonata unghiulară (cunoscută și sub numele de unghi polar, sau azimut, și notată cu θ sau t) reprezintă unghiul, în sens trigonometric sau invers orar (invers acelor de ceasornic) necesar pentru a ajunge la el de la direcția de 0°, numită axa polară (echivalentă cu axa absciselor din coordonatele carteziene plane).","url":"https://ro.wikipedia.org/wiki/Coordonate_polare","thumbnail_url":"https://upload.wikimedia.org/wikipedia/commons/thumb/1/13/Polar_graph_paper.svg/150px-Polar_graph_paper.svg.png"},{"id":"359652","type":"good","language_code":"ro","title":"Un comisar acuză","summary":"Un comisar acuză este un film de acțiune românesc din 1974, regizat de Sergiu Nicolaescu. Rolurile principale sunt interpretate de actorii Sergiu Nicolaescu, Gheorghe Dinică, Jean Constantin, Amza Pellea, Ion Besoiu și Emmerich Schäffer.\nFilmul ficționalizează câteva evenimente reale petrecute în noiembrie 1940 (masacrul de la Jilava, asasinarea profesorilor Nicolae Iorga și Virgil Madgearu), în perioada Statului Național-Legionar. Comisarul Moldovan este însărcinat cu anchetarea unui masacru organizat în noiembrie 1940 de un comando legionar la închisoarea Viraga. Masacrul a avut ca țintă mai mulți adversari ai regimului politic de extremă dreaptă din România anului 1940, încarcerați la Viraga, printre care și un grup de activiști comuniști. Pentru a scoate adevărul la lumină, Moldovan trebuie să lupte nu doar cu Legiunea, ci și cu influenții protectori ai acesteia din sferele înalte ale puterii. Deși reușește să descopere adevărul și să-i ucidă pe legionarii care au participat la masacru, comisarul Moldovan este împușcat la finalul filmului pe dealul de la Mănăstirea Plumbuita.\nLa baza filmului stă o discuție a lui Sergiu Nicolaescu cu Traian Boeru, în care a fost reconstituit traseul parcurs de la momentul ridicării de la domiciliu a profesorului Iorga și până când acesta din urmă a fost găsit împușcat în pădurea Strejnic, alte informații fiind oferite de Alina Rioșanu și unchiul regizorului, comisarul Gheorghe Cambrea. Scenariul a fost scris de Sergiu Nicolaescu, Vintilă Corbul, Eugen Burada și Mircea Gândilă, după o idee a lui Sergiu Nicolaescu. Face parte din seria de filme cu Comisarul Miclovan/Moldovan, fiind precedat de Cu mâinile curate (1972) și Ultimul cartuș (1973) și urmat de Revanșa (1978). Filmul s-a bucurat de succes la public, fiind vizionat de 6.146.991 de spectatori și aflându-se pe locul 17 în topul celor mai vizionate film românești din toate timpurile, dar și critic, fiind apreciate, printre atelele, interpretările lui Sergiu Nicolaescu, pentru care a primit Premiul pentru interpretare masculină al Asociației Cineaștilor din România, și Gheorghe Dinică, hazul produs de personajul Limbă și interpretarea cascadorului Mircea Pascu a legionarului Tănăsescu.","url":"https://ro.wikipedia.org/wiki/Un_comisar_acuz%C4%83","thumbnail_url":null},{"id":"359714","type":"good","language_code":"ro","title":"Atunci i-am condamnat pe toți la moarte","summary":"Atunci i-am condamnat pe toți la moarte este un film românesc din 1972, regizat de Sergiu Nicolaescu după un scenariu inspirat din nuvela Moartea lui Ipu (1970) a scriitorului român Titus Popovici. Rolurile principale au fost interpretate de Amza Pellea, Cristian Șofron, Ion Besoiu, Gheorghe Dinică, Ioana Bulcă, Octavian Cotescu, Iurie Darie, Maria Clara Sebők și Ștefan Mihăilescu-Brăila.\nFilmul prezintă cinismul și ipocrizia conducătorilor unei comunități rurale din timpul celui de-al Doilea Război Mondial, care îl conving pe Ipu, „nebunul satului”, să-și asume vina uciderii unui ofițer german pentru ca ei să-și salveze viața. Criticii de film îl consideră unul dintre cele mai bune filme regizate de Sergiu Nicolaescu, în opinia unora dintre ei fiind chiar cel mai bun. Filmările au avut loc în vara anului 1971 în Dobrogea. Pentru crearea unei stări de tensiune crescânde, au fost alternate cadre fixe lungi cu alte cadre fixe în care nu se întâmplă nimic, într-un cadru natural reprezentat de lanul de grâu, câmpul pârjolit și ziduri ruinate.\nAtunci i-am condamnat pe toți la moarte a fost vizionat de 2.141.942 de spectatori. Sergiu Nicolaescu considera acest film ca fiind un film de artă care a beneficiat de succes de public. Filmul, produs de Studioul Cinematografic București, a obținut două premii din partea ACIN, la categoriile „cel mai bun actor” și „cea mai bună coloană sonoră” și a fost rulat în cadrul Festivalului Internațional de Film de la Karlovy Vary (1972) și la The Brave New World International Film Festival de la Belgrad.\nO altă ecranizare a nuvelei „Moartea lui Ipu” a fost filmul Condamnat la viață din 2011.","url":"https://ro.wikipedia.org/wiki/Atunci_i-am_condamnat_pe_to%C8%9Bi_la_moarte","thumbnail_url":null},{"id":"362436","type":"good","language_code":"ro","title":"Buttons","summary":"„Buttons” este un cântec al formației muzicale americane Pussycat Dolls, realizat în colaborare cu Snoop Dogg. Piesa a fost compusă de către Sean Garrett, Jamal Jones, Jason Perry și Nicole Scherzinger, producătorul fiind Polow da Don. „Buttons” a fost lansat ca cel de-al patrulea single al albumului de debut al formției, PCD, în mai 2006. A atins prima poziție în clasamentele din Austria, Brazilia, Noua Zeelandă și Portugalia și a activat în primele zece locuri ale clasamentelor din Australia, Elveția, Belgia, Germania, Irlanda, Regatul Unit, România și Statele Unite ale Americii.Linia melodică a cântecului include influențe orientale, acestea fiind apreciate de criticii de specialitate. Videoclipul piesei este de asemenea inspirat din aceeași cultură. În cadrul premiilor MTV Video Music Awards 2006, videoclipul a câștigat premiul pentru „Cel mai bun videoclip dance”. „Buttons” a fost unul dintre cântecele câștigătoare la BMI Pop Awards din 2008.","url":"https://ro.wikipedia.org/wiki/Buttons","thumbnail_url":null},{"id":"364387","type":"good","language_code":"ro","title":"David Villa","summary":"David Villa Sánchez (daˈβið ˈβiʎa; n. 3 decembrie 1981, Tiuya / Tuilla⁠(d), Asturia, Spania), poreclit El Guaje (în traducere din asturiană, Puștiul), este un fost fotbalist spaniol care evolua pe postul de atacant.Deși s-a accidentat grav în copilărie, el și-a început cariera de fotbalist profesionist la Sporting de Gijón. A trecut apoi după două sezoane la Real Zaragoza, unde a debutat în La Liga, câștigând primele sale titluri la nivel de seniori — Copa del Rey și Supercopa de España. S-a transferat la Valencia CF în 2005 în schimbul a 12 milioane de euro și a făcut parte din echipa Valenciei care a câștigat Copa del Rey în sezolul 2007–2008. În 2010 s-a transferat la FC Barcelona pentru 40 de milioane de euro cu care a câștigat primele titluri în La Liga și UEFA Champions League.\nVilla și-a făcut debutul internațional în 2005. De atunci, a participat la trei turnee finale, devenind titular al echipei Spaniei care a câștigat Euro 2008 și Cupa Mondială din 2010. A marcat trei goluri în Campionatul Mondial din 2006, și a fost golgeter la Euro 2008, câștigând Gheata de Argint la Cupa Mondială 2010. Este primul jucător spaniol care a ajuns la numărul de 50 de goluri în meciuri internaționale și este golgeterul all-time al Spaniei, marcând mai multe goluri la Cupa Mondială decât orice alt fotbalist din istoria Spaniei. Media de goluri pe meci la echipa națională a fost mai bună decât a oricărui jucător de la Alfredo Di Stéfano încoace.","url":"https://ro.wikipedia.org/wiki/David_Villa","thumbnail_url":"https://upload.wikimedia.org/wikipedia/commons/thumb/a/a0/David_Villa2_%28cropped%29.jpg/150px-David_Villa2_%28cropped%29.jpg"},{"id":"36490","type":"good","language_code":"ro","title":"Real Madrid CF","summary":"Real Madrid Club de Fútbol (pronunție în spaniolă: /reˈal maˈðɾið ˈkluβ ðe ˈfuðβol/, înseamnă Clubul Regal de Fotbal Madrid), cunoscut mai mult ca Real Madrid, sau simplu Real, este un club de fotbal profesionist din Madrid, Spania, care evoluează în Primera División. Este una dintre cele de mai succes echipe din fotbalul spaniol și a fost desemnată de FIFA drept „Cel mai bun club al secolului XX” după ce a câștigat un număr record de 35 de titluri La Liga, 19 cupe ale Spaniei, un număr record de 14 titluri Liga Campionilor UEFA / Cupa Campionilor Europeni și 2 Cupe UEFA. Real este unul din membrii fondatori ai FIFA și al defunctului grup de cluburi de fotbal europene de elită G-14, precum și al înlocuitoarei sale, Asociația Cluburilor Europene.\nReal Madrid este cel mai bogat club de fotbal din lume în materie de venituri, cu încasări anuale de peste 513 milioane € și totodată este cel mai scump club din lume, cu o valoare de circa 2,4 miliarde € (3,3 miliarde $). Fondat în 1902, Real Madrid este una din cele trei echipe din Spania care nu au retrogradat niciodată în ligile inferioare, celelalte două fiind Athletic Bilbao și Barcelona. Real Madrid are multe rivalități de lungă durată, cele mai notabile fiind El Clásico cu FC Barcelona și El Derbi madrileño cu Atlético Madrid.\nClubul s-a afirmat ca o forță majoră atât în fotbalul spaniol cât și în cel european în anii 1950. În anii 1980, clubul avea una dintre cele mai bune echipe din Spania și Europa (cunoscută ca La Quinta del Buitre), câștigând 2 Cupe UEFA, 5 campionate ale Spaniei la rând, 1 Cupă și 3 Supercupe ale Spaniei.\nEchipa joacă într-un echipament alb complet, de unde și porecla Los Blancos (Albii). Logoul său a fost schimbat de mai multe ori ca urmare a încercărilor de a-l moderniza; logoul actual este o versiune modificată a celui din 1920. Stadionul pe care își dispută meciurile de acasă este Santiago Bernabéu din Madrid, unde echipa joacă din 1947. Capacitatea sa este de 85 454 de spectatori. Spre deosebire de majoritatea cluburilor europene de fotbal, membrii clubului Real Madrid (socios) au deținut și operat clubul încă de la întemeierea sa. De asemenea, clubul mai are și o echipă de rezervă, Real Madrid Castilla, dar și o reușită echipă de baschet, Real Madrid Baloncesto.","url":"https://ro.wikipedia.org/wiki/Real_Madrid_CF","thumbnail_url":null},{"id":"365942","type":"good","language_code":"ro","title":"Fernando Torres","summary":"Fernando José Torres Sanz (n. 20 martie 1984, Fuenlabrada, Madrid, Spania) este un fotbalist spaniol retras din activitate care a evoluat pe postul de atacant, care a jucat pentru Atlético Madrid, Liverpool, Chelsea și AC Milan și la echipa națională de fotbal a Spaniei. El este poreclit El Niño (Copilul).Și-a început cariera la Atlético Madrid, fiind promovat dintre juniorii acestei echipe. Și-a făcut debutul ca profesionist în 2001 și de-a lungul activității la clubul madrilen a marcat 75 de goluri în 174 de meciuri jucate în La Liga, câștigându-și atunci porecla de El Niño. Înainte de Andrei Zbir aceasta, Torres a jucat două sezoane în Segunda División, marcând șapte goluri în 40 de meciuri. S-a alăturat clubului Liverpool în 2007, după ce acesta a plătit o sumă–record pentru transfer, și în primul sezon acolo a fost primul jucător care a marcat peste 20 de goluri în campionat pentru acest club într-un singur sezon după performanța similară a lui Robbie Fowler în sezonul 1995-1996. După 3 sezoane și jumătate lipsite de trofee la Liverpool în care a marcat 65 de goluri în 102 meciuri și a devenit cel mai rapid jucător care atinge borna de 50 de goluri pentru Liverpool, Torres s-a transferat la Chelsea pentru a câștiga un trofeu la nivel de club.\nTorres este internațional spaniol, debutând pentru naționala țării sale într-un meci contra Portugaliei în 2003. De atunci, a participat la șase turnee finale: Campionatul European din 2004, Campionatul Mondial din 2006, Campionatul European din 2008, Campionatul Mondial din 2010, Campionatul European din 2012, Campionatul Mondial din 2014. În turneul din 2004 nu a marcat niciun gol, dar la Cupa Mondială din 2006 a înscris de trei ori. Torres este autorul golului victoriei în finala câștigată de Spania cu 1–0 în fața Germaniei în finala Campionatului European din 2008. După aceasta el a participat la Cupa Confederațiilor din 2009 unde a marcat cel mai rapid hat-trick din istoria competiției și din istoria Nationalei Spaniei, după doar 17 minute, iar la Cupa Mondială din 2010 nu a marcat deoarece revenea după o accidentare. La Campionatul European din 2012 a marcat de 3 ori, 1 gol fiind înscris în finala împotriva Italiei, meci în care a mai dat o pasă decisivă ce l-a ajutat să devină golgheterul competiției, cel mai bun marcator al Spaniei la campionatele europene cu 5 goluri și singurul jucător care marchează în două finale consecutive de Campionat European câștigate.","url":"https://ro.wikipedia.org/wiki/Fernando_Torres","thumbnail_url":"https://upload.wikimedia.org/wikipedia/commons/thumb/5/57/Fernando_Torres_2017.jpg/150px-Fernando_Torres_2017.jpg"},{"id":"372009","type":"good","language_code":"ro","title":"Liceul Piarist din Timișoara","summary":"Liceul Piarist este un ansamblu arhitectural din Timișoara, destinat inițial liceului înființat de Ordinul Piarist. Ansamblul, în stil Secession, cuprinzând liceul, sediul casei, o biserică-capelă și un internat, a fost proiectat de László Székely și inaugurat în 1909. După Al Doilea Război Mondial în acest complex au funcționat unele facultăți ale Școlii Politehnice Timișoara. Actual, aici își desfășoară activitatea Liceul teologic romano-catolic „Gerhardinum”.\nAnsamblul este situat pe bulevardul Regele Ferdinand, între Piața Regina Maria (fostă Horațiu) și str. Piatra Craiului, fiind clasat pe lista monumentelor istorice din județul Timiș cu codul  TM-II-a-A-06159.","url":"https://ro.wikipedia.org/wiki/Liceul_Piarist_din_Timi%C8%99oara","thumbnail_url":"https://upload.wikimedia.org/wikipedia/commons/thumb/8/8e/Piaristi_Timisoara_4.jpg/150px-Piaristi_Timisoara_4.jpg"},{"id":"380849","type":"good","language_code":"ro","title":"Craig David","summary":"Craig David (n. 5 mai 1981) este un cântăreț și textier englez. El a debutat în anul 1999 prin intermediul discului single „Re-Rewind”, o colaborare cu formația Artful Dodger care a devenit unul dintre cele mai cunoscute cântece ale acelui an în Regatul Unit. La scurt timp a început comercializarea albumului Born to Do It, material ce conține șlagărele — „Fill Me In”, „7 Days” și „Walking Away” — toate obținând poziții fruntașe în ierarhiile de specialitate. Materialul s-a comercializat în peste șapte milioane de exemplare la nivel global, fiind răsplătit cu multiple discuri de aur și platină.Al doilea album al interpretului, Slicker Than Your Average, a fost lansat la scurt timp, el fiind recompensat cu un triplu disc de platină în țara natală a solistului. De pe acest album a fost promovată înregistrarea „Rise & Fall”, care a devenit cel mai cunoscut single al discului. The Story Goes..., a fost lansat la trei ani distanță, fiind precedat de șlagărul „All The Way”. Începând cu anul 2007, cariera lui David a înregistrat un declin, materialele lansate după această dată înregistrând vânzări slabe.În urma încheierii unui contract de promovare cu Universal Music Group, interpretul a început înregistrările albumului Signed Sealed Delivered, care a fost lansat în martie 2010. David a fost nominalizat de douăsprezece ori la Premiile BRIT: de trei ori pentru cel mai bun cântăreț britanic, și a fost nominalizat de două ori la Premiile Grammy pentru cel mai bun artist de muzică pop.","url":"https://ro.wikipedia.org/wiki/Craig_David","thumbnail_url":"https://upload.wikimedia.org/wikipedia/commons/thumb/a/a8/Craig_David.jpg/150px-Craig_David.jpg"},{"id":"380857","type":"good","language_code":"ro","title":"Delta Goodrem","summary":"Delta Lea Goodrem (născută pe data de 9 noiembrie 1984) este o cântăreață, textieră și actriță australiană. Solista a semnat un contract de promovare cu casa de discuri Sony BMG la vârsta de cincisprezece ani și a început compunerea primului album de studio. Grație notorietății obținute prin intermediul serialului Neighbours, artista și-a lansat albumul de debut, Innocent Eyes, în anul 2003. Cântece precum „Born to Try”, „Lost Without You” sau „Innocent Eyes” confirmă succesul discului.La scurt timp cântăreața descoperă faptul că suferă de Boala Hodgkin, fiind nevoită să își întrerupă activitatea artistică pentru un interval de timp. Materialul de studio cu numărul doi din cariera sa, Mistaken Identity, a fost inspirat din acestă experiență. La trei ani distanță, în 2007 Goodrem își lansează cel de-al treilea disc, intitulat Delta, care beneficiază de promovare și în S.U.A., mulțumită șlagărului „In This Life”. Din 2012 este antrenor și jurat al emisiunii Vocea Australiei.\nAvând un timbru caracteristic sopranelor, interpreta abordează în compozițiile sale genul pop–rock, promovând în principal balade. Cântăreața este logodită cu muzicianul irlandez Brian McFadden, cei doi începând o relație după colaborarea la cântecul „Almost Here”.","url":"https://ro.wikipedia.org/wiki/Delta_Goodrem","thumbnail_url":"https://upload.wikimedia.org/wikipedia/commons/thumb/8/8c/Delta_Goodrem_2016.jpg/150px-Delta_Goodrem_2016.jpg"},{"id":"380863","type":"good","language_code":"ro","title":"Autostrada A2","summary":"Denumirea de Autostrada A2 se poate referi la una din următoarele drumuri:\n\nAutostrada A2 din Bulgaria\nAutostrada A2 din Croația\nAutostrada A2 din Polonia\nAutostrada A2 din România","url":"https://ro.wikipedia.org/wiki/Autostrada_A2","thumbnail_url":null},{"id":"384832","type":"good","language_code":"ro","title":"Jay Sean","summary":"Jay Sean (nume la naștere Kamaljit Singh Jhooti; n. 26 martie 1981, Londra, Regatul Unit), este un cantautor, producător de discuri, aranjator și cântăreț britanico-asiatic de muzică pop și R&B. Numele de scenă provine de la apelativul dat de familie în perioada copilăriei (Shaan) și de la inițiala numelui său de MC (MC Nicky J).\nA debutat în cariera muzicală în anul 2003 alături de Rishi Rich Project cu piesa „Dance With You (Nachna Tere Naal)”, extrasă de pe primul său album de studio intitulat Me Against Myself, iar următoarele două discuri single promovate („Eyes on You” și „Stolen”) s-au clasat în top 10 în Regatul Unit.\nÎn 2006 interpretul a reziliat contractul cu Virgin Records și a înființat o casă de discuri proprie numită Jayded Records prin care a lansat materialul discografic My Own Way în 2008. „Ride It” a obținut clasări de top 10 în câteva țări europene, iar „Maybe” a ajuns până pe locul 7 în Japonia. Interpretul a lansat ediția de colecție My Own Way Deluxe Edition în 2009 ce include 2 cântece noi (inclusiv „Tonight” lansat ca single) și 4 remixuri.\nCântărețul a semnat în 2008 un contract cu Cash Money Records, fiind primul interpret britanico-asiatic înscris la o casă de discuri americană. „Down” a ajuns pe primul loc în Billboard Hot 100, fiind comercializat în peste 3 milioane de exemplare în Statele Unite, motiv pentru care Sean a devenit cel mai de succes interpret britanic în stilul urban în SUA. „Do You Remember” s-a clasat pe locul 10 în ierarhia americană, solistul egalând astfel recordul lui Chingy de a avea concomitent primele două discuri single prezente în top 10 în Billboard Hot 100. Aceste două piese sunt incluse pe primul său album promovat în Statele Unite numit All or Nothing ce a fost lansat în 2009. Sean a câștigat cincisprezece premii UK Asian Music Awards, a primit două nominalizări la MOBO Awards și a fost inclus pe locul 35 în lista Billboard Hot 100 Artists of 2009.","url":"https://ro.wikipedia.org/wiki/Jay_Sean","thumbnail_url":"https://upload.wikimedia.org/wikipedia/commons/thumb/7/79/Jay_Sean_-_2009_India_Day_Parade.jpg/150px-Jay_Sean_-_2009_India_Day_Parade.jpg"},{"id":"385281","type":"good","language_code":"ro","title":"Goldfrapp","summary":"Goldfrapp este o formație engleză de muzică electronică înființată în anul 1999. Ea se compune din Alison Goldfrapp și Will Gregory, dintre aceștia doar Alison oferind suport vocal înregistrărilor promovate de grup, ea fiind și singura care apare pe majoritatea coperților albumelor, discurilor single și în videoclipuri. Primul album de studio al grupului, Felt Mountain, a fost lansat în toamna anului 2000, însă nu a înregistrat performanțe deosebite. Cel de-al doilea material discografic de studio, Black Cherry, a fost promovat la peste doi ani distanță, el incluzând șlagăre precum „Strict Machine” sau „Train”, primul ocupând locul 1 în Billboard Hot Dance/Club Play. Black Cherry a marcat creșterea popularității grupului, lucru dovedit de discul de platină obținut în Regatul Unit.Discul a fost urmat de un nou succes, materializat prin Supernature, lansat în vara anului 2005. Acesta s-a comercializat în aproximativ un milion de exemplare la nivel mondial și a primit o nominalizare la premiile Grammy. De asemenea, a inclus trei șlagărele — „Ooh La La”, „Number 1” și „Ride a White Horse” — primul ocupând locul 1 în Spania, iar cel de-al doilea poziția cu numărul 9 în UK Singles Chart. În 2008 a început promovarea produsului Seventh Tree, ce marca o schimbare în stilul muzical abordat de formație, orientându-se spre o muzică ambientală. Precedat de comercializarea înregistrării „A&E”, albumul a debutat pe poziția secundă în Regatul Unit și a fost răsplătit cu un disc de aur. În 2010 au lansat al cincilea album de studio, Head First.","url":"https://ro.wikipedia.org/wiki/Goldfrapp","thumbnail_url":"https://upload.wikimedia.org/wikipedia/commons/thumb/d/d9/GoldfrappLive20082.jpg/150px-GoldfrappLive20082.jpg"},{"id":"386606","type":"good","language_code":"ro","title":"One Day in Your Life","summary":"„One Day in Your Life” este un cântec al interpretei americane Anastacia. Piesa este inclusă pe cel de-al doilea album de studio al solistei, Freak of Nature, fiind lansată ca cel de-al doilea extras pe single în majoritatea teritoriilor, cu excepția Statelor Unite ale Americii, unde a servit drept primul single al discului.Înregistrarea a fost interpretată de artistă în timpul unor spectacole precum gala premiilor olandeze Edison Awards, VH1 Divas sau Comet Awards. Percepția asupra compoziției a fost majoritar pozitivă, fiind descris de Allmusic drept „o versiune rock a unui clasic disco uitat”. Împrumutând elemente dintr-o serie de genuri și stiluri muzicale, precum rock, dance sau disco, „One Day in Your Life” a fost comparat cu șlagărul de debut al Anastaciei, „I'm Outta Love”, ambele fiind produse de Ric Wake și Sam Watters. Videoclipul adiacent cântecului a fost regizat de Dave Meyers, care a colaborat anterior cu artiști precum Enrique Iglesias, Jennifer Lopez, P!nk, Shakira sau Usher.Compoziția s-a bucurat de succes într-o serie de ierarhii europene, devenind un nou succes pentru Anastacia. În acest sens, „One Day in Your Life” a avansat până pe locul secund în Ungaria și poziția cu numărul cinci în Elveția, în timp ce în alte țări precum Austria, Germania, Italia, Olanda sau Spania a câștigat clasări de top 10. Mai mult, cântecul a devenit cel mai bine clasat disc single al solistei în Regatul Unit de după lansarea înregistrării „Not That Kind”, ambele câștigând treapta cu numărul unsprezece. Piesa a devenit și prima compoziție a artistei ce ocupă prima poziție în Billboard Hot Dance Club Play, obținând clasări notabile și în alte ierarhii compilate de Billboard.","url":"https://ro.wikipedia.org/wiki/One_Day_in_Your_Life","thumbnail_url":null},{"id":"386702","type":"good","language_code":"ro","title":"Heavy on My Heart","summary":"„Heavy On My Heart” este un cântec pop-rock al cântăreței americane Anastacia Newkirk. Piesa a fost compusă de Anastacia și Billy Mann pentru  cel de-al treilea album de studio al său, Anastacia, lansat în 2004. „Heavy on My Heart” este o baladă caracteristică muzicii pop, care are influențe puternice preluate din muzica rock. Compunerea și interpretarea piesei se bazează pe folosirea unui ansamblu de instrumente cu coarde, iar titlul și versurile cântecului fac referire la perioada în care Anastacia a fost diagnosticată cu cancer mamar.Piesa a fost lansată pe disc single în primăvara anului 2005, interval în care s-a bucurat de succes comercial în unele regiuni din Europa, precum Flandra, Regatul Unit, Spania, Ungaria și Valonia. Toate câștigurile financiare obținute în urma comercializării discului „Heavy on My Heart” au fost virate în conturile unor fundații care luptă împotriva cancerului mamar.Videoclipul piesei „Heavy on My Heart” a fost filmat pe parcursul a două zile, la finele lui noiembrie 2004, în studiourile MediaPro din Buftea, România, regizor fiind Philipp Stölzl.","url":"https://ro.wikipedia.org/wiki/Heavy_on_My_Heart","thumbnail_url":null},{"id":"386799","type":"good","language_code":"ro","title":"No Doubt","summary":"No Doubt este o formație rock americană din Anaheim, California, fondată în 1986. Trupa e compusă din vocalista Gwen Stefani, chitaristul Tom Dumont, basistul Tony Kanal, și bateristul Adrian Young. Muzica ska-rock a primului lor album nu a atras atenția datorită popularității mari a muzicii grunge de atunci. Albumul lor Tragic Kingdom deținător al unui disc de platină a ajutat la reintroducerea muzicii ska în anii '90, iar „Don't Speak”, al treilea single de pe album, a devenit un succes internațional, clasându-se pe locul întâi în state precum: Australia, Elveția, Irlanda, Norvegia, Noua Zeelandă și Regatul Unit.\nGrupul a lansat următorul album, Return of Saturn, patru ani mai târziu, dar în ciuda recenziilor pozitive, materialul a fost un eșec comercial. Un an mai târziu, formația s-a întors cu albumul Rock Steady, care conținea influențe reggae și dancehall. Două dintre discurile single lansate au primit premii Grammy - „Hey Baby” și „Underneath It All”; ambele au fost hit-uri de top 10 în Statele Unite, bucurându-se de succes și în alte țări. Pe 22 noiembrie 2002, No Doubt a primit cheia orașului Anaheim.No Doubt a lansat compilația The Singles 1992-2003 în 2003, cu un single nou, „It's My Life”, cover după formația Talk Talk. Vocalista Gwen Stefani s-a lansat solo un an mai târziu, colaborând cu diferiți muzicieni, printre care colegul de formație Tony Kanal și Pharrell de la The Neptunes, iar chitaristul formației, Tom Dumont a început un alt proiect în paralel cu No Doubt, Invincible Overlord. De-a lungul carierei, No Doubt au vândut 27 de milioane de exemplare în toată lumea, fiind nominalizați la premiile Grammy de nouă ori, câștigând de două ori. No Doubt s-a clasat pe locul 89 în clasamentul celor mai bine vânduți artiști în Statele Unite în perioada 2000 - 2009, potrivit publicației Billboard. În 2012, după 11 ani de pauză, formația lansează albumul Push and Shove și susține turneul Seven Night Stand.","url":"https://ro.wikipedia.org/wiki/No_Doubt","thumbnail_url":"https://upload.wikimedia.org/wikipedia/commons/thumb/6/6d/NO_DOUBT_327b_Brian_McCauley.jpg/150px-NO_DOUBT_327b_Brian_McCauley.jpg"},{"id":"394653","type":"good","language_code":"ro","title":"Gwen Araujo","summary":"Gwen Amber Rose Araujo (n. 24 februarie 1985, Newark, New Jersey, SUA – d. 4 octombrie 2002, Newark, New Jersey, SUA) a fost o adolescentă transgen cu probleme în găsirea adevăratei identități sexuale, care a fost ucisă de mai multe persoane în timpul unui atac. Deși din punct de vedere biologic s-a născut bărbat, având numele Edward Araujo, Jr., în pre-adolescență ea a început să poarte haine de damă, schimbându-și numele în Gwen. La vârsta de șaptesprezece ani, Araujo a fost omorâtă de un grup de patru tineri, care au bătut-o cu sălbăticie timp de cinci ore, pentru ca apoi să o stranguleze și să o îngroape într-o pădure.Circumstanțele crimei au transformat acest caz într-unul dintre cele mai mediatizate anchete ce au avut în prim-plan uciderea unei persoane transgen. Viața lui Araujo a fost imortalizată în filmul O fată ca mine (2006), iar diverse grupuri ce susțin comunitatea LGBT au lansat în memoria lui Gwen campanii pentru a ajuta oamenii să înțeleagă adevăratele probleme cu care se confruntă persoanele cu o orientare sexuală diferită.","url":"https://ro.wikipedia.org/wiki/Gwen_Araujo","thumbnail_url":null},{"id":"397408","type":"good","language_code":"ro","title":"Say It Right","summary":"„Say It Right” este un cântec scris în gen pop/R&B al cântăreței canadiene Nelly Furtado. Piesa a fost compusă de cântăreață în colaborare cu muzicienii Timothy „Timbaland” Mosley și Nate „Danja” Hills pentru cel de-al treilea album al ei, Loose (2006). Cântecul a fost produs de Timbaland în colaborare cu „Danja” Hills, fiind al treilea single lansat de pe discul respectiv în America de Nord și Australia, al patrulea în Europa și Asia și al cincilea în America de Sud. Cântecul a atins cea mai înaltă poziție în clasamentele din peste douăzeci de țări (printre care Statele Unite ale Americii, România, Rusia, Franța și Canada). „Say It Right” a fost nominalizat la Premiile Grammy 2007, categoria „Cea mai bună interpretare vocală feminină”. Piesa a primit aprecieri diferite din partea criticilor și a obținut un triplu disc de platină pentru vânzările înregistrate la nivel mondial.","url":"https://ro.wikipedia.org/wiki/Say_It_Right","thumbnail_url":null},{"id":"398366","type":"good","language_code":"ro","title":"Gestionarea deșeurilor","summary":"Gestionarea deșeurilor, cunoscută și ca managementul deșeurilor, se referă la educația privind colectarea, transportul, tratarea, reciclarea și depozitarea deșeurilor. De obicei, termenul se referă la materialele rezultate din activități umane și la reducerea efectului lor asupra sănătății oamenilor, a mediului, sau aspectului unui habitat. Gestionarea deșeurilor are ca scop și economisirea unor resurse naturale prin reutilizarea părților recuperabile. Deșeurile gestionate pot fi atât solide, cât și lichide sau gazoase, precum și cu diverse proprietăți (de exemplu radioactive), necesitând metode de tratare specifice fiecărora.\nÎn România activitatea de gestionare a deșeurilor este fundamentată pe Legea 211/2011, care implementează o serie de directive ale Consiliului Europei. Coordonarea acestei activități cade în sarcina Ministerului Mediului și a Agenției Naționale pentru Protecția Mediului (ANPM).\nDin punct de vedere economic, activitatea de gestionare a deșeurilor în România are o pondere de 10 miliarde EUR.","url":"https://ro.wikipedia.org/wiki/Gestionarea_de%C8%99eurilor","thumbnail_url":"https://upload.wikimedia.org/wikipedia/commons/thumb/8/87/Bin.JPG/150px-Bin.JPG"},{"id":"399876","type":"good","language_code":"ro","title":"Jennifer Hudson","summary":"Jennifer Kate Hudson (n. 12 septembrie 1981) este o actriță, cântăreață și textieră americană. Artista a devenit cunoscută în anul 2004, în urma participării la emisiunea-concurs American Idol, unde s-a clasat pe locul al șaselea, în timpul celui de-al treilea sezon al competiției. În 2005, Hudson a fost distribuită în drama Dreamgirls, unde a interpretat rolul lui Effie White, pentru care a fost recompensată cu un Glob de Aur și un Premiu Oscar. În urma succesului întâmpinat, actriței i-au mai fost oferite roluri în filme de succes, printre care Totul despre sex sau Viața secretă a albinelor, ambele înregistrând încasări superioare bugetelor.Succesul în cinematografie i-a redeschis interpretei ocazia de a-și promova muzica. Primul album de studio al solistei, intitulat Jennifer Hudson, a fost lansat în Statele Unite ale Americii în toamna anului 2008. Discul a debutat pe poziția secundă în Billboard 200 și a inclus șlagărul „Spotlight”. Pentru acest produs discografic, artista a primit patru nominalizări la premiile Grammy, câștigând un trofeu la categoria „Cel mai bun album R&B”. În martie 2011, Hudson a lansat cel de-al doilea album de studio din cariera sa, I Remember Me, care este precedat de promovarea discului single „Where You At”. Având un timbru caracteristic mezzo-sopranelor, interpreta posedă o întindere vocală care însumează aproximativ șase octave.La finele anului 2008, mama, fratele și nepotul artistei au fost găsiți împușcați mortal, suspectul fiind pus sub trei capete de acuzare. Cu câteva luni înainte artista se logodise cu David Otunga, care a devenit tatăl copilului pe care l-a născut în vara anului 2009. Până în februarie 2012, artista a vândut peste 1.280.000 de albume și 2.237.000 de cântece în Statele Unite. În 2013 a primit o stea pe Hollywood Walk of Fame.","url":"https://ro.wikipedia.org/wiki/Jennifer_Hudson","thumbnail_url":"https://upload.wikimedia.org/wikipedia/commons/thumb/3/3e/Jennifer_Hudson_2011_AA.jpg/150px-Jennifer_Hudson_2011_AA.jpg"},{"id":"402152","type":"good","language_code":"ro","title":"Mihail Ștefănescu (dezambiguizare)","summary":"Mihail Ștefănescu este o combinație frecventă din onomastica românească dintre un prenume și un nume de familie.\nMihail Ștefănescu se poate referi la\n\nMihail Ștefănescu, (1823 - 1893), academician, istoric și prelat român\nMihail Ștefănescu (pictor), (1845 - 1900), pictor și artist grafic român\nMihail Ștefănescu (dirijor), muzician contemporan, dirijor de cor și orchestră","url":"https://ro.wikipedia.org/wiki/Mihail_%C8%98tef%C4%83nescu_(dezambiguizare)","thumbnail_url":null},{"id":"403796","type":"good","language_code":"ro","title":"Mașina Enigma","summary":"Mașina Enigma este numele unei familii de mașini electromecanice criptografice cu rotoare utilizate pentru a genera cifruri pentru criptarea și decriptarea de mesaje secrete. Enigma a fost folosită comercial de la începutul anilor 1920, fiind adoptată și de armatele și serviciile guvernamentale ale mai multor țări–cel mai celebru caz fiind cel al Germaniei naziste înainte de și în timpul celui de-al Doilea Război Mondial. Au fost produse, de-a lungul timpului, o varietate de modele diferite de Enigma, dar modelul armatei germane, Wehrmacht Enigma, este versiunea cel mai adesea studiată.\nMașina a căpătat notorietate deoarece criptologii Aliaților au reușit să decripteze un mare număr de mesaje care fuseseră cifrate cu această mașină. Decriptarea a devenit posibilă în 1932 datorită criptografilor polonezi Marian Rejewski, Jerzy Różycki și Henryk Zygalski de la Biroul de Cifruri. La jumătatea lui 1939, metodele de reconstrucție și descifrare au fost prezentate de Polonia Regatului Unit și Franței. Informațiile obținute din această sursă, denumite Ultra, au reprezentat un ajutor semnificativ pentru efortul de război al Aliaților. Influența exactă a Ultra nu este știută cu exactitate, dar o evaluare des întâlnită este cea că sfârșitul războiului din Europa a venit cu doi ani mai devreme datorită decriptării cifrurilor germane.Deși cifrurile Enigma au slăbiciuni criptografice, în practică, doar în combinație cu alți factori semnificativi (greșeli de operare, defecte procedurale, o mașină sau un caiet de coduri capturate ocazional) criptografii Aliaților au reușit să descifreze mesajele.Mașina este dotată cu o tastatură prin care se introduce textul clar simbol cu simbol, iar la capătul celălalt (imprimantă sau tablou cu becuri) rezultă simbolurile criptate. Acestea sunt calculate în funcție de starea rotoarelor (care se actualizează cu fiecare tastă apăsată), rotoare care controlează traseele circuitelor electrice de la intrare la ieșire. Versiunile inițiale au fost simple, dar în mod constant s-au adăugat complicații la mecanism, pentru creșterea securității cifrului, cum ar fi creșterea numărului de rotoare și adăugarea unui tablou de prize prin care se puteau substitui suplimentar perechi de simboluri.\nSe mai păstrează încă mașini Enigma funcționale, în muzee, unele chiar în stare de funcționare, iar valoarea lor în licitații este de ordinul zecilor de mii de dolari. Rolul istoric al acestor mașini și al criptanalizei lor a fost reflectat în unele lucrări artistice, mai ales în Polonia, țară care a avut o contribuție semnificativă la descifrarea mesajelor Enigma.","url":"https://ro.wikipedia.org/wiki/Ma%C8%99ina_Enigma","thumbnail_url":"https://upload.wikimedia.org/wikipedia/commons/thumb/a/ae/Enigma.jpg/150px-Enigma.jpg"},{"id":"40446","type":"good","language_code":"ro","title":"Biserica Sfântul Nicolae Domnesc din Iași","summary":"Biserica „Sfântul Nicolae Domnesc” din Iași este o biserică ortodoxă din municipiul Iași, construită de Ștefan cel Mare în perioada 1491-1492 și refăcută în anii 1884-1904 de arhitectul francez André Lecomte du Noüy, prin demolare și reconstruire pe aceeași fundație și aproximativ în forma sa inițială, înlăturându-se adaosurile ulterioare. Este situată în centrul orașului, pe Str. Anastasie Panu nr. 65, în preajma vechii Curți Domnești, între Palatul Culturii și Casa cu arcade (Casa Dosoftei).\nFiind situată în imediata vecinătate a vechii Curți domnești și pentru faptul ca aici au fost unși aproape toți domnii Moldovei, de la Despot Vodă până la Grigore Alexandru Ghica, bisericii i s-a spus „Sfântul Nicolae-Domnesc”, spre a o deosebi de alte construcții cu același hram. În a doua jumătate a secolului al XVII-lea, pentru o perioadă de câțiva ani (1677-1682), Biserica „Sf. Nicolae Domnesc” a îndeplinit rolul de catedrală mitropolitană.\nBiserica „Sf. Nicolae Domnesc” din Iași a fost inclusă pe Lista monumentelor istorice din județul Iași din anul 2015, având codul de clasificare  IS-II-m-B-03962.","url":"https://ro.wikipedia.org/wiki/Biserica_Sf%C3%A2ntul_Nicolae_Domnesc_din_Ia%C8%99i","thumbnail_url":"https://upload.wikimedia.org/wikipedia/commons/thumb/e/e6/Biserica_Sf._Nicolae_Domnesc_din_Iasi16.jpg/150px-Biserica_Sf._Nicolae_Domnesc_din_Iasi16.jpg"},{"id":"405367","type":"good","language_code":"ro","title":"Marian Rejewski","summary":"Marian Adam Rejewski  (API: /ˈmarjan reˈjefski/; n. 16 august 1905, Bromberg, Imperiul German, astăzi Bydgoszcz, Polonia–d. 13 februarie 1980, Varșovia, Polonia) a fost un matematician și criptograf polonez care, în 1932, a rezolvat mașina Enigma, principalul dispozitiv de cifrare folosit de Germania. Succesul lui Rejewski și al colegilor săi au ajutat mult criptanaliza britanică a mașinii Enigma în timpul celui de-al Doilea Război Mondial, și informațiile obținute astfel, purtând numele de cod „Ultra”, au contribuit, poate decisiv, la înfrângerea Germaniei naziste.\nPe când studia matematica la Universitatea Poznań, Rejewski a participat la un curs de criptografie ținut de ofițeri ai  Biroului de Cifruri, la care Rejewski s-a și angajat în 1932. Biroul nu avusese foarte mult succes în decriptarea mesajelor Enigma și, spre sfârșitul lui 1932, Rejewski a fost pus să lucreze la această problemă. După doar câteva săptămâni, a reușit să deducă cablajele interne secrete ale mașinii Enigma. Împreună cu doi colegi matematicieni, a dezvoltat o serie de tehnici pentru decriptarea în mod regulat a mesajelor criptate de Enigma. Printre contribuțiile lui Rejewski se numără dezvoltarea „catalogului de caracteristici”, derivat folosind „ciclometrul”, și „bomba”.\nCu cinci săptămâni înainte de invazia Poloniei din 1939, Rejewski și colegii săi și-au prezentat rezultatele privind decriptarea mașinii Enigma reprezentanților serviciilor de informații ale Franței și Regatului Unit. La scurt timp după izbucnirea războiului, criptografii polonezi au fost evacuați în Franța, unde și-au continuat munca în colaborare cu armatele britanică și franceză. După căderea Franței în iunie 1940, ei au fost obligați din nou să se refugieze, dar după câteva luni s-au întors să lucreze în secret în Franța neocupată. După ce țara a fost complet ocupată de Germania în noiembrie 1942, Rejewski și colegul său matematician Henryk Zygalski au fugit, prin Spania, Portugalia și Gibraltar, în Regatul Unit. Acolo, ei au lucrat într-o unitate a armatei poloneze, la decodificarea cifrurilor germane. În 1946, Rejewski s-a întors la familia sa în Polonia și a lucrat drept contabil, păstrând secretul asupra muncii sale de criptanaliză până în 1967.","url":"https://ro.wikipedia.org/wiki/Marian_Rejewski","thumbnail_url":"https://upload.wikimedia.org/wikipedia/commons/thumb/1/1a/Marian_Rejewski_1932_small.jpg/150px-Marian_Rejewski_1932_small.jpg"},{"id":"407771","type":"good","language_code":"ro","title":"Bill of Rights","summary":"Bill of Rights (în traducere din engleză Legea Drepturilor) este numele dat colectiv primelor zece amendamente la Constituția Statelor Unite. Propuse în urma luptei politice adesea crâncene duse în anii 1787-88 pentru ratificarea Constituției SUA, și întocmite în așa fel încât să abordeze obiecțiile ridicate de antifederaliști⁠(d), amendamentele Bill of Rights au adăugat la Constituție garanții specifice ale drepturilor⁠(d) și libertăților personale, limitări clare ale puterilor guvernului în procedurile judiciare, și declarația explicită că toate puterile care nu au fost anume delegate Congresului prin Constituție sunt rezervate statelor sau cetățenilor⁠(d). Conceptele codificate în aceste amendamente sunt construite pe baza celor găsite în mai multe documentele anterioare, între care Declarația Drepturilor din Virginia⁠(d) și Declarația Drepturilor din 1689 din Anglia, împreună cu documente anterioare, cum ar fi Magna Carta (1215).\nLa 8 iunie 1789, reprezentantul James Madison a introdus nouă amendamente la constituție în Camera Reprezentanților. Printre recomandările sale, Madison a propus deschiderea Constituției și introducerea drepturilor specifice care să limiteze puterea Congresului în Articolul 1, Secțiunea 9. Șapte dintre aceste limitări aveau să fie printre cele zece amendamente ale Bill of Rights ratificate. În cele din urmă, la 25 septembrie 1789, Congresul a aprobat douăsprezece articole de modificare a Constituției și le-a prezentat statelor pentru ratificare⁠(d). Contrar propunerii inițiale a lui Madison ca articolele să fie incluse în corpul principal al Constituției, el au fost propuse ca adăugiri suplimentare la ea (codicile). Articolele de la 3 la 12 au fost ratificate drept completări la Constituție la 15 decembrie 1791, și au devenit Primul până la al Zecelea Amendament la Constituție. Articolul 2 a devenit parte a Constituției în data de 7 mai 1992, ca al Douăzeci și Șaptelea Amendament⁠(d). Articolul Întâi⁠(d) este încă oficial aflat în dezbaterea statelor.\nDeși modificările propuse de Madison includeau o dispoziție pentru a extinde protecția unora dintre drepturi și asupra statelor, amendamentele prezentate în cele din urmă pentru ratificare se aplică numai guvernului federal. Ușa pentru aplicarea lor asupra guvernelor statelor a fost deschisă în anii 1860, în urma ratificării de celui de al Paisprezecelea Amendament. Încă de la începutul secolului al XX-lea, atât instanțele federale, cât și cele la nivel de stat au folosit al Paisprezecelea Amendament pentru a aplica porțiuni din Bill of Rights guvernelor de stat și autorităților locale. Procesul este cunoscut sub numele de încorporare⁠(d).Există mai multe exemplare originale ale Bill of Rights. Una dintre acestea este expusă permanent la Arhivele Naționale din Washington, DC.","url":"https://ro.wikipedia.org/wiki/Bill_of_Rights","thumbnail_url":"https://upload.wikimedia.org/wikipedia/commons/thumb/7/79/Bill_of_Rights_Pg1of1_AC.jpg/150px-Bill_of_Rights_Pg1of1_AC.jpg"},{"id":"408163","type":"good","language_code":"ro","title":"Revoltele din Kosovo din 2004","summary":"Revoltele din Kosovo din 2004 (în mass-media sârbă sunt cunoscute ca Pogromul din martie) au izbucnit la 17 martie și sunt descrise ca fiind cel mai violent incident de la sfârșitul Războiului din Kosovo. Cauza directă a fost un zvon nefondat despre înecarea a trei copii albanezi de către sârbi, ceea ce a determinat 50.000 de albanezi să atace comunitățile sârbe din provincie.\nPotrivit mass-mediei sârbe, în urma revoltelor 19 persoane au murit, 11 albanezi și 8 sârbi, câteva sute rănite, 4.000 de sârbi obligați să-și părăsească casele, 800 de case și 35 de biserici ortodoxe au fost vandalizate, distruse sau profanate. Vojislav Koštunica, pe atunci prim-ministrul Serbiei, a descris evenimentele ca fiind purificare etnică, însă ONU și NATO nu au împărtășit același punct de vedere. Amploarea violențelor a determinat KFOR să-și suplimenteze personalul.\nAncheta efectuată ulterior a inculpat 143 de albanezi dintre care 67 au primit închisoare de peste un an.","url":"https://ro.wikipedia.org/wiki/Revoltele_din_Kosovo_din_2004","thumbnail_url":"https://upload.wikimedia.org/wikipedia/commons/thumb/8/81/Downtown_Vista_with_Ruins_of_Serb_House_Destroyed_in_2004_Pogrom_-_Prizren_-_Kosovo.jpg/150px-Downtown_Vista_with_Ruins_of_Serb_House_Destroyed_in_2004_Pogrom_-_Prizren_-_Kosovo.jpg"},{"id":"408863","type":"good","language_code":"ro","title":"Bătălia Olandei","summary":"Bătălia Olandei (în neerlandeză Slag om Nederland, tradus „bătălia pentru Țările de Jos”) a fost parte a Operațiunii „Galben” (în limba germană: Fall Gelb), invadarea de către armata Germania nazistă a Belgiei, Luxemburgului, Țărilor de Jos și Franței în timpul celui de-al Doilea Război Mondial. Bătălia a durat de la 10 mai până la 14 mai 1940, când grosul trupelor neerlandeze a capitulat. Unități izolate neerlandeze au continuat lupta de rezistență împotriva Wehrmachtului în Zeelanda până la 17 mai. Germania Nazistă a ocupat în întregime teritoriul neerlandez. \nBătălia Olandei a fost unul dintre primele conflicte în timpul căreia s-au folosit parașutiștii pe scară largă pentru ocuparea unor puncte de importanță majoră, mai înainte ca infanteria să ajungă în zonă. Luftwaffe a folosit pe parașutiștii pentru cucerirea unor aeroporturi importante din Țările de Jos din orașe precum Rotterdam sau Haga. \nCapitularea Țărilor de Jos a survenit la scurt timp după devastatorul bombardament executat de Luftwaffe asupra orașului Rotterdam și după amenințarea că germanii vor distruge toate orașele neerlandeze dacă armata nu ar fi capitulat. Capitularea a fost văzută de neerlandezi ca unica șansă de a feri populația civilă de uriașe suferințe și țara de distrugerea totală.\nȚările de Jos a rămas sub ocupație germană până în mai 1945, când a fost eliberată de aliați.","url":"https://ro.wikipedia.org/wiki/B%C4%83t%C4%83lia_Olandei","thumbnail_url":"https://upload.wikimedia.org/wikipedia/commons/thumb/6/61/Rotterdam%2C_Laurenskerk%2C_na_bombardement_van_mei_1940.jpg/150px-Rotterdam%2C_Laurenskerk%2C_na_bombardement_van_mei_1940.jpg"},{"id":"411932","type":"good","language_code":"ro","title":"Legile de deplasare ale lui Wien","summary":"Legile de deplasare ale lui Wien descriu în mod exact felul în care radiația termică evoluează la schimbarea temperaturii. Ele sunt consecințe ale principiului al doilea al termodinamicii și ale ecuațiilor lui Maxwell. După legile radiației ale lui Kirchhoff, în descrierea radiației termice un rol esențial este jucat de o funcție de două variabile I(λ,T) - numită intensitate a radiației corpului negru, λ este lungimea de undă, iar T este temperatura absolută. După Wien funcția I(λ,T) are o dependență cu totul specială de lungimea de undă și de temperatură:\n\nunde f este o funcție de o singură variabilă. Prin \"legile lui Wien\" (1893) se înțeleg câteva consecințe speciale ale ecuației (W).\nFormula (W) a lui Wien(1893) a constituit prima treaptă în descrierea completă a funcției I(λ,T), realizată în 1901\nde către Max Planck prin introducerea ipotezei cuantice.","url":"https://ro.wikipedia.org/wiki/Legile_de_deplasare_ale_lui_Wien","thumbnail_url":null},{"id":"415765","type":"good","language_code":"ro","title":"If I Were a Boy","summary":"„If I Were a Boy” este un cântec al interpretei de origine americană Beyoncé. Acesta a fost compus de Toby Gad, cunoscut pentru colaborarea sa cu Fergie, pentru piesa „Big Girls Don't Cry”. Face parte de pe cel de-al treilea album de studio al artistei, I Am... Sasha Fierce și a fost lansată ca primul single al materialului alături de „Single Ladies (Put a Ring on It)” în Statele Unite ale Americii, la nivel mondial servind drept single principal. „If I Were a Boy” a fost lansat pe data de 8 octombrie 2008 la posturile de radio din Statele Unite ale Americii.A făcut obiectul unor controverse, numeroase publicații sugerând faptul că piesa ar fi înregistrată fără acordul unei coautoare, BC Jean. Ulterior, în august 2009 pe Internet au apărut un fragment audio ce o prezenta pe Knowles în timpul unei interpretări false. Mai târziu totul s-a dovedit a fi o farsă, artista tratând incidentul într-un mod ironic. De regia videoclipului s-a ocupat Jake Nava, materialul fiind considerat unul dintre cele mai interesante ale anului 2008.Percepția criticilor asupra înregistrării „If I Were a Boy” a fost una favorabilă, allmusic numind compoziția „cel mai bun cântec al materialului atât datorită versurilor cât și grație interpretării artistei”. Discul single a devenit un succes la nivel mondial, obținând prima poziție în peste cincisprezece țări, precum: Brazilia, Danemarca, Norvegia, Regatul Unit sau Suedia. De asemenea, cântecul a obținut clasări de top 5 în majoritatea topurilor naționale, câștigând locul 3 în Billboard Hot 100.","url":"https://ro.wikipedia.org/wiki/If_I_Were_a_Boy","thumbnail_url":null},{"id":"420403","type":"good","language_code":"ro","title":"Rain","summary":"Cuvântul rain se poate referi la:\n\nRain — oraș în Germania\nRain (Lech) — comună din Germania\nRain (Niederbayern) — comună din Germania\nRain, comună în cantonul Lucerna, Elveția\nJung Ji-hoon, un artist coreean, care folosește numele de scenă Rain.\n„Rain” — single-ul Madonnei de pe albumul Erotica","url":"https://ro.wikipedia.org/wiki/Rain","thumbnail_url":null},{"id":"4209","type":"good","language_code":"ro","title":"Grecia","summary":"Grecia (în greacă Ελλάδα, transliterat: Elláda, pronunție în greacă: [eˈlaða]), oficial, Republica Elenă (în greacă Ελληνική Δημοκρατία, transliterat: Ellīnikī́ Dīmokratía [eliniˈci ðimokraˈti.a]) și cunoscută încă din antichitate și sub denumirea de Elada, este o țară din Europa de Sud. Conform recensământului din 2011, populația Greciei este de circa 11 milioane de locuitori. Cel mai mare oraș și capitala țării este Atena.\nGrecia se află amplasată strategic la intersecția între Europa, Asia de Vest și Africa, și se învecinează la nord-vest cu Albania, la nord cu Macedonia de Nord și cu Bulgaria, și la nord-est cu Turcia. Țara este formată din nouă regiuni istorico-geografice: Macedonia, Grecia Centrală, Pelopones, Tesalia, Epir, Insulele din Marea Egee⁠(en) (inclusiv Dodecanezele și Cicladele), Tracia de Vest⁠(en), Creta și Insulele din Marea Ionică. Marea Egee se află la est de partea continentală, Marea Ionică se află la vest, iar Marea Mediterană la sud. Grecia are cea mai lungă coastă din bazinul Mediteranei și a 11-a ca lungime din lume, cu 13.676 km lungime, deținând și un mare număr de insule (aproximativ 1.400, dintre care 227 sunt locuite). Optzeci la sută din teritoriul grec este format din munți, dintre care cel mai înalt este Muntele Olimp cu 2.917 m.\nGrecia modernă își trage rădăcinile din civilizația Greciei Antice, începând cu civilizațiile egeene⁠(en) din Epoca Bronzului, și este considerată a fi leagănul culturii occidentale. Ea este locul de naștere al democrației ca formă de guvernare, al filosofiei occidentale⁠(en), al Jocurilor Olimpice, al literaturii occidentale⁠(en) și al istoriografiei, științelor politice, al marilor principii științifice și matematice, și al dramaturgiei occidentale, incluzând genurile tragediei și comediei. Realizările culturale și tehnologice ale Greciei au influențat mult întreaga lume, multe aspecte ale civilizației grecești pătrunzând în Orient prin campaniile lui Alexandru cel Mare, și în Occident prin intermediul Imperiului Roman. Această bogată moștenire este parțial reflectată de cele 18 situri din patrimoniul mondial UNESCO aflate în Grecia, ceea ce plasează țara pe locul al șaselea în Europa și al treisprezecelea în lume. Statul grec modern, care cuprinde mare parte din miezul istoric al civilizației grecești, a fost înființat în 1830 după Războiul Grec de Independență față de Imperiul Otoman.\nGrecia este o țară democratică și dezvoltată, cu o economie de venit mare avansată, un nivel de trai ridicat și un Indice al Dezvoltării Umane foarte ridicat. Grecia este membru fondator al Organizației Națiunilor Unite, și membru al Uniunii Europene de la aderarea la o structură precursoare a acesteia în 1981 (precum și membră a zonei euro din 2001), și este și membră a mai multor instituții internaționale, inclusiv Consiliul Europei, NATO, OECD, OSCE și OMC. Economia Greciei este cea mai mare din Balcani, în care țara este un important investitor regional.","url":"https://ro.wikipedia.org/wiki/Grecia","thumbnail_url":"https://upload.wikimedia.org/wikipedia/commons/thumb/5/5c/Flag_of_Greece.svg/150px-Flag_of_Greece.svg.png"},{"id":"422542","type":"good","language_code":"ro","title":"Poker Face","summary":"„Poker Face” este un cântec al interpretei americane Lady Gaga, lansat la 26 septembrie 2008 sub egida casei de discuri Interscope Records drept cel de-al doilea disc single extras de pe albumul de debut al solistei, The Fame (2008). „Poker Face” este o piesă synth-pop compusă în tonalitatea Sol diez minor, urmărind o schemă asemănătoare cu single-ului anterior, „Just Dance”, însă cu o temă muzicală mai întunecată. Ideea din spatele cântecului este bisexualitatea și este, de asemenea, un omagiu către iubiții rock and roll ai solistei. Versurile piesei conțin numeroase aluzii sexuale.\nSingle-ul a fost apreciat de numeroși critici, aceștia lăudând atât post-refrenul robotic, cât și refrenul. Cântecul a obținut succes în toată lumea, clasându-se în fruntea clasamentelor din 20 de țări, inclusiv Statele Unite, Regatul Unit, Australia, Noua Zeelandă, Canada și numeroase țări din Europa. „Poker Face” a fost cel mai bine vândut single al anului 2009 în toată lumea, cu peste 9.5 milioane de exemplare vândute. Piesa este, de asemenea, unul dintre cele mai bine vândute single-uri din istorie, având peste 14 milioane de copii vândute. Videoclipul cântecului o prezintă pe cântăreață purtând numeroase costume și jucându-se strip poker într-o vilă.\nGaga a cântat single-ul în cel de-al optulea sezon al emisiunii American Idol, precum și în toate turneele ei. Interpretările live includ atât versiuni electronice, cât și acustice, cântate la pian. „Poker Face” a fost nominalizat la categoriile „Cântecul anului” și „Înregistrarea anului” la cea de-a 52-a ediție a premiilor Grammy, câștigând la categoria „Cea mai bună înregistrare dance”.","url":"https://ro.wikipedia.org/wiki/Poker_Face","thumbnail_url":null},{"id":"422992","type":"good","language_code":"ro","title":"Just Dance","summary":"„Just Dance” este discul single de debut al cântăreței americane Lady Gaga, realizat în colaborare cu Colby O'Donis. Piesa produsă de RedOne și compusă de RedOne, Gaga și Akon a fost lansată în 2008 ca primul disc single extras de pe albumul de debut al solistei, The Fame. „Just Dance” a fost scris de Gaga în 10 minute, ea considerând-o una „veselă”. Piesa conține influențe R&B, în timp ce versurile vorbesc despre cum este să te simți amețit, într-un club, în timpul unei petreceri.\nCântecul a primit recenzii pozitive din partea criticilor de specialitate, aceștia apreciind faptul că piesa sună a imn de club și synthpop-ul asociat cu aceasta. „Just Dance” a ocupat primele poziții ale clasamentelor din Statele Unite, Australia, Canada, Irlanda, Olanda și Regatul Unit, devenind, de asemenea, un șlagăr de top 10 în numeroase țări. Piesa a petrecut aproximativ cinci luni în clasamentul Billboard Hot 100 înainte să ajungă pe prima poziție în ianuarie 2009, după lansarea sa din aprilie 2008. Este, de asemenea, unul dintre cele mai bine vândute discuri single din istorie, cu aproape 10 milioane de exemplare vândute.\nVideoclipul piesei o prezintă pe cântăreață în timpul unei petreceri unde, în timp ce își interpretează cântecul, îi convinge pe ceilalți să danseze. Gaga a comparat experiența filmării videoclipului cu cea de pe un platou al unui film de Martin Scorsese. „Just Dance” a fost interpretat de Gaga în numeroase apariții live, inclusiv în primul ei turneu de concerte, The Fame Ball Tour. În 2009, piesa a primit o nominalizare Grammy la categoria „Cea mai bună înregistrare dance”, însă a pierdut în fața duo-ului francez de muzică electronică Daft Punk cu piesa „Harder, Better, Faster, Stronger”.","url":"https://ro.wikipedia.org/wiki/Just_Dance","thumbnail_url":null},{"id":"422997","type":"good","language_code":"ro","title":"The Fame","summary":"The Fame este albumul de debut al cântăreței americane Lady Gaga, lansat la 19 august 2008 prin Interscope Records. Solista a început să lucreze la album cu diferiți producători, în special cu RedOne, Martin Kierszenbaum și Rob Fusari, după ce s-a alăturat caselor de discuri Kon Live Distribution și Cherrytree Reocords în anul 2008. Din punct de vedere muzical, The Fame este un album electropop, synth-pop și dance-pop ce conține influențe din muzica pop a anilor '80. Din punct de vedere al versurilor, materialul discografic prezintă iubirea cântăreței pentru faimă și abordează teme precum dragostea, sexul, banii, drogurile și identitatea sexuală. Promovarea albumului s-a realizat prin intermediul turneului The Fame Ball Tour și numeroaselor apariții TV. The Fame a fost republicat ca versiune deluxe a extended play-ului The Fame Monster la 18 noiembrie 2009.\nAlbumul a primit, în general, recenzii pozitive din partea criticilor de specialitate, aceștia comentând versurile și talentul vocal și muzical a lui Gaga. The Fame a fost un succes comercial, ocupând prima poziție a clasamentelor din întreaga lume, inclusiv în Regatul Unit, Canada, Elveția, Irlanda și Polonia. În Statele Unite, albumul s-a clasat pe locul doi în Billboard 200, în timp ce în topul Dance/Electronic Albums, The Fame a ocupat locul unu timp de 108 săptămâni neconsecutive. Materialul discografic a fost al cincilea cel mai bine vândut album din 2009. Până în februarie 2018 s-au vândut 4.79 milioane de exemplare în Statele Unite. The Fame s-a vândut în peste 15 milioane de copii în întreaga lume până în noiembrie 2010 și este, de asemenea, al cincilea cel mai bine vândut album digital din istorie.\nPrimele două discuri single de pe album—„Just Dance” și „Poker Face—au obținut succes internațional, ajungând pe prima poziție a clasamentelor din numeroase țări, inclusiv în Statele Unite, Regatul Unit și Australia. Următoarele single-uri: „LoveGame” și „Paparazzi”, au fost, de asemenea, un succes comercial, devenind șlagăre de top 10 în peste 10 țări. „Eh, Eh (Nothing Else I Can Say)” a avut o lansare limitată, iar „Beautiful, Dirty, Rich” a fost lansat ca disc single promoțional.\nThe Fame a câștigat numeroase premii după lansarea sa. La cea de-a 52-a ediție a premiilor Grammy, albumul a fost nominalizat la cinci categorii, inclusiv la categoria „Albumul anului”. The Fame a câștigat premiul Grammy pentru cel mai bun album electronic/dance în timp ce single-ul „Poker Face” a primit premiul Grammy pentru cea mai bună înregistrare dance. Materialul discografic a câștigat, de asemenea, premiul Brit pentru cel mai bun album internațional la ediția din 2010 a premiilor Brit. În anul 2013, publicația Rolling Stone a numit The Fame unul din cele mai bune 100 albume de debut din toate timpurile.","url":"https://ro.wikipedia.org/wiki/The_Fame","thumbnail_url":null},{"id":"423305","type":"good","language_code":"ro","title":"Cerebel","summary":"Cerebelul (din latină, cerebellum - creierul mic) este o parte majoră a rombencefalului tuturor vertebratelor. Deși este, de obicei, mai mic decât telencefalul, există unele excepții precum ar fi la Mormyridae – peștii elefant, unde poate fi la fel de mare sau chiar mai mare. La oameni, cerebelul joacă un rol important în controlul activității motorii. Poate fi implicat și în funcții cognitive cum ar fi atenția sau vorbirea, precum și în controlul fricii și al plăcerii, însă funcțiile sale legate de mișcare sunt cele mai clar stabilite. Cerebelul uman nu inițiază mișcarea, dar contribuie la coordonare, acuratețe și sincronizarea exactă: primește aferențe de la sistemele senzoriale ale măduvei spinării și de la alte părți ale creierului, integrându-le într-o activitate motorie de precizie. Lezările cerebeloase produc perturbări ale mișcării de precizie, echilibrului, posturii și învățării motorii la oameni.Anatomic, cerebelul uman apare ca o structură separată atașată părții inferioare a creierului, poziționată sub emisferele cerebrale. Suprafața sa corticală, cortexul cerebelar, este acoperită cu șanțuri paralele fin distanțate, în contrast clar cu șanțurile largi și neregulate ale cortexului cerebral. Aceste șanțuri paralele ascund faptul că scoarța cerebeloasă este de fapt un strat continuu de țesut strâns împăturit sub forma unui acordeon. În acest strat subțire se află mai multe tipuri de neuroni cu o aranjare deosebit de regulată, cei mai importanți fiind celulele Purkinje și celulele granulare. Această organizare neuronală complexă dă naștere unei capacități colosale de procesare a semnalelor, însă majoritatea eferențelor ce pleacă din cerebel trec printr-un set de mici nuclei intracerebeloși aflați în substanța albă din interiorul cerebelului.În plus față de rolul său direct în controlul motor, cerebelul este necesar în mai multe tipuri de învățare motorie, în principal cea pentru adaptarea la modificări ale relațiilor senzorialo-motorii. Mai multe modele teoretice au fost dezvoltate pentru a explica calibrarea senzorialo-motorie folosind plasticitatea sinaptică din cerebel. Aceste modele derivă din cele formulate de David Marr și James Albus, bazate pe observația că fiecare celulă cerebeloasă Purkinje primește două aferențe fundamental diferite: una constă în mii de aferențe slabe de la fibrele paralele ale celulelor granulare; cealaltă este o aferență deosebit de puternică de la o singură fibră „cățărătoare” ce provine de la nucleii olivari din bulb. Conceptul de bază al teoriei Marr-Albus este că fibra „cățărătoare” are rolul unui „semnal de instrucție”, care induce o schimbare de lungă durată în tăria aferențelor provenite de la fibrele paralele. Observații asupra depresiei pe termen lung (reducerea eficacității sinapselor neuronale) în aferențele provenite de la fibrele paralele au sprijinit teoriile de acest tip, însă validitatea lor rămâne controversată.","url":"https://ro.wikipedia.org/wiki/Cerebel","thumbnail_url":"https://upload.wikimedia.org/wikipedia/commons/thumb/f/fc/Gray677.png/150px-Gray677.png"},{"id":"427413","type":"good","language_code":"ro","title":"The Loving Kind","summary":"The Loving Kind este un cântec al grupului muzical britanic Girls Aloud, produs de Xenomania. Piesa este inclusă pe cel de-al cincilea album de studio al grupului, Out Of Control și a fost lansată ca cel de-al doilea disc single al materialului pe data de 12 ianuarie 2009 în Regatul Unit. Versurile au fost scrise de membrii grupului de producție Xenomania și de cei doi componenți ai grupului Pet Shop Boys, Neil Tennant și Chris Lowe.Discul a devenit cel de-al cincilea single al grupului ce obține poziții de top 10 în Croația, debutând direct pe treapta cu numărul 7, și ocupând locul 1 în cea de-a treia săptămână. Piesa a activat în UK Singles Chart timp de cinci săptămâni doar cu ajutorul vânzărilor digitale, obținând poziția cu numărul 10 odată cu lansarea discurilor single. Astfel, „The Loving Kind” a devenit cel mai slab clasat single din întreaga carieră a grupului în Regatul Unit în acea perioadă.","url":"https://ro.wikipedia.org/wiki/The_Loving_Kind","thumbnail_url":null},{"id":"428331","type":"good","language_code":"ro","title":"The Promise","summary":"„The Promise” este un cântec interpretat de formația muzicală britanică Girls Aloud. Textul piesei a fost scris de Miranda Cooper, Brian Higgins, Jason Resch, Kieran Jones și Carla Marie și produs de Xenomania. Melodia este inclusă pe cel de-al cincilea album de studio al grupului, Out Of Control, fiind lansat ca primul disc single al materialului în luna octombrie a anului 2008 în Regatul Unit. „The Promise” a avut premiera pe data de 14 septembrie la postul de radio BBC Radio 1 și a primit în general recenzii favorabile.Discul single a experimentat un mare succes comercial, devenind cel de-al patrulea cântec al grupului ce obține poziția cu numărul 1 în UK Singles Chart. „The Promise” a devenit și una dintre cele mai bine clasate piese ale formației în Irlanda, obținând poziția secundă în Irish Singles Chart.Piesa a câștigat un premiu BRIT în anul 2009, la categoria „Cel mai bun single britanic”. Discul a fost lansat și în Germania pe data de 16 ianuarie 2009 în format digital, însă nu a intrat în clasamentele germane.","url":"https://ro.wikipedia.org/wiki/The_Promise","thumbnail_url":null},{"id":"431877","type":"good","language_code":"ro","title":"Kerli","summary":"Kerli Kõiv (născută pe 7 februarie 1987 în Elva, Estonia) este o cantautoare estoniană aflată sub contract cu casele de discuri Island Records și Universal Music. Cunoscută sub numele de Kerli, ea a debutat în anul 2008 prin intermediul albumului Love Is Dead, material care a primit recenzii favorabile din partea criticilor de specialitate și a fost comercializat în peste 260,000 de exemplare pe plan internațional. Cântăreață câștigătoare a multiple distincții și merite (vezi aici), Kerli este recunoscută pentru timbrul său vocal „profund”, genul muzical abordat și vestimentația îndrăzneață, ansamblu de concepte pe care artista îl numește „Bubble Goth”.","url":"https://ro.wikipedia.org/wiki/Kerli","thumbnail_url":"https://upload.wikimedia.org/wikipedia/commons/thumb/d/d7/Kerli_3_by_marvah.jpg/150px-Kerli_3_by_marvah.jpg"},{"id":"432979","type":"good","language_code":"ro","title":"Dalma Kovács","summary":"Dalma Kovács (n. 18 mai 1985, Brașov, România) este o cântăreață și actriță de origine maghiară din România. Ea a devenit cunoscută în urma participării la emisiunea-concurs Faimoșii, pe care a câștigat-o în vara anului 2007. La scurt timp, fiind susținută de moderatorul radio Daniel Buzdugan, Dalma a fost cooptată în distribuția emisiunii Divertis.Primul său cântec, „Love Was Never Her Friend”, a fost înscris și s-a calificat în finala Selecției Naționale pentru concursul muzical Eurovision 2009; în urma acestei participări interpreta a obținut poziția a șasea din doisprezece locuri.După lansarea unui nou disc single în noiembrie 2009, intitulat „Lovely Nerd”, Dalma s-a calificat pentru a doua oară în finala Selecției Naționale. Conform regulamentului oficial, interpreta a concurat în finala acestei competiții la data de 6 martie 2010, unde a obținut locul al unsprezecelea, interpretând piesa „I'm Running”, compusă de Cornel Ilie. În 2012 lansează single-ul „Fever”.\nCântăreață câștigătoare a multiple distincții și merite naționale (vezi aici), Dalma a fost aclamată pentru vocea sa „puternică, flexibilă, care o ajută în diferite genuri muzicale, timbrul curat și pronunția corectă a limbii engleze”.","url":"https://ro.wikipedia.org/wiki/Dalma_Kov%C3%A1cs","thumbnail_url":"https://upload.wikimedia.org/wikipedia/commons/thumb/4/42/Dalma_kovacs.JPG/150px-Dalma_kovacs.JPG"},{"id":"434722","type":"good","language_code":"ro","title":"The Amsterdams","summary":"The Amsterdams este o formație de indie rock românească, din București, înființată în anul 2005. Componența actuală îi cuprinde pe Andrei Hațegan (voce, clape), Andrei Ungureanu (chitară), Ovidiu Bejan (chitară, voce), Dragoș Crifca (bas) și Gabriel Ciocan (tobe).\nFormația a concertat în țări precum Marea Britanie, Franța, Spania, Olanda, Italia, Ungaria și Cehia și a cântat în deschiderea concertelor unor trupe precum The Cranberries, Handsome Furs și Wolf Parade.\nPână în 2016, The Amsterdams a lansat un EP, patru albume de studio și unsprezece videoclipuri. Cel de-al doilea album de studio al lor, Electromagnetica, a fost masterizat de Harris Newman (cunoscut și pentru colaborările cu Wolf Parade și Arcade Fire) și îl are ca invitat pe Dan Boeckner, care cântă la chitară pe piesa „This Burial Ground's For Two”.","url":"https://ro.wikipedia.org/wiki/The_Amsterdams","thumbnail_url":"https://upload.wikimedia.org/wikipedia/commons/thumb/b/b1/The_Amsterdams_in_Kulturhaus_Bucharest.JPG/150px-The_Amsterdams_in_Kulturhaus_Bucharest.JPG"},{"id":"441352","type":"good","language_code":"ro","title":"Obezitate","summary":"Obezitatea sau, Obezitatea morbidă este o creștere exagerată a greutății corporale (peste 25% față de greutatea normală), cauzată de acumularea unei cantități mari de grăsime în țesutul subcutanat și în jurul viscerelor. Poate fi exogenă, când este determinată de o alimentație excesivă sau endogenă, când apare în urma unor tulburări ale glandelor endocrine ori ale centrilor nervoși din hipotalamus. Constituie un factor de risc în diabetul zaharat, patologia cardiovasculară și arterioscleroză.Obezitatea este o afecțiune medicală de nutriție și metabolism (schimb de materii) în care grăsimea corporală se  acumulează în exces, astfel încât poate avea un efect advers, negativ asupra sănătății, ducând la o speranță de viață redusă și/sau probleme de sănătate.  Oamenii sunt considerați obezi atunci când indicele de masă corporală (IMC), o mărime obținută prin împărțirea greutății unei persoane, exprimată în kilograme, la pătratul înălțimii acelei persoane, exprimată în metri, este mai mare de 30 kg/m2.Obezitatea crește riscul de diverse afecțiuni, în special boli de inimă, diabet de tip 2, apnee obstructivă de somn, anumite tipuri de cancer, osteoartrită și astm.  În cele mai multe cazuri, obezitatea este provocată de o combinație dintre un consum excesiv de calorii, lipsa activității fizice și o predispoziție genetică, deși, în anumite situații, cauzele principale sunt genele, afecțiunile endocrine, medicamentația sau afecțiunile psihice. Există puține dovezi ce susțin punctul de vedere conform căruia anumite persoane obeze mănâncă puțin, însă se îngrașă din cauza metabolismului lent; în medie, persoanele obeze consumă mai multă energie decât cele slabe, dată fiind energia necesară pentru a susține o greutate crescută.Dietele și activitatea fizică sunt principalele ajutoare în tratamentul obezității. Calitatea regimului alimentar poate fi îmbunătățită prin reducerea consumului de alimente calorice, cum sunt cele bogate în grăsimi și zaharuri, și creșterea consumului de fibre alimentare. Se pot lua medicamente împotriva obezității pentru a diminua apetitul sau a bloca acumularea grăsimii, împreună cu o dietă potrivită. În cazul în care dieta, activitatea fizică și medicamentația nu sunt eficiente, se poate apela la un balon gastric pentru scăderea în greutate, sau la operație pentru a reduce volumul stomacului și/sau lungimea intestinelor, ducând astfel la instalarea mai rapidă a stării de sațietate și la o capacitate redusă de absorbție a substanțelor nutritive din alimentație.Obezitatea este una dintre principalele cauze de deces ce pot fi prevenite la nivel mondial, cu o răspândire din ce în ce mai mare la adulți și copii, iar autoritățile o consideră ca fiind una dintre cele mai grave probleme de sănătate publică din secolul al XXI-lea. În mare parte din lumea modernă, obezitatea este stigmatizată (în special în Occident), cu toate că a fost percepută drept un simbol al bogăției și fertilității de-a lungul istoriei, acest lucru fiind încă valabil în anumite zone din lume. Din 2013, Asociația Medicală Americană a clasificat obezitatea drept o boală.","url":"https://ro.wikipedia.org/wiki/Obezitate","thumbnail_url":"https://upload.wikimedia.org/wikipedia/commons/thumb/0/08/Obesity-waist_circumference.svg/150px-Obesity-waist_circumference.svg.png"},{"id":"442834","type":"good","language_code":"ro","title":"Formula lui Planck","summary":"Formula lui Planck (cunoscută și ca legea lui Planck pentru radiația termică) este o expresie matematică ce stabilește dependența intensității radiației corpului negru de lungimea de undă a radiației emise și de temperatura corpului emisiv.\nÎn conformitate cu legile radiației ale lui Kirchhoff, raportul între emisivitatea și absorbtivitatea unui material oarecare pentru radiația electromagnetică este o funcție universală (adică independentă de material) \n  \n    \n      \n        I\n        (\n        λ\n        ,\n        T\n        )\n      \n    \n    {\\displaystyle I(\\lambda ,T)}\n  , de lungimea de undă \n  \n    \n      \n        λ\n      \n    \n    {\\displaystyle \\lambda }\n   a radiației și de temperatura absolută \n  \n    \n      \n        T\n      \n    \n    {\\displaystyle T}\n   a materialului. Această funcție este numită și intensitatea radiației corpului negru. Formula lui Planck (1901) descrie explicit funcția \n  \n    \n      \n        I\n        (\n        λ\n        ,\n        T\n        )\n      \n    \n    {\\displaystyle I(\\lambda ,T)}\n  :\n\nunde:\n\n  \n    \n      \n        c\n        \n        =\n        \n        2\n        ,\n        9979\n        ×\n        \n          10\n          \n            8\n          \n        \n        m\n        \n          /\n        \n        s\n      \n    \n    {\\displaystyle c\\,=\\,2,9979\\times 10^{8}m/s}\n   este viteza luminii în vid\n\n  \n    \n      \n        h\n        \n        =\n        \n        6\n        ,\n        6261\n        ×\n        \n          10\n          \n            −\n            27\n          \n        \n        e\n        r\n        g\n        ⋅\n        s\n      \n    \n    {\\displaystyle h\\,=\\,6,6261\\times 10^{-27}erg\\cdot s}\n  , constanta lui Planck\n\n  \n    \n      \n        k\n        \n        =\n        \n        1\n        ,\n        3806\n        ×\n        \n          10\n          \n            −\n            16\n          \n        \n        e\n        r\n        g\n        \n          /\n        \n        K\n      \n    \n    {\\displaystyle k\\,=\\,1,3806\\times 10^{-16}erg/K}\n  , constanta lui BoltzmannFuncția \n  \n    \n      \n        I\n        (\n        λ\n        ,\n        T\n        )\n      \n    \n    {\\displaystyle I(\\lambda ,T)}\n   are dimensiunile unui flux energetic raportat la unitatea de lungime de undă, conform ecuației dimensionale: \n  \n    \n      \n        [\n        I\n        ]\n        =\n        \n          \n            \n              [\n              \n                Energie\n              \n              ]\n            \n            \n              [\n              \n                Timp\n              \n              ]\n              [\n              \n                Lungime\n              \n              \n                ]\n                \n                  2\n                \n              \n              [\n              \n                Lungime\n              \n              ]\n            \n          \n        \n      \n    \n    {\\displaystyle [I]={\\frac {[{\\text{Energie}}]}{[{\\text{Timp}}][{\\text{Lungime}}]^{2}[{\\text{Lungime}}]}}}\n  . Această formulă este pentru fizică de o importanță centrală nu numai pentru faptul că este universală și reproduce fidel toate observațiile experimentale, ci pentru că, în interpretarea ei, apare pentru prima oară ipoteza existenței unei cuante de energie. Dezvoltarea în continuare a acestui concept a dus la nașterea și dezvoltarea mecanicii și electrodinamicii cuantice, și a influențat profund viziunea științifică asupra realității fizice.\nTabelul de mai jos cuprinde simbolurile principalelor mărimi și constante fizice utilizate în prezentul articol cu unitățile lor de măsură în SI și CGS\n\nÎn acest articol sunt prezentate, dintr-o perspectivă istorică, argumentele care au condus la introducerea formulei lui Planck. O „deducere analitică” a formulei pe baza unor concepte de fizică clasică este imposibilă; este însă important de a înțelege ce considerente l-au condus pe Max Planck (o persoană cu vederi intelectuale conservatoare) să prezinte cuantele de energie—ceva nemaiîntâlnit până atunci— ca o posibilă explicație pentru „alura” neobișnuită a funcției I(λ,T) și să persevereze în a urmări această idee. Pentru a descrie pașii premergători ipotezei cuantice, aceasta trebuie privită din pespectiva ansamblului conceptelor dominante ale fizicii de la sfârșitul secolului al XIX-lea.","url":"https://ro.wikipedia.org/wiki/Formula_lui_Planck","thumbnail_url":"https://upload.wikimedia.org/wikipedia/commons/thumb/a/a2/Wiens_law.svg/150px-Wiens_law.svg.png"},{"id":"442919","type":"good","language_code":"ro","title":"Autostrada A1 (dezambiguizare)","summary":"Denumirea de autostrada A1 se poate referi la mai multe autostrăzi din diverse țări:\n\nAutostrada A1 din Austria\nAutostrada A1 din Bulgaria\nAutostrada A1 din Croația\nAutostrada A1 din Germania\nAutostrada A1 din Italia\nAutostrada A1 din Polonia\nAutostrada A1 din România\nAutostrada A1 din Serbia","url":"https://ro.wikipedia.org/wiki/Autostrada_A1_(dezambiguizare)","thumbnail_url":null},{"id":"443079","type":"good","language_code":"ro","title":"Suede","summary":"Suede (The London Suede în Statele Unite ale Americii) este o formație de rock alternativ înființată în Londra, ce a reprezentat una din bazele mișcării britpop din Anglia. Au devenit cunoscuți în formula Brett Anderson (voce), Bernard Butler (chitară), Mat Osman (bas) și Simon Gilbert (tobe). În anul 1992, Suede a fost descrisă drept „cea mai bună trupă debutantă din Marea Britanie”, atrăgând o doză considerabilă de atenție din partea presei muzicale britanice. În anul următor, albumul lor de debut, intitulat Suede, a devenit cel mai bine vândut album de debut în Marea Britanie în aproape o decadă, câștigând Premiul Muzical Mercury și consolidând britpopul ca gen muzical, deși solistul Brett Anderson a făcut eforturi să se distanțeze de această mișcare muzicală, pe care a caracterizat-o în 2019 drept naționalistă și misogină.  Următorul album, Dog Man Star, a reprezentat o distanțare de restul formațiilor de britpop. Cu toate că au rezultat în ceea ce este considerat adesea de critici drept cel mai bun album al formației, înregistrările la Dog Man Star au fost pline de momente dificile, culminând în plecarea chitaristului Bernard Butler, după repetate certuri cu solistul Brett Anderson și diverse neînțelegeri muzicale cu restul membrilor. Vânzările albumului au suferit ca urmare a acestor evenimente, însă acesta a fost primit cu entuziasm la lansare, și, cu timpul, a beneficiat de recenzii mai mult decât favorabile din partea criticilor de muzică.\nÎn 1996, după cooptarea chitaristului Richard Oakes și, mai apoi, a clăparului Neil Codling, Suede s-a bucurat de un succes comercial sporit o dată cu lansarea celui de-al treilea album de studio, Coming Up. Albumul a urcat pe locul întâi în clasamentul din Marea Britanie, producând cinci extrase pe single care au intrat toate în top 10, și devenind cel mai bine vândut album Suede pe plan mondial. În 1997, Anderson a devenit dependent de cocaină și heroină. În ciuda problemelor din interiorul formației, cel de-al patrulea album, Head Music (1999), a izbutit să se claseze bine în topurile britanice. Albumul a beneficiat de o campanie de promovare agresivă, formația apărând în numeroase publicații cu ocazia lansării, însă părerile criticilor și ale fanilor deopotrivă au fost împărțite. Cel de-al cincilea album Suede, A New Morning (2002), primul după colapsul casei de discuri Nude Records, a fost dezamăgitor din punct de vedere comercial; ca urmare, formația s-a separat în 2003. După îndelungi speculații, Suede s-a reformat în anul 2010 pentru o serie de concerte, lansând trei ani mai târziu cel de-al șaselea album de studio, Bloodsports, care a beneficiat de recenzii pozitive. Cel de-al șaptelea album al formației, Night Thoughts, a fost lansat în 2016, reprezentând un succes și mai mare din punct de vedere critic și comercial decât predecesorul său. Albumul cu numărul opt, The Blue Hour, a fost lansat în septembrie 2018, și a devenit primul lor album după Head Music intrat în top cinci.","url":"https://ro.wikipedia.org/wiki/Suede","thumbnail_url":"https://upload.wikimedia.org/wikipedia/commons/thumb/b/b2/Suede%2C_royal_albert_hall_2010.jpg/150px-Suede%2C_royal_albert_hall_2010.jpg"},{"id":"446710","type":"good","language_code":"ro","title":"Elena Gheorghe","summary":"Elena Gheorghe (n. 30 iulie 1985, București, România) este o cântăreață de muzică pop-dance și latino română, cu origine aromână din partea tatălui. Născută și crescută în București, Elena a debutat pe scena muzicii populare la vârsta de trei ani, cântând un duet împreună cu mama sa, cântăreața de muzică populară Marioara Man Gheorghe. În adolescență a participat la câteva festivaluri naționale, iar în anul 2000 Elena câștigă trofeul festivalului „Ursulețul de aur” din Baia Mare pentru interpretarea cântecului „One Moment in Time” a lui Whitney Houston.În anul 2001, concurează la Festivalul de la Mamaia și este cel mai tânăr participant al acelei ediții, după care a făcut parte din trupa Viva, alături de Adela Popescu.La finele anului 2002, Elena Gheorghe devine vocea principală a formației Mandinga, alături de care lansează două albume de studio: ...de corazón (2003) și Soarele meu (2005), cel din urmă, devenind un succes comercial în România, a primit discul de aur pentru vânzări de peste 15.000 de exemplare. Piesa „Soarele meu” a fost înscrisă în Selecția Națională pentru desemnarea reprezentantului României la Concursul Muzical Eurovision 2005 și a obținut locul al patrulea. În 2006, Elena Gheorghe a părăsit trupa Mandinga.\nUlterior, cântăreața a semnat un contract cu Roton, iar albumul său de debut, intitulat Vocea ta (2006) a fost un succes comercial în România, Elena devenind una dintre cele mai de succes interprete naționale. La finele anului 2006, ea a participat la prima ediție a concursului Dansez pentru tine, unde l-a avut ca partener pe Cornel Ogrean, alături de care a obținut locul al treilea în marea finală a concursului, care a avut loc la data de 20 noiembrie 2006.\nPe parcursul anului 2008 Elena a lansat două materiale discografice noi: albumul de muzică aromânească, Lilicea Vreariei, și cel de muzică latino Te ador. Cele două discuri au marcat începutul colaborării Elenei cu o altă casă de discuri, Cat Music.În ianuarie 2009, interpreta a câștigat concursul Selecția Națională cu piesa „The Balkan Girls” și a reușit să câștige prima poziție, obținând din partea juriului și a publicului un total de 22 de puncte. Prin câștigarea acestei competiții, Elena a fost desemnată reprezentanta României la Concursul Muzical Eurovision 2009, ediție desfășurată la Moscova (Rusia), unde s-a clasat pe locul al nouăsprezecelea.\nÎn 2010 a scos mai multe discuri single, printre care Disco Romancing și Midnight sun, iar în 2011 s-a căsătorit cu trombonistul Cornel Ene, cu care are un fiu, Nicholas Răzvan.\nÎn 2012, Elena a lansat Your Captain Tonight și Amar Tu Vida, iar la sfârșitul anului a scos albumul Disco Romancing în Mexic, Italia, Spania și Japonia. La începutul anului 2013, Elena a lansat Ecou, în colaborare cu Glance, desemnată ulterior drept cea mai difuzată piesă din România timp de 8 săptămâni, conform Media Forest.","url":"https://ro.wikipedia.org/wiki/Elena_Gheorghe","thumbnail_url":"https://upload.wikimedia.org/wikipedia/commons/thumb/8/85/Elena_Gheorghe.jpg/150px-Elena_Gheorghe.jpg"},{"id":"447563","type":"good","language_code":"ro","title":"Alexandru Șerbănescu","summary":"Căpitanul aviator Alexandru Șerbănescu, cunoscut ca „Alecu”, (n. 17 mai 1912, Colonești, Olt, România – d. 18 august 1944, Viperești, Buzău, România) a fost un as al aviației de vânătoare române în timpul celui de al Doilea Război Mondial. Format inițial ca vânător de munte, este atras de aviație, devenind întâi observator aerian, iar în 1941 pilot, zburând inițial pe avionul IAR 80, iar ulterior pe Bf 109G.\nA participat la campaniile de la Stalingrad, Dniepropetrovsk și Mariupol, unde a luptat alături de aviația germană împotriva aviației URSS; a participat la apărarea regiunii petrolifere Ploiești, împotriva aviației de bombardament americane. A fost comandantul Grupului 9 Vânătoare.\nA căzut eroic în lupta împotriva Aliaților, copleșit de escorta de Mustanguri ale operațiunii de bombardament american asupra Ploieștiului din 18 august 1944. În momentul căderii era asul cu cel mai mare număr de victorii aeriene (47) din Forțele Aeriene Regale ale României. A fost înmormântat cu onoruri militare în Cimitirul militar Ghencea în data de 22 august 1944.\nA fost citat de două ori pe ordin de zi și decorat cu numeroase ordine și medalii. Numele eroului căpitan aviator Alexandru Șerbănescu îl poartă acum Baza 95 Aeriană Bacău.","url":"https://ro.wikipedia.org/wiki/Alexandru_%C8%98erb%C4%83nescu","thumbnail_url":"https://upload.wikimedia.org/wikipedia/commons/thumb/4/4f/Alexandru_Serbanescu.jpg/150px-Alexandru_Serbanescu.jpg"},{"id":"447685","type":"good","language_code":"ro","title":"Balenă cu cocoașă","summary":"Balena cu cocoașă (Megaptera novaeangliae) este un mamifer marin din familia Balaenopteridae, fiind unicul reprezentant actual al genului Megaptera. Denumirea acestei specii provine fie de la înotătoarea dorsală care amintește de un gheb, fie de la deprinderea animalului de a-și încovoia puternic spatele în timpul înotului.","url":"https://ro.wikipedia.org/wiki/Balen%C4%83_cu_cocoa%C8%99%C4%83","thumbnail_url":"https://upload.wikimedia.org/wikipedia/commons/thumb/6/61/Humpback_Whale_underwater_shot.jpg/150px-Humpback_Whale_underwater_shot.jpg"},{"id":"448911","type":"good","language_code":"ro","title":"Istoria Buzăului","summary":"Istoria scrisă a orașului Buzău începe odată cu cea a Țării Românești, statutul său de târg și punct de vamă fiind certificat de un document din timpul voievodului Dan al II-lea. Descoperirile arheologice din culturile Gumelnița și Monteoru arată prezența omului în regiune înaintea erei creștine. Un document din anul 376 menționează un râu cu numele Mousaios, aceasta fiind cea mai veche atestare a numelui orașului, nume pe care l-a primit de la acest râu, pe al cărui mal se află. În secolul al IV-lea e.n., goții, care ocupau și spațiul buzoian, sunt alungați de aici de huni.\nÎn perioada medievală a existat și o cetate a Buzăului, despre care s-au păstrat doar câteva mențiuni în documente străine, iar târgul, menționat ca fiind deja existent la 1431, a devenit și sediu episcopal ortodox în secolul al XVI-lea.\nÎncepând cu secolul al XVII-lea, a început o perioadă în care numeroase lupte și invazii, precum și dezastre naturale (epidemii, cutremure), au condus la distrugerea și depopularea Buzăului. Orașul însă a fost mereu reconstruit, localnicii punând simbolul păsării Phoenix pe stema orașului, ca simbol al renașterii.\nSecolul al XIX-lea a adus o perioadă de înflorire culturală și economică a Buzăului. În această perioadă a fost construit Palatul Comunal, clădirea–simbol a orașului, care a devenit centru industrial și nod feroviar. În timpul Primului Război Mondial, Buzăul a fost ocupat de trupe germane, mulți locuitori refugiindu-se de forțele de ocupație în satele din preajmă sau în Moldova. Dezvoltarea orașului a fost frânată temporar, dar s-a reluat după război. După cel de al Doilea Război Mondial, industrializarea Buzăului a fost accelerată forțat, populația sa triplându-se în mai puțin de 50 de ani. După revoluția din 1989, economia puternic industrializată a fost reașezată într-un context capitalist.","url":"https://ro.wikipedia.org/wiki/Istoria_Buz%C4%83ului","thumbnail_url":"https://upload.wikimedia.org/wikipedia/commons/thumb/1/11/ROU_BZ_Buzau_CoA.png/150px-ROU_BZ_Buzau_CoA.png"},{"id":"448939","type":"good","language_code":"ro","title":"Pasul Tabla Buții","summary":"Pasul Tabla Buții (numit și Pasul Tătarilor) este o trecătoare din România, situată în Munții Tătaru din Carpații Orientali la 1340 m altitudine, care leagă valea Teleajenului de cea a Buzăului.În zilele noastre prin pasul Tabla Buții trec doar drumuri forestiere și poteci turistice, dar atât în Antichitate cât și în Evul Mediu, pe aici trecea o importantă cale comercială care unea centrul Munteniei cu cel al Transilvaniei, motiv pentru care în perioada medievală s-a construit în acest loc și o cetate. Ultimele evenimente importante ce au avut loc aici au fost luptele purtate în 1916 în timpul Primului Război Mondial. Victimele acelor lupte – aparținând ambelor părți beligerante, sunt înmormântate într-un cimitir militar situat în acest loc și clasificat ca monument istoric.","url":"https://ro.wikipedia.org/wiki/Pasul_Tabla_Bu%C8%9Bii","thumbnail_url":null},{"id":"449026","type":"good","language_code":"ro","title":"Tragic Kingdom","summary":"Tragic Kingdom este al treilea album de studio al formației No Doubt. A fost lansat pe 10 octombrie 1995 sub egida casei de discuri Trauma Records, o divizie a Interscope Records. Albumul a fost produs de Matthew Wilder, mixat de Paul Palmer și înregistrat în 11 studiouri din Los Angeles între martie 1993 și octombrie 1995. Între 1995 și 1998 au fost lansate șapte piese de pe album, inclusiv „Just a Girl” (primul lor cântec care a intrat în clasamentele Billboard Hot 100 și UK Singles Chart) și „Don't Speak” (cel mai de succes single al grupului).\nAlbumul a fost primit, în general, cu recenzii pozitive de la criticii de specialitate. La premiile Grammy din 1997, formația a fost nominalizată pentru „Cel mai bun artist nou” și „Cel mai bun album rock”. Tragic Kingdom a fost distribuit în peste 16 milioane de exemplare internațional, primind disc de diamant în Statele Unite și Canada, platină în Regatul Unit și triplu disc de platină în Australia. Acesta a ajutat la reînvierea popularității muzicii ska din anii 1990, determinând casele de discuri să semneze contracte cu mai multe formații ska, ajutându-le să primească o atenție mai mare din partea publicului. Tragic Kingdom a fost plasat pe locul 441 în lista celor mai bune 500 de albume ale tuturor timpurilor conform revistei Rolling Stone.No Doubt a pornit într-un turneu internațional pentru a-l promova. Acesta a început pe 12 aprilie 1997 și a durat doi ani și jumătate. Un concert de la începutul anului 1997 de la Honda Centre a fost filmat și lansat sub numele Live in the Tragic Kingdom pe VHS și mai târziu, DVD.","url":"https://ro.wikipedia.org/wiki/Tragic_Kingdom","thumbnail_url":null},{"id":"450","type":"good","language_code":"ro","title":"Polonia","summary":"Polonia (în poloneză Rzeczpospolita Polska și Polska; oficial Republica Polonă, în poloneză Rzeczpospolita Polska) este un stat european din Europa Centrală, care se învecinează cu Germania la vest, cu Cehia și Slovacia la sud, cu Ucraina și Belarus la est și cu Lituania, Rusia și Marea Baltică la nord. Are, de asemenea, o frontieră maritimă cu Danemarca și Suedia. Întreaga suprafață a Poloniei este de 312.679 km², situând acest stat pe poziția 70 în lume din punct de vedere al suprafeței. Polonia are o populație de 38,5 milioane de locuitori, concentrați, în  principal, în orașe și municipii mai mari, precum capitala istorică – Cracovia, și cea actuală – Varșovia. Este o republică compusă din șaisprezece voievodate (województwo).Primul stat polonez a fost creat în anul 966 de Mieszko I. Teritoriul său a fost similar cu limitele actuale ale țării. În anul 1025, Polonia a devenit regat și în 1569 a cimentat o asociație de lungă durată cu Marele Ducat Lituanian, prin unire formând Republica celor Două Națiuni. Republica a fost desființată în 1795. Polonia și-a recăpătat independența în 1918 după Primul Război Mondial, dar și-a pierdut-o din nou în timpul celui de-al Doilea Război Mondial, fiind ocupată de forțele Germaniei Naziste și Uniunii Sovietice, iar după 1945 a devenit un stat comunist aflat sub controlul fostei Uniuni Sovietice. În anul 1989, dominația comunistă a fost răsturnată și Polonia a devenit ceea ce este neoficial denumit „a Treia Republică Poloneză”. \nPolonia este o putere regională, precum și o posibilă putere mondială emergentă. Este a opta ca mărime și una dintre cele mai dinamice economii din Uniunea Europeană,, și are un nivel foarte înalt de dezvoltare umană și un nivel relativ scăzut de corupție. Polonia este o țară dezvoltată și democratică, cu standarde foarte ridicate de trai, de calitate a vieții, siguranță, educație și libertate economică. Situată între Europa de Est și Vest, Polonia a dezvoltat un bogat patrimoniu cultural, ce include numeroase monumente istorice și 16 situri arheologice ale UNESCO. Polonia este membră a NATO, ONU, OECD, Organizației Mondiale a Comerțului și a Uniunii Europene.\n\n","url":"https://ro.wikipedia.org/wiki/Polonia","thumbnail_url":"https://upload.wikimedia.org/wikipedia/commons/thumb/1/12/Flag_of_Poland.svg/150px-Flag_of_Poland.svg.png"},{"id":"450876","type":"good","language_code":"ro","title":"Toalete în Japonia","summary":"Toaletele japoneze sunt de două feluri. Tipul mai vechi este cel oriental, stil „turcesc”, unde se șede pe vine peste gaura toaletei, care este plasată la nivelul podelei. Acest tip poate deseori fi găsit și în prezent în clădirile publice mai vechi. După al Doilea Război Mondial, al doilea tip, closetele de tip occidental cu scaun, a început să devină tot mai răspândit. Mai nou, toalete tip bidé sunt foarte răspândite: în 2010, 72% din casele japoneze aveau closet tip bidé. În Japonia aceste closete se numesc „woshuretto” (ウォシュレット, „woshuretto”?) (pronunția în japoneză a cuvântului englezesc inexistent „washlet”), care este de fapt o marcă înregistrată a firmei TOTO Ltd., și care are multe funcțiuni avansate. Depinzând de model, aceste closete, de exemplu, își ridică capacul automat atunci când cineva se apropie, spală anusul și vulva cu jet de apă a cărei temperatură este reglabilă (inclusiv o serie de funcțiuni de pulsare și masaj), le usucă apoi cu jet de aer cald, trag automat apa și închid capacul după folosire.","url":"https://ro.wikipedia.org/wiki/Toalete_%C3%AEn_Japonia","thumbnail_url":"https://upload.wikimedia.org/wikipedia/commons/thumb/a/a8/JapaneseToiletBidet.jpg/150px-JapaneseToiletBidet.jpg"},{"id":"451635","type":"good","language_code":"ro","title":"Manchester Small-Scale Experimental Machine","summary":"Manchester Small-Scale Experimental Machine (SSEM, în română Mașina Experimentală pe Scară Redusă Manchester), poreclit și Baby, a fost primul calculator complet electronic în sistem binar, cu program stocat și Turing-complet din lume. A fost construit la Universitatea Victoria din Manchester de către Frederic C. Williams, Tom Kilburn și Geoff Tootill și a rulat primul program la data de 21 iunie 1948.Nu s-a intenționat ca această mașină să fie un calculator practic, ci a fost proiectat ca mediu de test pentru tuburile Williams, o formă veche de memorie pentru calculatoare. A fost considerat „mic și primitiv” prin comparație cu alte mașini din acea perioadă, deși conținea toate elementele esențiale ale unui calculator modern. Imediat ce SSEM și-a demonstrat fezabilitatea, la universitate s-a demarat un proiect de dezvoltare a lui într-un calculator mai utilizabil, Manchester Mark 1. Mark 1, la rândul său, a devenit rapid prototipul pentru Ferranti Mark I, primul calculator generic comercial din lume.SSEM avea lungimea cuvântului de 32 de biți și o memorie de 32 cuvinte. A fost proiectat să fie cel mai simplu calculator cu program stocat; singura operație aritmetică pe care o putea efectua era scăderea. Primul dintre cele trei programe scrise pentru această mașină găsea cel mai mare divizor al numărului 218 (262.144), un calcul despre care se știa la acea vreme că avea să dureze foarte mult—pentru a demonstra fiabilitatea mașinii—verificând fiecare număr întreg de la 218 − 1 în jos, întrucât împărțirile se implementau ca scăderi repetate ale divizorului. Programul era format din 17 instrucțiuni și a rulat timp de 52 minute înainte de a ajunge la răspunsul corect, 131.072, după ce SSEM efectuase 3,5 milioane de operații.","url":"https://ro.wikipedia.org/wiki/Manchester_Small-Scale_Experimental_Machine","thumbnail_url":"https://upload.wikimedia.org/wikipedia/commons/thumb/8/88/SSEM_Replica.jpg/150px-SSEM_Replica.jpg"},{"id":"454280","type":"good","language_code":"ro","title":"The Way That I Love You","summary":"„The Way That I Love You” este un cântec al interpretei de origine americană Ashanti. Acesta a fost compus de L. T. Hutton și a fost inclus pe cel de-al patrulea material discografic de studio al artistei, The Declaration. Piesa a fost aleasă ca primul disc single al albumului și lansată la finele lunii ianuarie a anului 2008. Cântăreața a descris melodia ca fiind una „foarte dramatică și scrisă din inimă”.Discul a debutat pe locul 88 în Billboard Hot 100 și a obținut locul 37, devenind cel mai bine clasat cântec al interpretei în acest clasament de la „Only U”, inclus pe materialul Concrete Rose. De asemenea, „The Way That I Love You”, a obținut locul 2 în Billboard Hot R&B/Hip-Hop Songs și locul 1 în Billboard R&B/Hip Hop Recurrent Airplay.","url":"https://ro.wikipedia.org/wiki/The_Way_That_I_Love_You","thumbnail_url":null},{"id":"454463","type":"good","language_code":"ro","title":"Dezastrul navetei spațiale Challenger","summary":"Dezastrul navetei spațiale Challenger a avut loc la 28 ianuarie 1986, când naveta spațială Challenger s-a dezmembrat la 73 de secunde după lansare, ceea ce s-a soldat cu moartea celor șapte membri ai echipajului. Naveta s-a dezintegrat deasupra Oceanului Atlantic, în dreptul coastei Floridei, la ora 16:39 UTC, 11:39 ora locală.\nDezintegrarea întregului vehicul a început după ce un O-ring (o garnitură inelară) din propulsorul din dreapta a cedat la lansare. Defectarea O-ringului a cauzat o ruptură în articulația propulsorului pe care o asigura, permițând ca gazul fierbinte din interiorul motorului să ajungă în exterior și să intre în contact cu aparatura propulsorului și cu rezervorul exterior de combustibil. Aceasta a condus la separarea legăturii din spate a propulsorului din dreapta și la distrugerea rezervorului din dreapta. După aceasta, forțele aerodinamice au distrus imediat vehiculul.\nCompartimentul echipajului și multe alte fragmente ale vehiculului au fost în cele din urmă recuperate de pe fundul oceanului după o îndelungată operațiune de căutare. Deși nu se cunoaște momentul exact al morții echipajului, se știe că mai mulți dintre ei au supraviețuit distrugerii inițiale a navetei. Totuși, naveta nu avea sistem de evacuare și astronauții nu au supraviețuit impactului compartimentului echipajului cu suprafața oceanului.\nDezastrul a avut ca efect oprirea pentru 32 de luni a programului navetelor spațiale și formarea Comisiei Rogers, o comisie specială numită de președintele american Ronald Reagan pentru a investiga accidentul. Comisia Rogers a aflat că cultura organizațională a NASA și procesele decizionale au fost un factor-cheie al accidentului. Managerii de la NASA știau că proiectul constructorului propulsoarelor, Morton Thiokol, conținea un defect cu potențial catastrofal la nivelul O-ringurilor încă din 1977, dar nu au rezolvat problema corespunzător. De asemenea, aceștia au ignorat avertismentele inginerilor privind pericolele lansării navetei într-o zi atât de rece și nu au raportat corespunzător problemele tehnice superiorilor lor. Comisia Rogers a oferit NASA nouă recomandări de implementat înainte de reluarea zborurilor navetelor spațiale.\nLansarea a fost televizată în direct din cauza prezenței la bord a Christei McAuliffe, prima membră a proiectului Teacher in Space. Accidentul a fost foarte mediatizat: un studiu a arătat că 85% dintre americani auziseră vestea la maxim o oră de la întâmplare. Dezastrul Challenger a fost utilizat drept studiu de caz în numeroase discuții pe problema siguranței și eticii la locul de muncă și a inspirat filmul de televiziune din 1990, Challenger.","url":"https://ro.wikipedia.org/wiki/Dezastrul_navetei_spa%C8%9Biale_Challenger","thumbnail_url":"https://upload.wikimedia.org/wikipedia/commons/thumb/9/9f/Challenger_explosion.jpg/150px-Challenger_explosion.jpg"},{"id":"457474","type":"good","language_code":"ro","title":"Alesha Dixon","summary":"Alesha Anjanette Dixon (n. 7 octombrie 1978, Welwyn Garden City, Anglia, Regatul Unit) este o cântăreață, textieră și model britanică. Aceasta a devenit cunoscută datorită grupului muzical din care a făcut parte timp de cinci ani, Mis-Teeq. Alături de celelalte componente ale formației a lansat două album de studio și opt discuri single, dintre care șapte au atins poziții de top 10 în Regatul Unit. Cel mai mare succes cunoscut în această formulă l-a constituit piesa „Scandalous”, care a devenit cel mai mare hit al formației în Oceania și Regatul Unit.În anul 2005, grupul s-a destrămat, iar Dixon a hotărât să înceapă o nouă carieră în muzică, lansând în 2006 piesa „Lipstick”. Aceasta a activat moderat în Regatul Unit, însă lansarea unui album a fost anulată datorită prestației slabe a celui de-al doilea single, „Knockdown”. Artista a participat în anul 2007 la emisiunea–concurs Strictly Come Dancing, pe care a și câștigat-o în luna decembrie a aceluiași an. În 2008, cântăreața a lansat un nou album, cu ajutorul casei de discuri Asylum Records, The Alesha Show. De pe material au fost lansate discurile single „The Boy Does Nothing”, „Breathe Slow”, și „Let's Get Excited”, primul intrând în top 10 în majoritatea clasamentelor europene, în timp ce al doilea a ocupat locul 3 în UK Singles Chart.","url":"https://ro.wikipedia.org/wiki/Alesha_Dixon","thumbnail_url":"https://upload.wikimedia.org/wikipedia/commons/thumb/0/02/Alesha_Dixon_4.jpg/150px-Alesha_Dixon_4.jpg"},{"id":"459615","type":"good","language_code":"ro","title":"The Joshua Tree","summary":"The Joshua Tree este al cincilea album de studio al formației de rock U2. A fost produs de Daniel Lanois⁠(d) și Brian Eno, și a fost lansat la 9 martie 1987 la Island Records. Spre deosebire de experimentele ambientale din albumul anterior, lansat în 1984 și intitulat The Unforgettable Fire, U2 a căutat un sunet mai de impact în The Joshua Tree în limitele unori cântece strict structurate. Albumul este influențat de muzica folk americană și irlandeză și prezintă relația complexă cu o combinație de dragoste și ură a formației cu Statele Unite, cu versuri încărcate politic și social, dar înfrumusețate cu o imagistică spirituală.\nInspirat de experiențele din turneele din SUA, precum și de politica și literatura americană, U2 a ales America drept temă a albumului. Înregistrările au început în ianuarie 1986 în Irlanda, și, pentru a crea o atmosferă relaxată și creativă, formația a înregistrat în două case, pe lângă două studiouri profesionale. Mai multe evenimente din timpul sesiunilor au dus la formarea tonului de activism al albumului, între care se numără participarea formației la turneul A Conspiracy of Hope⁠(d), moartea lui Greg Carroll, și călătoriile vocalistului Bono în America Centrală. Înregistrările au luat sfârșit în noiembrie și activitățile de producție au continuat în ianuarie 1987. De-a lungul sesiunilor, U2 a căutat să obțină o calitate „cinematică” pentru album, care să evoce o idee de loc, în particular, spațiile deschise ale Americii. Ei au reprezentat aceasta în fotografia de copertă și cele din interiorul pliantului, care îi prezintă pe ei în peisaje din deșerturile americane.\nAlbumul a fost lăudat de critica muzicală, a ajuns pe primul loc în peste 20 de țări, și a înregistrat vânzări-record. Conform revistei Rolling Stone, albumul i-a transformat pe membrii formației „din eroi în superstaruri”. De pe el au fost extrase discurile single „With or Without You”, „I Still Haven't Found What I'm Looking For” și „Where the Streets Have No Name⁠(d)”. Albumul a câștigat două Premii Grammy pentru albumul anului și pentru cea mai bună prestație a unui duo sau grup cu vocalist în 1988. Formația a susținut apoi discul cu turneul Joshua Tree. Adesea denumit unul din cele mai bune albume rock din istorie, The Joshua Tree este unul dintre cele mai bine vândute albume din lume în toate timpurile, cu peste 25 de milioane de exemplare vândute. În 2007, U2 a lansat o ediție aniversară de 20 de ani, Remaster⁠(d)ed.","url":"https://ro.wikipedia.org/wiki/The_Joshua_Tree","thumbnail_url":null},{"id":"4606","type":"good","language_code":"ro","title":"Alexandru Macedonski","summary":"Alexandru A. Macedonski (n. 14 martie 1854, Craiova, Țara Românească – d. 24 noiembrie 1920, București, România) a fost un poet, prozator, dramaturg și publicist român. Supranumit poetul rondelurilor, inspirându-se din literatura franceză, este primul reprezentant al simbolismului în literatura română. Inițiatorul cenaclului și revistei literare Literatorul, a susținut modernizarea poeziei românești, fiind într-o continuă polemică cu junimiștii. Aceste polemici i-au afectat serios cariera literară și viața și au rămas notabile polemicile sale cu Vasile Alecsandri, Mihai Eminescu  și Ion Luca Caragiale.Pe de altă parte, Alexandru Macedonski a încurajat, la începuturile activității lor scriitoricești, numeroși tineri talentați, printre care George Bacovia și Tudor Vianu, pe care i-a publicat în revista sa Literatorul, iar în revista Liga ortodoxă debutează, printre alții, Tudor Arghezi și Gala Galaction.\nAlexandru Macedonski a fost ales (în 2006) membru post-mortem al Academiei Române.","url":"https://ro.wikipedia.org/wiki/Alexandru_Macedonski","thumbnail_url":"https://upload.wikimedia.org/wikipedia/commons/thumb/b/b2/Alexandru_Macedonski_-_Foto01.jpg/150px-Alexandru_Macedonski_-_Foto01.jpg"},{"id":"463700","type":"good","language_code":"ro","title":"Samuel Eto'o","summary":"Samuel Eto'o Fils (Pronunție în franceză: /samɥɛl eto fis/; n. 10 martie 1981, Douala, Camerun) este un fotbalist camerunez retras din activitate, care a jucat pe postul de atacant la mai multe cluburi importante, dar și la echipa națională de fotbal a Camerunului, unde a fost și căpitan.Eto'o a marcat peste 100 de goluri în 5 sezoane cu FC Barcelona, și este actualul deținător al recordului de cele mai multe meciuri jucate de către un jucător african în La Liga. Din iunie 2009 el a devenit unul dintre cei mai buni marcatori ai Barcelonei. De asemenea, el este unul dintre cei care au marcat în două finale ale UEFA Champions League.\nCa membru al lotului echipei naționale a Camerunului, a reușit să câștige aurul la jocurile olimpice din 2000. Eto'o a participat la două Cupe Mondiale și 6 Cupe ale Africii, dintre care două le-a câștigat. Este cel mai bun marcator al Cupei Africii, cu 18 reușite.\n\n","url":"https://ro.wikipedia.org/wiki/Samuel_Eto%27o","thumbnail_url":"https://upload.wikimedia.org/wikipedia/commons/thumb/f/fb/Samuel_2011.jpg/150px-Samuel_2011.jpg"},{"id":"465999","type":"good","language_code":"ro","title":"Paparazzi","summary":"Paparazzi este termenul la plural (italienescul paparazzo fiind singularul) pentru acei fotografi care pozează neregizat celebrități.\nTermenul de Paparazzi provine de la un personaj numit „Paparazzo”, din filmul La dolce vita regizat de Federico Fellini, care este un jurnalist ce fotografiază celebritățile.","url":"https://ro.wikipedia.org/wiki/Paparazzi","thumbnail_url":"https://upload.wikimedia.org/wikipedia/commons/thumb/7/7e/Beckenbauer_Pressefotografen2.jpg/150px-Beckenbauer_Pressefotografen2.jpg"},{"id":"466007","type":"good","language_code":"ro","title":"Patricia Vizitiu","summary":"Patricia Vizitiu (n. pe 15 octombrie 1988 în Petroșani) este o jucătoare profesionistă de handbal din România care joacă pentru SCM Craiova.\nFiind fiica fostului fotbalist Dumitru „Mache” Vizitiu, Patricia a început să practice handbal în anul 2000, jucând pentru formația CSS Petroșani. Ulterior handbalista a obținut un contract cu CS Rulmentul Urban Brașov, echipă alături de care avea să se afirme în fazele superioare ale unor competiții europene. În adolescență Vizitiu a devenit vicecampioană europeană de junioare (2005) și a câștigat, împreună cu echipa națională de tineret a României, medalia de bronz la Campionatul Mondial din Canada (2006).La începutul anului 2009 handbalista a semnat un contract cu CS Oltchim Râmnicu Vâlcea, alături de care a ajuns până în finala Ligii Campionilor EHF. Vizitiu a devenit una dintre cele mai prolifice marcatoare ale echipei, figurând și în ierarhia totală a golgheterelor. În toamna anului 2012 părăsește gruparea vâlceană în urma unei accidentări la genunchi și evoluează timp de un sezon pentru echipa Üsküdar BSK din Turcia. În prezent face parte din lotul formației românești HCM Râmnicu Vâlcea.\nPatricia Vizitiu este cunoscută pentru „execuțiile sale în forță”, dar și pentru aruncările atipice de la nivelul șoldului, prin intermediul cărora a stârnit interesul presei românești.","url":"https://ro.wikipedia.org/wiki/Patricia_Vizitiu","thumbnail_url":"https://upload.wikimedia.org/wikipedia/commons/thumb/1/17/Patricia_Vizitiu-20151129.jpg/150px-Patricia_Vizitiu-20151129.jpg"},{"id":"466546","type":"good","language_code":"ro","title":"Alice Bailey","summary":"Alice Ann Bailey (n. 16 iunie 1880, Manchester, Regatul Unit al Marii Britanii și Irlandei – d. 15 decembrie 1949, New York City, New York, SUA), cunoscută ca Alice A. Bailey sau AAB, născută Alice LaTrobe Bateman, în Manchester, Anglia — la 7:32 AM GMT, conform lui Dane Rudhyar. Se mută în 1907 în Statele Unite, unde își petrece cea mai mare parte a vieții ca scriitor și profesor. Scrierile sale au acoperit mai multe domenii ca: spiritualitate, ocultism, astrologie, teosofie, creștinism, precum și despre alte teme religioase.\nOperele ei, scrise între 1919 și 1949, descriu o gamă largă de sisteme de gândire esoterice acoperind subiecte precum: conexiunea dintre spiritualitate și sistemul solar, meditație, vindecare, psihologie spirituală, destinul națiunilor, precum și recomandări pentru societate în general. Ea a descris majoritatea operei scrise ca fiind telepatic dictată ei de către „Maestrul Înțelepciunii” la care inițial s-a referit numindu-l simplu „Tibetanul” sau prin inițialele „D.K.”, mai tarziu identificat ca „Djwhal Khul.”Scrierile ei au fost influențate de lucrările Doamnei Blavatsky. Deși scrierile lui Bailey diferă de Teosofie, ele au de asemenea mult în comun cu ea. A scris despre teme religioase, incluzând creștinismul, deși scrierile diferă fundamental de multe aspecte ale creștinismului și de alte religii ortodoxe. Viziunea ei asupra unei societăți unificate include un „spirit al religiei” global, diferit de formele tradiționale religioase, incluzând conceptul Erei astrologice a Vărsătorului.Unele din afirmațiile lui Bailey despre naționalism, izolaționismul american, totalitarismul sovietic, fascism, sionism, nazism, relațiile rasiale, popoarele de origine africană, poporul evreu, despre iudaism și creștinism au stârnit multe controverse. Yonassan Gershom și alții au descris scrierile ei ca fiind rasiste și antisemite.Conform lui Robert S. Ellwood, filosofia și scrierile ei sunt încă aplicate de către grupurile și organizațiile pe care le-a fondat, precum Arcane School, New Group of World Servers, precum și de grupurile de meditație Full Moon Meditation care îi urmează învățăturile.","url":"https://ro.wikipedia.org/wiki/Alice_Bailey","thumbnail_url":"https://upload.wikimedia.org/wikipedia/commons/thumb/0/0e/%D0%90%D0%BB%D0%B8%D1%81%D0%B0_%D0%90%D0%BD%D0%BD%D0%B0_%D0%91%D0%B5%D0%B9%D0%BB%D0%B8.jpeg/150px-%D0%90%D0%BB%D0%B8%D1%81%D0%B0_%D0%90%D0%BD%D0%BD%D0%B0_%D0%91%D0%B5%D0%B9%D0%BB%D0%B8.jpeg"},{"id":"471493","type":"good","language_code":"ro","title":"Divă","summary":"Divă este numită o cântăreață sau actriță de succes, admirată de public.\nTermenul, care derivă din cuvântul italian diva, forma de feminin a cuvântului divo, care înseamnă \"divin\", provenit și el din termenul în latină divus s-a folosit, inițial, pentru a desemna o cântăreață de operă, de o valoare deosebită. Ulterior, prin extensie, termenul a început să fie utilizat pentru alte femei admirate în mod deosebit, inclusiv pentru cântărețe de alte genuri de muzică sau pentru actrițe de succes.","url":"https://ro.wikipedia.org/wiki/Div%C4%83","thumbnail_url":null},{"id":"477793","type":"good","language_code":"ro","title":"Paulina Rubio","summary":"Paulina Susana Rubio Dosamantes (născută pe data de 17 iunie 1971) este o cântăreață, textieră și actriță mexicană. Cariera sa cuprinde o perioadă de aproape trei decenii, materialele sale comercializându-se în peste 20 de milioane de exemplare la nivel mondial.Artista a debutat în muzică la vârsta de zece ani, ca parte a grupului muzical Timbiriche, alături de care a înregistrat unsprezece albume. În anul 1991, interpreta a părăsit formația, începând o carieră independentă, prin intermediul discului single „Mio”, un hit de top 3 în Billboard Hot Latin Songs și al materialului La Chica Dorada. Alături de casa de discuri EMI Music Records, cântăreața a mai lansat alte trei albume, 24 Kilates (1993), El Tiempo Es Oro (1994) și Planeta Paulina (1996).După o pauză de patru ani, Rubio a revenit în atenția publicului cu materialul Paulina, ce a devenit cel mai bine vândut disc din întreaga sa carieră muzicală, comercializându-se în peste patru milioane de exemplare. În 2002, interpreta a început promovarea primului său album în limba engleză, intitulat Border Girl și lansat la nivel internațional. De pe acesta face parte cântecul „Don't Say Goodbye”, cel mai mare succes al artistei în Canada, Europa (mai puțin regiunile latine) și Oceania.Între anii 2004 și 2007 cântăreața a lansat materialele discografice de studio Pau-Latina și Ananda, primul obținând o nominalizare la premiile Grammy la categoria „Cel mai bun album pop de muzică latino”, în timp ce al doilea a devenit un succes comercial în Spania și Finlanda, unde a obținut clasări de top 3 în listele celor mai bine vândute albume. De pe cele două fac parte unele dintre cele mai mari succese muzicale ale interpretei, „Te Quise Tanto”, „Algo Tienes”, „Dame Otro Tequila” sau „Ni Una Sola Palabra”.Pe data de 30 aprilie 2007 Rubio s-a căsătorit cu Nicolas Vallejo Najera, în țara sa natală, Mexic. Doi ani mai târziu, aceasta a lansat discul Gran City Pop, primul extras pe single de pe acesta, „Causa y Efecto”, ocupând locul 1 în Billboard Hot Latin Songs și câștigând poziții de top 10 în Croația și Spania.","url":"https://ro.wikipedia.org/wiki/Paulina_Rubio","thumbnail_url":"https://upload.wikimedia.org/wikipedia/commons/thumb/5/50/Paulina_Rubio_%40_Asics_Music_Festival_12.jpg/150px-Paulina_Rubio_%40_Asics_Music_Festival_12.jpg"},{"id":"484563","type":"good","language_code":"ro","title":"The Fame Ball Tour","summary":"The Fame Ball Tour este primul turneu mondial al cântăreței americane Lady Gaga, lansat cu scopul promovării albumul ei de debut, The Fame (2008). Primele concerte au avut loc în luna martie în America de Nord, fiind urmate de o serie de spectacole în Oceania,  Europa și Asia, precum și două apariții la festivalul englez V Festival, și alte două concerte în America de Nord ce au fost amânate până în luna aprilie. Gaga a descris turneul drept o caravană a muzeului ce încorporează conceptul artistului Andy Warhol de artă performance. De asemenea, unele bilete au fost distribuite pentru acte de caritate. Versiuni alternative ale show-ului cu variații minime au fost planificate de cântăreață pentru a se potrivi specificului locurilor în care a concertat.\nTurneul cuprinde patru segmente, fiecare segment fiind urmat de un videoclip interludiu care face trecerea la segmentul următor, iar finalul cuprinde un bis. În cadrul acestuia, Gaga a interpretat doar piese aflate pe albumul ei de debut. Interpreta a apărut pe scenă cu noi costume, inclusiv inovatoarea rochie realizată în întregime din bule de plastic și a cântat în premieră o piesă nelansată cu numele „Future Love”. O altă listă de piese cu schimbări minore a fost realizată după prima etapă a turneului. Întregul spectacol a primit aprecieri din partea criticilor, complimentând claritatea vocii, simțul modei și, de asemenea, abilitatea ei de a integra teatrul în interpretări ca un artist profesionist.","url":"https://ro.wikipedia.org/wiki/The_Fame_Ball_Tour","thumbnail_url":null},{"id":"484599","type":"good","language_code":"ro","title":"Milan Baroš","summary":"Milan Baroš (n. 28 octombrie 1981, Valašské Meziříčí⁠(d), Republica Socialistă Cehă, Cehoslovacia) este un fotbalist ceh retras din activitate, care a jucat pe post de atacant la echipe ca Baník Ostrava, Galatasaray și Liverpool. Pe plan internațional, are prezențe la națională pentru Cehia U-17⁠(d), Cehia U-20⁠(d) și Cehia. Este cunoscut pentru plasamentul său în careul advers, dar și pentru stilul de joc în regim de viteză cu multe driblinguri, care aduce aminte de Maradona, fiind supranumit „Maradona din Ostrava”.\nÎn 2005 a făcut parte din lotul echipei Liverpool, care a câștigat UEFA Champions League. În 2007 a câștigat Ligue 1 cu Lyon, în 2008 FA Cup cu Portsmouth și Süper Lig cu Galatasaray în 2012. A mai activat la Baník Ostrava, club la care a debutat, și la Aston Villa.\nBaroš a strâns 93 de selecții pentru Cehia, înscriind 41 de goluri, fiind al doilea cel mai bun marcator al reprezentativei după Jan Koller. A câștigat Gheata de Aur acordată celui mai bun marcator de la Euro 2004, ajungând cu Cehia până în semifinalele competiției. De atunci, el a mai jucat la încă trei turnee finale.","url":"https://ro.wikipedia.org/wiki/Milan_Baro%C5%A1","thumbnail_url":"https://upload.wikimedia.org/wikipedia/commons/thumb/2/20/Milan_baros.JPG/150px-Milan_baros.JPG"},{"id":"489049","type":"good","language_code":"ro","title":"Revoluția de la 1848 din Țara Românească","summary":"Revoluția de la 1848 din Țara Românească a fost o revoltă românească liberală și naționalistă din Țara Românească. Parte a revoluțiilor de la 1848 și conectată strâns la revolta eșuată din Principatul Moldovei, a urmărit să răstoarne administrația impusă de autoritățile imperiale rusești sub regimul Regulamentului Organic, și, prin mulți din liderii săi, a cerut abolirea privilegiilor boierești. Condusă de un grup de tineri intelectuali și ofițeri ai forțelor militare, mișcarea a reușit să-l răstoarne pe principele conducător Gheorghe Bibescu, pe care l-au înlocuit cu un guvern provizoriu și o regență; de asemenea, au votat o serie de reforme progresiste, prima anunțată în Proclamația de la Islaz.\nÎn ciuda câștigurilor rapide și a susținerii populare, noua administrație a fost marcată de conflicte între dreapta radicală și forțele mai conservatoare, în special în privința problemei reformei agrare. Două lovituri de stat succesive nereușite au slăbit guvernul, iar statutul internațional al acestuia a fost de asemenea contestat de Rusia. După ce a reușit să atragă un grad de simpatie din partea liderilor politici otomani, Revoluția a fost în cele din urmă izolată de intervenția diplomaților ruși și în cele din urmă reprimată de intervenția comună a armatelor otomane și rusești, fără a avea loc vreo formă semnificativă de rezistență armată. Cu toate acestea, în timpul deceniului următor, îndeplinirea scopurilor sale a fost făcută posibilă de contextul internațional și foștii revoluționari au devenit noua clasă în România unită.","url":"https://ro.wikipedia.org/wiki/Revolu%C8%9Bia_de_la_1848_din_%C8%9Aara_Rom%C3%A2neasc%C4%83","thumbnail_url":"https://upload.wikimedia.org/wikipedia/commons/thumb/d/dd/Costache_Petrescu_-_Grupul_de_manifestanti_pentru_revolutie_la_1848.jpg/150px-Costache_Petrescu_-_Grupul_de_manifestanti_pentru_revolutie_la_1848.jpg"},{"id":"489691","type":"good","language_code":"ro","title":"Halo","summary":"Halo se poate referi la:\n\nHalo,  cerc luminos difuz în jurul unei surse luminoase","url":"https://ro.wikipedia.org/wiki/Halo","thumbnail_url":null},{"id":"489692","type":"good","language_code":"ro","title":"Sweet Dreams","summary":"Sweet Dreams se poate referi la:","url":"https://ro.wikipedia.org/wiki/Sweet_Dreams","thumbnail_url":null},{"id":"493625","type":"good","language_code":"ro","title":"Touch My Body","summary":"„Touch My Body” (în limba română: „Atinge-mi corpul”) este un cântec al interpretei americane Mariah Carey. Acesta a fost compus de Tricky Stewart, The Dream și Carey, fiind inclus pe cel de-al unsprezecelea material discografic de studio al artistei, E=MC². Piesa a fost lansată ca primul extras pe single al albumului pe data de 12 februarie 2008.Înregistrarea a ajutat-o pe cântăreață să intre în istorie, Carey devenind interpreta cu cele mai multe hituri clasate pe locul 1 în Billboard Hot 100, respectiv, optsprezece. „Touch My Body” a devenit cel mai bine vândut cântec de pe discul E=MC², ocupând poziții de top 10 în țări precum Austria, Canada, Elveția, Germania, Noua Zeelandă sau Regatul Unit.","url":"https://ro.wikipedia.org/wiki/Touch_My_Body","thumbnail_url":null},{"id":"493719","type":"good","language_code":"ro","title":"Jessica Simpson","summary":"Jessica Ann Simpson (născută Simpson; 10 iulie 1980) este o cântăreață, actriță și textieră americană. Ea a devenit cunoscută la finele anilor '90 prin intermediul cântecului său de debut intitulat „I Wanna Love You Forever”, care a devenit cel mai cunoscut disc single al său din întreaga-i carieră, fiind până astăzi singurul său hit de top 10 în clasamentul Billboard Hot 100. Materialul său discografic de debut, Sweet Kisses, a fost lansat la sfârșitul anului 1999 în țara sa natală, fiind promovat cu ajutorul altor două extrase pe single lansate pe parcursul anului următor, „When You Are” (un duet cu viitorul său soț Nick Lachey) și „I Think I'm In Love With You”.Pentru Simpson anul 2001 a început cu o nouă imagine promovată prin intermediul discului Irresistible. Schimbarea însă, i-a provocat carierei sale artistice un declin, albumul primind doar un disc de aur în țara sa natală, spre deosebire de dublul disc de platină obținut de materialul precedent. La nivel mondial, era Irresistible a reprezentat de asemenea un declin, singurul cântec intrat în clasamente fiind piesa principală a albmului. La finele anului 2002 cântăreața s-a căsătorit cu interpretul Nick Lachey, fostul component al formației 98 Degrees, cu care Simpson a susținut o serie de concerte pentru a-și promova albumul Sweet Kisses.Un an mai târziu, în 2003 Simpson a revenit cu albumul In This Skin, ce avea să devină cel mai mare succes din întreaga sa carieră. Acesta a devenit popular cu ajutorul înregistrării de succes „With You” și a preluării „Take My Breath Away”. Materialul s-a comercializat în peste șapte milioane de exemplare la nivel global, fiind până astăzi cel mai bine vândut disc al interpretei. Simpson a debutat și în lumea cinematografiei în anul 2005 prin intermediul filmului The Dukes of Hazzard. Pentru prestația sa artista a primit un trofeu Teen Choice dar și o serie de nominalizări la Zmeura de Aur. În același an cântăreața a promovat piesa „These Boots are Made for Walkin'”, ce a fost inclusă pe coloana sonoră a peliculei. Înregistrarea s-a bucurat de succes la nivel mondial, fiind cel mai bine clasat single al lui Simpson în țări precum Australia, Germania, Noua Zeelandă sau Regatul Unit.La finele anului 2005 Simpson a divorțat de Nick Lachey, lansând la scurt timp materialul A Public Affair, ce a primit discul de aur în Statele Unite ale Americii. Cel de-al cincilea album de studio al artistei a marcat o schimbare a direcției muzicale a interpretei, aceasta optând pentru a promova muzică country. Rezultatul a fost discul Do You Know, ce a fost blamat de criticii muzicali și a fost declarat un eșec în materie de vânzări.","url":"https://ro.wikipedia.org/wiki/Jessica_Simpson","thumbnail_url":"https://upload.wikimedia.org/wikipedia/commons/thumb/5/55/Jessica_Simpson_Joining_Forces_with_the_Rockies_April_2011.JPG/150px-Jessica_Simpson_Joining_Forces_with_the_Rockies_April_2011.JPG"},{"id":"506380","type":"good","language_code":"ro","title":"1 − 2 + 3 − 4 + · · ·","summary":"În analiza matematică, seria infinită 1 - 2 + 3 - 4 + … este o serie alternată ai cărei termeni sunt numerele întregi pozitive succesive. Folosind notația însumării, suma parțială a primilor m termeni ai seriei poate fi exprimată ca:\n\n  \n    \n      \n        \n          ∑\n          \n            n\n            =\n            1\n          \n          \n            m\n          \n        \n        n\n        (\n        −\n        1\n        \n          )\n          \n            n\n            −\n            1\n          \n        \n        .\n      \n    \n    {\\displaystyle \\sum _{n=1}^{m}n(-1)^{n-1}.}\n  Seria infinită diverge, adică șirul său de sume parțiale, (1, −1, 2, −2, …), nu tinde înspre o limită finită. Astfel de serii nu au sumă în sensul uzual al noțiunii de ”sumă” a seriei, lucru clarificat încă din 1755 de Leonhard Euler, în Institutiones Calculi Differentialis. Euler avea să enunțe, în același secol al XVIII-lea, ceea ce în opinia lui era o egalitate paradoxală:\n\n  \n    \n      \n        1\n        −\n        2\n        +\n        3\n        −\n        4\n        +\n        ⋯\n        =\n        \n          \n            1\n            4\n          \n        \n        .\n      \n    \n    {\\displaystyle 1-2+3-4+\\cdots ={\\frac {1}{4}}.}\n  În fapt, Euler mai notează și alte egalități ”dincolo de puterea de înțelegere” :\n\n  \n    \n      \n        1\n        +\n        2\n        +\n        4\n        +\n        8\n        +\n        16\n        +\n        ⋯\n        =\n        \n          \n            1\n            \n              1\n              −\n              2\n            \n          \n        \n        =\n        −\n        1\n      \n    \n    {\\displaystyle 1+2+4+8+16+\\cdots ={\\frac {1}{1-2}}=-1}\n  \n\n  \n    \n      \n        1\n        +\n        2\n        +\n        3\n        +\n        4\n        +\n        5\n        +\n        ⋯\n        =\n        −\n        \n          \n            1\n            12\n          \n        \n      \n    \n    {\\displaystyle 1+2+3+4+5+\\cdots =-{\\frac {1}{12}}}\n  Înainte de Cauchy, în locul întrebării ”Cum să definim 1 - 1 + 1 - 1 + 1... ?”,  întrebarea firească folosită era ”Ce este o sumă precum 1 - 1 + 1 - 1 + 1... ?” ceea a condus, alături de o anumită perplexitate a minții, către discuții deseori foarte aprinse.\nCătre sfârșitul secolului al XIX-lea, metodele de sumare ale seriilor divergente au început să fie studiate sistematic, constituind o nouă ramură a matematicii. Începând cu 1890, Ernesto Cesàro, Émile Borel și alții au investigat metode clar definite de a atribui o „sumă generalizată” unor serii divergente. Astfel pot fi menționate transformarea liniară sau metodele Cesàro, Abel, Borel, Euler, Norlund, Riesz sau Riemann. Multe dintre aceste metode de sumare vor aloca pentru 1 − 2 + 3 − 4 + … valoarea de 1⁄4. Sumarea lui Cesàro este unul dintre procedeele care nu furnizează nicio valoare.\nSeria 1 − 2 + 3 − 4 + … este strâns legată de seria lui Grandi, 1 − 1 + 1 − 1 + …. Euler le-a tratat pe acestea ca fiind cazuri particulare ale seriei 1 − 2n + 3n − 4n + … pentru n arbitrar, o direcție de cercetare care extinde activitatea sa asupra problemei  Basel spre ecuațiile funcționale a ceea ce este cunoscut în prezent ca funcția eta Dirichlet și funcția zeta Riemann.","url":"https://ro.wikipedia.org/wiki/1_%E2%88%92_2_%2B_3_%E2%88%92_4_%2B_%C2%B7_%C2%B7_%C2%B7","thumbnail_url":"https://upload.wikimedia.org/wikipedia/commons/thumb/c/c3/Pm1234_Ground.png/150px-Pm1234_Ground.png"},{"id":"5289","type":"good","language_code":"ro","title":"Estonia","summary":"﻿Estonia (în estonă Eesti; ), oficial Republica Estonia (în estonă Eesti Vabariik), este un stat din regiunea Baltică din Europa de Nord. La nord are ieșire către Golful Finlandei, la vest către Marea Baltică, la sud se învecinează cu Letonia (343 km), și la est cu Lacul Peipus și cu Rusia (338.6 km). Dincolo de Marea Baltică se află Suedia către vest și Finlanda către nord. Teritoriul Estoniei acoperă 45.227 km², și este influențat de o climă temperată. Estonii sunt un popor finic, iar limba oficială, estona, este o limbă fino-ugrică înrudită îndeaproape cu finlandeza și mai de departe cu maghiara.\nEstonia este o republică parlamentară împărțită în 15 subdiviziuni, denumite individual maakond. Capitala și cel mai mare oraș este Tallinn. Cu o populație de 1,29 milioane de locuitori, este una dintre cele mai puțin populate state membre ale Uniunii Europene, ale Zonei Euro și ale NATO. Estonia are cel mai mare produs intern brut pe cap de locuitor dintre toate fostele republici ale URSS. Este listată ca fiind o „economie cu venit mare” de către Banca Mondială, ca „economie avansată” de către Fondul Monetar Internațional, și este membră a  OECD. Națiunile Unite clasifică Estonia drept „țară dezvoltată” cu un Indice al Dezvoltării Umane „foarte ridicat”, iar țara se află pe primele locuri în termeni de libertate a presei (locul 3 în lume în 2012), libertate economică, libertate politică și educație.","url":"https://ro.wikipedia.org/wiki/Estonia","thumbnail_url":"https://upload.wikimedia.org/wikipedia/commons/thumb/8/8f/Flag_of_Estonia.svg/150px-Flag_of_Estonia.svg.png"},{"id":"5450","type":"good","language_code":"ro","title":"Drapelul Italiei","summary":"Drapelul Italiei (bandiera d'Italia, adesea denumit în italiană Il Tricolore) este un tricolor cu trei benzi verticale de dimensiuni egale colorate în ordine începând de la lance în verde, alb și roșu. În forma sa actuală, el este utilizat din 19 iunie 1946 și a fost adoptat oficial începând cu 1 ianuarie 1948.Prima entitate statală care a utilizat tricolorul italian a fost Repubblica Cispadana (Republica Cispadană) în 1797, după ce armata victorioasă a lui Napoleon a traversat Italia. În această perioadă, mai multe mici state republicane de inspirație iacobină au înlocuit vechile state absolutiste și aproape toate au utilizat drapele cu trei benzi egal dimensionate de diverse culori inspirate de modelul francez din 1790. Culorile alese de Republică erau roșu și alb, iar drapelul milanez era verde, aceeași culoare cu cea de pe uniformele gărzii civile din Milano.\nUneori, s-au atribuit anumite valori simbolice culorilor, și o interpretare des întâlnită este că verdele reprezintă câmpiile și dealurile țării, albul reprezintă Alpii acoperiți cu zăpadă, iar roșul reprezintă sângele vărsat în războaiele italiene de independență. O interpretare religioasă este că verdele reprezintă speranța, albul reprezintă credința, iar roșul reprezintă milostenia, cele trei virtuți teologice.","url":"https://ro.wikipedia.org/wiki/Drapelul_Italiei","thumbnail_url":"https://upload.wikimedia.org/wikipedia/commons/thumb/0/03/Flag_of_Italy.svg/150px-Flag_of_Italy.svg.png"},{"id":"547156","type":"good","language_code":"ro","title":"Broken-Hearted Girl","summary":"„Broken-Hearted Girl” (în limba română: „Fata cu inima frântă”) este un cântec al interpretei americane Beyoncé. Acesta a fost compus de artistă în colaborare cu echipa de producători de origine norvegiană Stargate și inclus pe cel de-al treilea material discografic de studio al solistei, I Am... Sasha Fierce. „Broken-Hearted Girl” se găsește pe primul disc al albumului, fiind lansat ca cel de-al șaptelea extras pe single al albumului în Statele Unite ale Americii și cel de-al cincilea la nivel mondial.Compoziția este considerată de Digital Spy „o baladă clasică, bine construită”, criticul Mayer Nissim felicitând-o pe Knowles interpretare, acesta fiind „încă o dovadă în plus a faptului că Beyoncé este una dintre cele mai bune cântărețe pop ale generației sale”. Percepția asupra videoclipului de care a beneficiat cântecul a fost împărțită. În timp ce Female First a complimentat prestația artistei, BlackBookMag.com consideră materialul cel mai slab videoclip promoțional de care beneficiază un single al materialului I Am... Sasha Fierce.Programată inițial pentru o lansare ca cel de-al șaselea single al materialului, înregistrarea a fost înlocuită de compoziția „Sweet Dreams”, ce a devenit un succes la nivel mondial. Discurile single ce conțin „Broken-Hearted Girl” au fost distribuite în Europa începând toamna anului 2009, ele fiind lansate anterior în Australia, regiune unde cântecul a ocupat locul 14.","url":"https://ro.wikipedia.org/wiki/Broken-Hearted_Girl","thumbnail_url":null},{"id":"548656","type":"good","language_code":"ro","title":"Drapelul Republicii Kosovo","summary":"Drapelul Republicii Kosovo a fost adoptat la 17 februarie 2008 de Adunarea din Kosovo după declarația de independență a Republicii Kosovo față de Serbia. Drapelul a fost ales în urma unei competiții internaționale de design organizate de Echipa Unitară din Kosovo sprijinită de Organizația Națiunilor Unite fiind propuse aproximativ o mie de exemple. Actualul design este o variantă a unei propuneri desemnate de Muhamer Ibrahimi. Acesta este format din șase stele albe în formă de arc deasupra unei hărți a teritoriului Kosovo pe un fundal albastru. Acestea reprezintă cele șase grupuri etnice majore din Kosovo.Înainte de declarația de independență, Kosovo se afla sub administrația Națiunilor Unite iar drapelul ONU era folosit pentru scopuri oficiale. Populațiile albaneze și sârbe își foloseau propriile drapele încă din perioada Iugoslaviei Socialiste. Sârbii foloseau un tricolor din roșu, albastru și alb, formând temeiul actualului drapel al Serbiei. Albanezii foloseau drapelul Albaniei încă din anii 1960 ca drapel național.\nMulte țări, cum ar fi Serbia, Rusia și China, nu recunosc țara Kosovo și steagul Kosovo.","url":"https://ro.wikipedia.org/wiki/Drapelul_Republicii_Kosovo","thumbnail_url":"https://upload.wikimedia.org/wikipedia/commons/thumb/1/1f/Flag_of_Kosovo.svg/150px-Flag_of_Kosovo.svg.png"},{"id":"549162","type":"good","language_code":"ro","title":"Wesley Lopes da Silva","summary":"Wesley Lopes da Silva (n. 11 octombrie 1980, Vila Velha, Espírito Santo, Brazilia), cunoscut mai bine ca Wesley, este un jucător brazilian de fotbal retras din activitate, care evolua pe postul de mijlocaș ofensiv sau atacant. A evoluat în campionatele din Brazilia, Coreea de Sud, Portugalia, Spania, Arabia Saudită, Elveția și România. A stabilit mai multe recorduri pentru campionatul românesc, fiind cel mai bun marcator străin cu 61 de goluri, dar și jucătorul cu cele mai multe goluri marcate pentru FC Vaslui, 77, echipă al cărei căpitan a fost în sezonul 2011-2012.","url":"https://ro.wikipedia.org/wiki/Wesley_Lopes_da_Silva","thumbnail_url":null},{"id":"5494","type":"good","language_code":"ro","title":"Buzău","summary":"Buzău este municipiul de reședință al județului cu același nume, Muntenia, România. Având 115.494 de locuitori la recensământul din 2011, este al optsprezecelea oraș ca populație din România. Orașul se află pe malul drept al râului Buzău, în dreptul ieșirii acestuia dintre dealurile subcarpatice de curbură, într-o regiune cu climă temperată.\nBuzău a fost un important târg în Evul Mediu. La începutul secolului al XVI-lea a fost înființată Episcopia Buzăului. Activitățile economice principale din oraș au fost comerțul și agricultura. După încheierea unei perioade de distrugeri succesive în secolele XVII– XVIII, economia Buzăului a căpătat și o importantă componentă industrială, în paralel cu dezvoltarea unui sistem de învățământ. În această perioadă a fost construit și Palatul Comunal, clădirea emblematică a orașului, a fost amenajat parcul Crâng, principala zonă verde și, tot atunci, Buzăul a devenit un important nod feroviar. În perioada comunistă orașul s-a extins mult, triplându-și populația, și au fost construite numeroase fabrici, din care mare parte funcționează și astăzi, în contextul trecerii la o economie de piață.","url":"https://ro.wikipedia.org/wiki/Buz%C4%83u","thumbnail_url":"https://upload.wikimedia.org/wikipedia/commons/thumb/f/f1/RO_BZ_Palat_Comunal_frontal_straight_cloudy.jpg/150px-RO_BZ_Palat_Comunal_frontal_straight_cloudy.jpg"},{"id":"549841","type":"good","language_code":"ro","title":"Someone to Call My Lover","summary":"„Someone to Call My Lover” (în limba română: „Cineva pe care să îl numesc iubitul meu”) este un cântec R&B al interpretei americane Janet Jackson. Acesta a fost compus de Jimmy Jam și Terry Lewis, cu care artista a colaborat începând cu era Control, fiind inclus pe cel de-al șaptelea material discografic de studio al solistei, All for You. Piesa a fost promovată ca cel de-al doilea extras pe single al albumului în vara anului 2001.Înregistrarea prezintă mostre din cântecele „Ventura Highway” (America) și „Gymnopédie No. 1” (Erik Satie); linia melodică fiind influențată de muzica electronică și de cea folk. Videoclipul a fost regizat de Francis Lawrence, prezentând-o pe Jackson în diverse ipostaze, printre care și o apariție într-un bar de provincie. Solista a câștigat și o nominalizare la Premiile Grammy din anul 2002 pentru interpretarea lui „Someone to Call My Lover”.Cântăreața susține faptul că piesa îi aduce aminte de copilărie, „Gymnopédie” fiind o compoziție îndrăgită de ea în primii săi ani de viață. Discul single a ocupat locul 3 în clasamentul american Billboard Hot 100, atingând poziții notabile și în listele din Europa și Oceania.","url":"https://ro.wikipedia.org/wiki/Someone_to_Call_My_Lover","thumbnail_url":null},{"id":"551708","type":"good","language_code":"ro","title":"Video Phone","summary":"„Video Phone” este un cântec al interpretei americane Beyoncé. Piesa a fost produsă de către compozitorii Bangladesh și Sean Garrett și inclusă pe cel de-al treilea material discografic de studio al artistei, I Am... Sasha Fierce. „Video Phone” se găsește pe cel de-al doilea disc al albumului, fiind lansat ca cel de-al optulea extras pe single al materialului în septembrie 2009.Compoziția a primit o serie de recenzii favorabile, dar și un număr semnificativ de critici, Digital Spy fiind de părere că „este lipsit de sclipirea predecesoarelor sale”. Pentru a crește notorietatea cântecului a fost realizat un remix oficial cu solista Lady Gaga. Piesa s-a bucurat de o campanie de promovare și de un videoclip, al cărui premieră a avut loc pe data de 17 noiembrie 2009, cu doisprezece zile mai târziu decât se preconizase. Materialul video al celor două a fost criticat de Camilla Parker, Ducesa de Cornwall pentru scenele ce conțin dansuri provocatoare și obiecte vestimentare sumare.În ciuda campaniei de promovare de care s-a bucurat, „Video Phone” a devenit cel mai slab clasat single al materialului I Am... Sasha Fierce la nivel mondial, ocupând poziții de top 40 doar în Australia, Croația, Noua Zeelandă și Spania. În Regatul Unit este prima înregistrare a lui Knowles extrasă pe disc single ce nu intră în primele patruzeci de trepte ale ierarhiilor oficiale. „Video Phone” este doar una dintre cele două cântece la care Knowles a colaborat cu Lady Gaga, cel de-al doilea fiind „Telephone”.","url":"https://ro.wikipedia.org/wiki/Video_Phone","thumbnail_url":null},{"id":"553610","type":"good","language_code":"ro","title":"Carnival Ride","summary":"Carnival Ride este cel de-al doilea album de studio al interpretei americane de muzică country Carrie Underwood. Materialul a fost lansat pe data de 23 octombrie 2007 în Canada și în Statele Unite ale Americii, ocupând locul 1 în clasamentul mondial.Artista a participat la scrierea a patru dintre cele treisprezece cântece incluse pe disc, printre care și primele trei extrase pe single. Majoritatea pieselor prezintă elemente acustice și armonii vocale, temele abordate variind de la găsirea dragostei la suferință. De pe album au fost beneficiat de campanii de promovare cinci compoziții, cele mai cunoscute fiind balada „So Small” și înregistrarea câștigătoare a unui premiu Grammy, „Last Name”.Materialul a debutat direct pe prima poziție a clasamentului american Billboard 200 în prima săptămână de disponibilitate, lucru datorat celor peste 527.000 de exemplare vândute. Astfel, Carnival Ride a devenit primul disc al interpretei ce obține această distincție, fiind răsplătit și cu două discuri de platină.","url":"https://ro.wikipedia.org/wiki/Carnival_Ride","thumbnail_url":null},{"id":"5614","type":"good","language_code":"ro","title":"Breaza","summary":"Breaza este un oraș în județul Prahova, Muntenia, România, format din localitățile componente Breaza de Jos (reședința), Breaza de Sus, Frăsinet, Gura Beliei, Irimești, Nistorești, Podu Corbului, Podu Vadului, Surdești și Valea Târsei. Conform legendei, numele provine de la „o ciobăniță brează”, adică ce avea o șuviță albă în părul negru. Toponimicul este de origine slavă, însemnând „mesteacăn” sau „pădure de mesteceni”. A fost declarată stațiune balneo-climaterică în anul 1928, calitatea aerului fiind comparată cu cea din Davos. Localitatea a fost menționată în anul 1667 ca o parte a averii Elenei Cantacuzino. Totuși, prima atestare documentară se consideră a fi cea din 1503 din Registrele Brașovului în care este amintit Neagoe din Breaza, un negustor. Breaza a funcționat ca vamă din 1834 până în anul 1852, când a fost mutată la Predeal.\nLocalitatea se află în zona subcarpatică, la o altitudine de 380–450 m, pe o terasă situată la o înălțime de 50–60 m deasupra albiei râului Prahova. Clima este specifică dealurilor Subcarpatice, înregistrându-se o temperatură medie de 19,6 °C și 129 de zile senine pe an. Flora și fauna sunt diverse, hidrografia compunându-se din râul Prahova și afluenții săi. Aici se află Colegiul Național Militar „Dimitrie Cantemir”.","url":"https://ro.wikipedia.org/wiki/Breaza","thumbnail_url":"https://upload.wikimedia.org/wikipedia/commons/thumb/c/c6/RO_PH_Breaza_railway_station.jpeg/150px-RO_PH_Breaza_railway_station.jpeg"},{"id":"563724","type":"good","language_code":"ro","title":"Supernovă de tip II","summary":"O supernovă de tip II aparține unei subcategorii de stele variabile cataclismice cunoscute sub denumirea de supernove cu colaps al miezului, ce rezultă din prăbușirea internă și explozia violentă a unei stele masive. Prezența hidrogenului în spectrul său este cea care distinge o supernovă de tip II de alte clase de supernove. O stea trebuie să aibă o masă de cel puțin 9 ori mai mare decât cea a Soarelui pentru a suferi acest tip de colaps.Stelele masive generează energie prin fuziunea nucleară a elementelor. Spre deosebire de Soare, aceste stele posedă masa necesară pentru a fuziona elemente cu masă atomică mai mare decât hidrogenul și heliul. Steaua evoluează pentru a favoriza fuziunea acestor elemente de masă mare, în permanentă acumulare, până când, în cele din urmă, se formează un miez de fier. Fuziunea nucleară a fierului nu produce energie suficientă pentru a susține steaua, și astfel miezul devine o masă inertă susținută doar de presiunea de degenerare a electronilor. Această presiune se creează atunci când orice compresie suplimentară a stelei ar obliga electronii să ocupe aceeași stare cuantică, ceea ce nu este posibil pentru acest tip de particulă. (Vezi Principiul de excluziune.)\nCând masa miezului de fier depășește 1,44 mase solare (limita Chandrasekhar), se declanșează o implozie. Miezul se contractă rapid sub presiune, încălzindu-se, ceea ce duce la accelerarea reacțiilor nucleare din care rezultă formarea de neutroni și neutrini. Colapsul este blocat de forțele pe distanțe mici ce acționează între acești neutroni, ceea ce face forța imploziei să se îndrepte spre exterior. Energia acestei unde de șoc în expansiune este suficientă pentru a detașa materialul stelar din jurul miezului.Există mai multe categorii de supernove de tip II, categorisite pe baza curbelor luminoase—grafice ale luminozității în raport cu timpul—din urma exploziei. Supernovele de tip II-L prezintă o scădere liniară a curbei luminoase, pe când cele de tip II-P prezintă o perioadă de scădere lentă (un „platou”), urmată de o scădere normală.","url":"https://ro.wikipedia.org/wiki/Supernov%C4%83_de_tip_II","thumbnail_url":"https://upload.wikimedia.org/wikipedia/commons/thumb/5/50/HST_SN_1987A_20th_anniversary.jpg/150px-HST_SN_1987A_20th_anniversary.jpg"},{"id":"564478","type":"good","language_code":"ro","title":"JLS","summary":"JLS (prescurtarea pentru: Jack  f.lucaboss the Lad Swings) a fost un grup muzical britanic, devenit cunoscut prin intermediul spectacolului televizat The X Factor în anul 2008. Formația a câștigat locul secund în cadrul seriei de emisiuni live, fiind depășită de interpreta Alexandra Burke. Componenții grupului au fost Aston Merrygold, Marvin Humes, Jonathan JB Gill și Oritsé Williams.În urma succesului înregistrat în cadrul emisiunii The X Factor, JLS a semnat un contract cu casa de discuri Epic Records, prin intermediul căreia a fost promovat albumul de debut. Primul disc single al formației, „Beat Again” a debutat pe locul 1 în clasamentul oficial al Regatului Unit, obținând poziționări notabile și în ierarhiile irlandeze sau românești. Cel de-al doilea extras pe single, „Everybody in Love” a fost lansat la începutul lunii noiembrie 2009, clasându-se tot pe aceeași poziție.Albumul de debut al formației a fost lansat pe 9 noiembrie 2009, și s-a vândut în peste un milion de exemplare numai în Regatul Unite. JLS a câștigat mai multe premii printre care „cel mai bun grup debutant britanic” și „cel mai bun single” („Beat Again”) la Premiile BRIT 2010 și cinci premii MOBO, ultimul fiind obținut în 2012 la categoria cel mai bun videoclip pentru piesa „Do You Feel What I Feel?”. A primit titlul de „cea mai prolifică formație” pentru doi ani consecutiv, în 2011 și 2012.În 2010, JLS a semnat un contract pentru SUA cu casa de discuri Jive Records, lansând „Everybody in Love” ca single de debut în Statele Unite. Acesta nu a intrat în topurile americane. \"The Club Is Alive\", principala piesă de pe cel de-al doilea album al lor, Outta This World, a fost lansat în Regatul Unit în iulie 2010, fiind a treia piesă care se clasează pe primul loc în UK Singles Chart, urmat de un al patrulea \"Love You More\", melodia oficială a Children in Need din 2010. Al cincilea și ultimul a fost \"She Makes Me Wanna\", în colaborare cu Dev. Albumul și single-ul de debut au intrat în top zece cele mai bine vândute melodii și albume ale concursului X Factor. În 2013 formația era a șasea cea mai bogată din Regatul Unit, cu 6 milioane de lire sterline pe membru, cu un total de 24 de milioane de £. JLS s-a destrămat oficial pe 22 decembrie 2013.JLS a vândut peste 6 milioane de albume numai în Regatul Unit și mai mult de zece milioane la nivel mondial.","url":"https://ro.wikipedia.org/wiki/JLS","thumbnail_url":"https://upload.wikimedia.org/wikipedia/commons/thumb/7/7c/JLS_KISS-FM_Chicago_2010-04-20_Photo-by-Adam-Bielawski.jpg/150px-JLS_KISS-FM_Chicago_2010-04-20_Photo-by-Adam-Bielawski.jpg"},{"id":"567","type":"good","language_code":"ro","title":"Italia","summary":"Italia (scris și pronunțat la fel și în limba italiană: iˈtaːlja), oficial Republica italiană (in italiană Repubblica italiana), este un stat unitar, republică parlamentară, aflat în Europa de Sud. Ea acoperă o arie de 301.338 km² și are o climă temperată; datorită formei părții sale continentale, este denumită pe plan intern lo Stivale („Cizma”). Cu 61 de milioane de locuitori, este a cincea cea mai populată țară a Europei. Italia este o țară dezvoltată și are a treia cea mai mare economie din zona Euro și a opta din lume după PIB nominal.Din vremurile antice, culturile etruscă, Magna Graecia și altele au înflorit pe teritoriul actual al Italiei, până când au fost în cele din urmă absorbite de Roma, care timp de secole a rămas centrul politic și religios al civilizației occidentale, capitala Imperiului Roman și apoi centrul creștinismului. În Evul Mediu Întunecat, Peninsula Italică s-a confruntat cu dezastruoase invazii ale triburilor barbare, dar începând cu secolul al XI-lea, numeroase orașe-stat italiene⁠(en) au început să înflorească practicând navigație, comerț și întreținând instituții bancare (capitalismul modern își are originile în Italia medievală). Mai ales în timpul Renașterii, cultura italiană a înflorit, producând cărturari, artiști și polimați ca Leonardo da Vinci, Galileo, Michelangelo și Machiavelli. Exploratorii italieni ca Marco Polo, Columb și Vespucci au descoperit noi rute către Orientul Îndepărtat și către Lumea Nouă, contribuind la epoca marilor descoperiri pentru europeni. Totuși, Italia a rămas fragmentată în numeroase state aflate în război unele cu celelalte de-a lungul întregii Epoci Medievale, ceea ce le-a făcut să cadă ușor pradă marilor puteri europene, ca Spania, Franța, și apoi Austria. Italia va intra astfel într-o lungă perioadă de declin până la jumătatea secolului al XIX-lea.După diferite tentative nereușite, războaiele al doilea și al treilea⁠(en) pentru independența Italiei s-au soldat cu unificarea unei mari părți din Italia actuală între 1859–1866. Începând cu sfârșitul secolului al XIX-lea și până la începutul secolului al XX-lea, noul Regat al Italiei s-a industrializat rapid și și-a format un imperiu colonial, devenind Mare Putere. Italia sudică și rurală au rămas în mare parte însă excluse de la industrializare, alimentând o diaspora⁠(en) mare și influentă. În ciuda victoriei din Primul Război Mondial, Italia a intrat într-o perioadă de criză economică și agitație socială, care a favorizat apariția unei dictaturi fasciste în 1922. Participarea ulterioară la al Doilea Război Mondial de partea Axei s-a sfârșit cu o înfrângere militară, distrugere economică și un război civil. În anii care au urmat, Italia a abolit monarhia, a restaurat democrația și s-a bucurat de o explozie economică⁠(en), devenind astfel una dintre cele mai dezvoltate țări și a cincea economie a lumii până în 1990.Italia joacă un rol de frunte în afacerile militare, culturale și diplomatice mondiale și este astfel considerată a fi o putere regională majoră. Italia este unul dintre membrii fondatori și unul dintre membrii de frunte ai Uniunii Europene, fiind membră și a mai multor instituții internaționale, între care ONU, NATO, OCDE, OSCE, OMC, DAC⁠(en), G4⁠(en), G6⁠(en), G7, G8, G10⁠(en), G20, a Uniunii Mediteranei, a Consiliului Europei, a Inițiativei Central-Europene,ASEM și a Uniting for Consensus⁠(en).","url":"https://ro.wikipedia.org/wiki/Italia","thumbnail_url":"https://upload.wikimedia.org/wikipedia/commons/thumb/0/03/Flag_of_Italy.svg/150px-Flag_of_Italy.svg.png"},{"id":"573501","type":"good","language_code":"ro","title":"Beat Again","summary":"„Beat Again” este un cântec al formației britanice JLS. Acesta constituie primul single al grupului lansat după ocuparea locului secund în cadrul emisiunii-concurs The X Factor. Trimis posturilor de radio pe data de 8 mai 2009, cântecul a devenit și principalul extras pe single al albumului de debut al formației, JLS. Comercializarea discului single a debutat pe data de 13 iulie 2009.Înregistrarea a beneficiat o campanie de promovare și de un videoclip regizat de echipa Max & Dania. „Beat Again” a primit în general recenzii favorabile din partea criticilor muzicali, Digital Spy fiind de părere că „este cu mult mai interesant decât 99% dintre discurile single lansate de un artist afiliat la X Factor”. Cântecul a fost preluat de interpreta Little Boots și de o fostă prietenă a componentului Marvin Humes, care a adaptat sensul versurilor, prin acestea făcând referire la relația lor.Cântecul a debutat pe locul 1 în clasamentul UK Singles Chart, înregistrând vânzări de peste 100.000 de exemplare într-o singură săptămână. Compoziția s-a bucurat de succes și în alte teritorii europene, clasându-se în top 10 în țări precum Bulgaria, Irlanda, Macedonia sau România. De asemenea, „Beat Again” a câștigat un trofeu Mobo Awards în anul 2009, la categoria „Cel mai bun cântec” și o statuetă BRIT Awards în anul 2010, la categoria „Cel mai bun single Britanic”.","url":"https://ro.wikipedia.org/wiki/Beat_Again","thumbnail_url":null},{"id":"574393","type":"good","language_code":"ro","title":"Everybody in Love","summary":"„Everybody in Love” este un cântec al formației britanice JLS. Acesta a fost compus de J.R. Rotem și a fost inclus pe materialul discografic de debut al grupului, JLS. Piesa a avut premiera la posturile de radio din Regatul Unit pe data de 14 septembrie, fiind lansată sub titulatura de cel de-al doilea single al albumului. „Everybody in Love” este și primul single de pe album ce beneficiază de promovare în Statele Unite ale Americii.Înregistrarea a beneficiat o campanie de promovare și de un videoclip regizat de Marcus Raboy și filmat în Los Angeles, California. „Everybody in Love” a primit în general recenzii favorabile din partea criticilor muzicali de specialitate, însă a fost blamat pentru lipsa de originalitate pe care o afișează. Piesa a fost interpretată de două ori în emisiunea-concurs The X Factor, prima reprezentație fiind realizată pentru a coincide cu lansarea compoziției în format digital, pe data de 1 noiembrie 2009.Cântecul a debutat pe locul 1 în UK Singles Chart, reușind să câștige aceeași poziție în ierarhiile celor mai difuzate piese, celor mai bine vândute descărcări digitale și în lista cântecelor R&B din Regatul Unit. Prezențe notabile au fost înregistrate și în Estonia sau Irlanda. După lansarea în America de Nord, „Everybody in Love” a activat într-un număr restrâns de ierarhii, cea mai notabilă poziționare fiind înregistrată în Billboard Pop Songs, unde a devenit un șlagăr de top 40.","url":"https://ro.wikipedia.org/wiki/Everybody_in_Love","thumbnail_url":null},{"id":"574627","type":"good","language_code":"ro","title":"...Baby One More Time","summary":"...Baby One More Time este albumul de debut al cântăreței americane Britney Spears, lansat la 12 ianuarie 1999 sub egida casei de discuri Jive Records. În luna iunie a anului 1997, Spears negocia alături de managerul Lou Pearlman pentru a se alătura grupului pop feminin Innosense. În această perioadă, mama artistei, Lynne Spears, i-a trimis o casetă audio prietenului de familie și avocatului de vedete Larry Rudolph, cerându-i o părere cu privire la modul în care cântă. Rudolph și-a manifestat interesul și s-a decis ulterior să o prezinte pe Spears la diferite companii de înregistrări. De cele mai multe ori, acesta le trimitea câte o casetă audio cu solista, cântând peste o piesă karaoke a lui Whitney Houston, precum și o variantă demonstrativă al unei melodii nefolosite a lui Toni Braxton. Casa de discuri Jive Records s-a dovedit interesată și au stabilit ca Spears să lucreze alături de producătorul Eric Foster White. După ce au ascultat materialul înregistrat, Jive i-a oferit cântăreței un contract pentru mai multe albume de studio.\nSpears a călătorit în Suedia pentru a lucra alături de diferiți producători, precum Max Martin, Denniz Pop și Rami Yacoub. Martin i-a prezentat solistei și managementului acesteia o piesă intitulată „Hit Me Baby One More Time”, compusă inițial pentru formația R&B americană TLC; cu toate acestea, trupa a respins cântecul. Spears a afirmat mai târziu că s-a simțit încântată atunci când a auzit melodia pentru prima oară, și a știut că va deveni un succes. Până în iunie 1998, albumul a fost finalizat, iar în luna octombrie, a avut loc lansarea single-ului de debut, „...Baby One More Time”. Cântecul a obținut succes comercial pe plan global, ocupând locul unu în clasamentul fiecărei țări în care a apărut. A fost cel mai bine vândut disc single al anului 1999 în Regatul Unit, și este în prezent unul dintre cele mai bine vândute single-uri din toate timpurile, comercializându-se în peste 10 milioane de exemplare în întreaga lume.\nDupă lansare, albumul a primit recenzii mixte din partea criticilor de specialitate, majoritatea considerându-l prostesc și prematur. Cu toate acestea, ...Baby One More Time a avut parte de un succes comercial considerabil, debutând în fruntea clasamentelor Billboard 200, Canadian Albums Chart, și ocupând, de asemenea, un loc în top cinci în ierarhiile din peste 10 țări. Materialul a fost premiat cu numeroase discuri de aur și de platină în întreaga lume. În Statele Unite, albumul a primit paisprezece discuri de platină (echivalentul unui disc de diamant) din partea Recording Industry Association of America (RIAA), denotând expedierea a peste 14 milioane de exemplare în națiune. Din această sumă, Nielsen SoundScan recunoaște 10,6 milioane de copii vândute. ...Baby One More Time este cel mai de succes album a lui Britney Spears, înregistrând vânzări de peste 25 de milioane de exemplare pe plan global, fiind în mod concomitent unul dintre cele mai bine vândute albume din istorie.\nPe lângă „...Baby One More Time”, alte patru cântece au fost lansate ca discuri single: „Sometimes”, „(You Drive Me) Crazy”, „Born to Make You Happy” și „From the Bottom of My Broken Heart”. Spears a promovat albumul prin numeroase interviuri și interpretări televizate. De asemenea, Spears a pornit în primul ei turneu de concerte, intitulat ...Baby One More Time Tour în anul 1999. Seria de concerte a fost mai apoi prelungită cu încă un turneu, intitulat Crazy 2k Tour. Albumul i-a oferit lui Spears două nominalizări Grammy la cea de-a 42-a ediție a galei de premii (2000): o nominalizare la categoria „Cel mai bun artist nou”, precum și o nominalizare la categoria „Cea mai bună interpretare pop feminină” pentru cântecul „...Baby One More Time”.","url":"https://ro.wikipedia.org/wiki/...Baby_One_More_Time","thumbnail_url":null},{"id":"575160","type":"good","language_code":"ro","title":"Sasha Grey","summary":"Sasha Grey (născută Marina Ann Hantzis pe 14 martie 1988 în Sacramento, California) este o fostă actriță porno de origine americană, cunoscută și pentru activitatea sa în cinematografie, modelling și muzică. Este membră a formației de muzică industrial aTelecine.\nLa 18 ani Sasha se mută din Sacramento în Los Angeles și începe să joace în filme porno. A fost nominalizată în cadrul premiilor AVN Awards în 2007, 2008 și 2010, primind premiul XRCO de „cea mai bună starletă” în 2007. Pe lângă industria pornografică, Sasha a lucrat și ca manechin. În 2009 a fost lansat filmul Confesiunea unei prostituate (engleză The Girlfriend Experience), în care Grey joacă rolul principal. În 2013 actrița publică prima ei carte, The Juliette Society.\nÎn 2009 Sasha declară pentru jurnalul Rolling Stone că este logodită cu regizorul Ian Cinnamon. Pe 8 aprilie 2011 anunță, pe pagina sa de Facebook, că își încheie cariera de actriță porno.","url":"https://ro.wikipedia.org/wiki/Sasha_Grey","thumbnail_url":"https://upload.wikimedia.org/wikipedia/commons/thumb/3/31/Sasha_Grey_%40_AVN_Adult_Entertainment_Expo_2009_01.jpg/150px-Sasha_Grey_%40_AVN_Adult_Entertainment_Expo_2009_01.jpg"},{"id":"575754","type":"good","language_code":"ro","title":"The Fame Monster","summary":"The Fame Monster este o versiune reeditată a albumului de debut al cântăreței americane Lady Gaga, The Fame (2008), lansată la 18 noiembrie 2009 sub egida Interscope Records. S-a stabilit inițial ca The Fame Monster să fie versiunea deluxe a unei relansări a albumului The Fame, însă casa de discuri Interscope a decis să lanseze cele opt cântece noi drept un extended play în unele țări. Decizia a fost luată, de asemenea, datorită faptului că Gaga a considerat că o relansare ar fi mult prea costisitoare, iar albumele au concepte diferite, descriindu-le ca fiind ying și yang. Versiunea deluxe reprezintă un album dublu ce conține cele opt noi cântece pe primul disc, și albumul The Fame pe cel de-al doilea disc. O ediție super deluxe a albumului The Fame Monster ce include produse suplimentare, notabil o șuviță a unei peruci a cântăreței, a fost lansată la 15 decembrie 2009.\nDin punct de vedere muzical, The Fame Monster este un album pop cu influențe din muzica disco, glam rock și synthpop a anilor '70 și '80, industrial și gothică. Inspirația din spatele materialului a venit și din spectacolele de modă și podiumuri. Potrivit solistei, albumul vorbește despre partea întunecată a faimei, fiind exprimată în versuri prin metafora unui monstru. Fotografiile folosite pentru copertă au fost realizate de Hedi Slimane și au o temă gotică. Imaginile au fost refuzate inițial de către compania de înregistrări, însă Gaga i-a convins într-un final a-i permite să le folosească. \nThe Fame Monster a obținut recenzii pozitive din partea criticilor de specialitate. În unele țări, albumul a activat în clasamente alături de The Fame, ajungând pe prima poziție a topurilor din Regatul Unit, Australia, Austria, Belgia, Finlanda, Germania, Irlanda, Noua Zeelandă, Polonia și Elveția. În Statele Unite, materialul discografic a ocupat locul cinci în ierarhia Billboard 200 și s-a clasat pe locul întâi în clasamentul topul pentru albume dance/electronice. The Fame Monster a obținut numeroase premii de la lansarea sa. Acesta a primit un total de șase nominalizări la cea de-a 53-a ediție a premiilor Grammy, inclusiv cea de-a doua nominalizare consecutivă la premiul Grammy pentru albumul anului, și câștigând premiul Grammy pentru cel mai bun album pop vocal.\nPrimul disc single extras de pe album, „Bad Romance”, a fost un succes comercial, clasându-se pe prima poziție a topurilor din peste 20 de țări din întreaga lume, în timp ce în Statele Unite, a ajuns pe locul doi în clasamentul Billboard Hot 100. Următoarele single-uri, „Telephone” și „Alejandro” au fost de succes, devenind șlagăre de top 10 în numeroase țări din întreaga lume. „Dance in the Dark” a fost lansat ca single în câteva țări, obținând un succes moderat în clasamente.","url":"https://ro.wikipedia.org/wiki/The_Fame_Monster","thumbnail_url":null},{"id":"57752","type":"good","language_code":"ro","title":"Remetea, Harghita","summary":"Remetea (în maghiară Gyergyóremete, în traducere „Remetea Giurgeului”) este satul de reședință al comunei cu același nume din județul Harghita, Transilvania, România.","url":"https://ro.wikipedia.org/wiki/Remetea,_Harghita","thumbnail_url":"https://upload.wikimedia.org/wikipedia/commons/thumb/f/f8/Remeteahr1.jpg/150px-Remeteahr1.jpg"},{"id":"578062","type":"good","language_code":"ro","title":"Lucian Sânmărtean","summary":"Lucian Iulian Sănmărtean (n. 13 martie 1980, Bistrița, România) este un fotbalist român retras din activitate. A debutat în fotbalul profesionist la echipa Gloria Bistrița în sezonul de Divizia A 1998-1999. A mai jucat pentru Panathinaikos FC (a fost cumpărat de la Gloria Bistrița cu 600.000 €) și pentru FC Utrecht. A plecat de la FC Utrecht în septembrie 2008 din cauza accidentărilor. În februarie 2009 a semnat un contract cu Gloria Bistrița, după care în ianuarie 2010 s-a transferat la FC Vaslui, echipă pentru care a jucat 4 ani înainte de a fi desființată, moment când a trecut la Steaua București. Este considerat un bun pasator și dribleur. A jucat trei meciuri la națională pe când activa la Gloria Bistrița, urmând să fie chemat din nou după opt ani. Este considerat de antrenorul Ioan Ovidiu Sabău ca cel mai talentat jucător român de la Hagi încoace. Cariera sa a fost însă marcată de accidentări care i-au oprit ascensiunea în fotbalul mare, astfel că a atins apogeul carierei abia la 34 de ani, puțin înainte de a se retrage.","url":"https://ro.wikipedia.org/wiki/Lucian_S%C3%A2nm%C4%83rtean","thumbnail_url":"https://upload.wikimedia.org/wikipedia/commons/thumb/a/a9/Lucian_S%C3%A2nm%C4%83rtean_%282007%29.jpg/150px-Lucian_S%C3%A2nm%C4%83rtean_%282007%29.jpg"},{"id":"57899","type":"good","language_code":"ro","title":"Pantelimon","summary":"Pantelimon este un oraș în județul Ilfov, Muntenia, România. Localitatea se află pe malul stâng al râului Colentina, în vecinătatea estică a municipiului București, la ieșirea către Călărași, fiind un oraș-satelit al Capitalei. Conform recensământului din anul 2011, Pantelimon are o populație de 25.596 de locuitori. Dintre orașele județului Ilfov, este cel mai întins ca suprafață, și al doilea ca populație după Voluntari.\nOrașul a purtat în trecut și denumirile de Obilești și Florești înainte de a-și stabili denumirea actuală, după numele unei mănăstiri care a deținut o parte din moaștele Sfântului Pantelimon. O parte din vechiul sat a fost inclusă în municipiul București, dar restul, devenit oraș, a continuat să se extindă către est.\nLocuit în majoritate de români, cu o mică minoritate de romi, orașul este integrat din punct de vedere economic cu Bucureștiul, în el funcționând însă și unele companii locale, active mai ales în industria alimentară. Principalul monument istoric și punct de atracție turistică îl constituie mănăstirea Cernica din sud-estul orașului.\nPantelimonul este traversat de două axe principale de transport rutier, DN3 și centura Bucureștiului. Este traversat și de calea ferată București–Constanța, pe care are și o gară, deși legăturile feroviare, ca și cele aeriene, sunt asigurate de infrastructura Bucureștiului.","url":"https://ro.wikipedia.org/wiki/Pantelimon","thumbnail_url":"https://upload.wikimedia.org/wikipedia/commons/thumb/8/89/RO_IF_Pantelimon_Lebada_island.jpg/150px-RO_IF_Pantelimon_Lebada_island.jpg"},{"id":"582166","type":"good","language_code":"ro","title":"Lee Harvey Oswald","summary":"Lee Harvey Oswald (n. 18 octombrie 1939, Orleans Parish⁠(d), Louisiana, SUA – d. 24 noiembrie 1963, Dallas, Texas, SUA) a fost, după cum arată cinci anchete guvernamentale, asasinul Președintelui SUA John F. Kennedy, care a fost împușcat mortal la 22 noiembrie 1963, în Dallas, Texas.\nPușcaș marin în Marina SUA, Oswald a dezertat și a fugit în URSS în octombrie 1959. A trăit în Uniunea Sovietică până în iunie 1962, când s-a întors în Statele Unite. Oswald a fost arestat inițial sub suspiciunea de a-l fi ucis pe polițistul J. D. Tippit din Dallas, la 45 de minute după ce a avut loc asasinarea Președintelui. După aceea a devenit suspect chiar de asasinarea Președintelui Kennedy, dar Oswald a negat responsabilitatea pentru ambele crime spunând că e luat drept țap ispășitor. Două zile mai târziu, la 24 noiembrie 1963, în timp ce era transferat de la arestul municipal la închisoarea districtuală, Oswald a fost împușcat mortal de Jack Ruby într-un eveniment surprins în transmisiune directă la televiziune.\nÎn 1964, comisia Warren a concluzionat că Lee Harvey Oswald a acționat singur în ceea ce privește asasinarea Președintelui Kennedy, concluzie la care se ajunsese și în urma unor anchete anterioare ale FBI, Serviciilor Secrete și ale poliției din Dallas.În ciuda dovezilor judiciare și balistice și a mărturiilor privind teoria asasinului unic, sondajele de opinie publică luate de-a lungul anilor arată că o mare parte din americani cred că Oswald nu a acționat singur, ci a conspirat cu alții pentru a asasina președintele, făcându-și apariția numeroase teorii ale conspirației. În 1979, House Select Committee on Assassinations a conchis că Oswald a tras gloanțele fatale lui Kennedy, dar concluziile trase au fost diferite de cele din investigațiile precedente. A fost precizat faptul că „dovezile acustice arată o mare probabilitate ca doi oameni să fi tras în președinte.” Dovezile au fost considerate neconcludente.","url":"https://ro.wikipedia.org/wiki/Lee_Harvey_Oswald","thumbnail_url":"https://upload.wikimedia.org/wikipedia/commons/thumb/b/b9/Lee_Harvey_Oswald_arrest_card_1963-crop.jpg/150px-Lee_Harvey_Oswald_arrest_card_1963-crop.jpg"},{"id":"583072","type":"good","language_code":"ro","title":"Blackout (album de Britney Spears)","summary":"Blackout este cel de-al cincilea album de studio al cântăreței americane Britney Spears, lansat la 25 octombrie 2007 sub egida casei de discuri Jive Records. Artista a început să planifice proiectul în anul 2006, căutând o revenire în cariera ei muzicală după lansarea celui de-al patrulea album de studio, In the Zone (2003). Activitatea a continuat și în anul 2007, în timpul unei perioade în care problemele personale ale lui Spears au fost foarte mediatizate și au primit mai multă atenție decât eforturile profesionale, perioadă în care mass-media a relatat numeroasele cazuri de comportament haotic și instabil, precum și divorțul de Kevin Federline.\nAlbumul Blackout a reprezentat o abatere de la stilul muzical pe care Spears l-a adoptat pentru materialele anterioare, încorporând un ton întunecat și atmosferic în ceea ce privește direcția muzicală și versurile cântecelor. Solista a colaborat cu producători precum Danja, Bloodshy & Avant, Sean Garrett, și The Neptunes în mai multe studiouri de înregistrare din Statele Unite, precum și la reședința sa din Los Angeles, având intenția de a crea muzică energică și cu un tempo rapid. Contribuțiile acestora au rezultat într-un material discografic încadrat preponderent în genurile muzicale dance-pop și electropop, cu influențe din muzica euro disco și dubstep. Versurile cântecelor gravitează în jurul unor subiecte precum dragostea, faima, controversele din mass-media, sexul, precum și clubul.\nÎn urma lansării sale, Blackout a primit, în general, recenzii pozitive din partea criticilor de specialitate, unii dintre ei considerându-l cel mai progresiv și consistent material al artistei. Publicația The Times l-a numit al cincilea cel mai bun album pop al deceniului. Lansarea lui Blackout a fost inițial programată la data de 13 noiembrie în Statele Unite, însă din cauza unor piese care au ajuns pe Internet în mod ilegal, data lansării a fost grăbită și mutată mai devreme. S-a preconizat că albumul va debuta pe prima poziție a clasamentului Billboard 200 din Statele Unite; cu toate acestea, în urma unei schimbări de regulament a clasamentului în ultimul moment, Blackout a debutat pe locul doi, înregistrând vânzări de 290.000 de exemplare în prima săptămână. În consecință, este primul album de studio a lui Spears care nu reușește să se ajungă pe primul loc în Statele Unite. În ciuda acestui fapt, Blackout a fost premiat cu discul de platină de către Recording Industry Association of America (RIAA) pentru depășirea pragului de un milion de copii vândute. Materialul s-a clasat în top cinci în alte șapte ierarhii internaționale, și a obținut, de asemenea, discuri de aur și de platină pe plan mondial.\nTrei cântece de pe album au contribuit la promovarea acestuia, fiind lansate drept discuri single. „Gimme More”, primul extras pe single de pe Blackout, s-a clasat pe locul trei în topul Billboard Hot 100 din Statele Unite. Următoarele single-uri, „Piece of Me” și „Break the Ice”, au ajuns pe locurile 18 și, respectiv, 43 în Billboard Hot 100. Spre deosebire de albumele anterioare, Blackout nu a avut parte de o promovare intensă, singura apariție televizată a artistei fiind interpretarea piesei „Gimme More” la ediția din 2007 a premiilor MTV Video Music Awards, spectacol care a primit critici aspre atât din partea publicului, cât și din partea criticilor. În anul 2012, albumul a fost inclus în arhiva și librăria muzeului Rock and Roll Hall of Fame.","url":"https://ro.wikipedia.org/wiki/Blackout_(album_de_Britney_Spears)","thumbnail_url":null},{"id":"583650","type":"good","language_code":"ro","title":"Colbie Caillat","summary":"Colbie Marie Caillat (n. 28 mai 1985 în Newbury Park, California, Statele Unite ale Americii), mai cunoscută sub numele de Colbie Caillat, este o cântăreață, textieră și chitaristă americană. Ea a devenit cunoscută prin intermediul paginii sale de pe website-ul MySpace, unde solista posta diverse interpretări. După ce a obținut un contract de promovare, cântăreața a lansat înregistrarea „Bubbly”, care a devenit în scurt timp un șlagăr la nivel mondial, fiind comercializat în peste 2,6 milioane de exemplare doar în țara natală a cântăreței. Albumul de debut al artistei, intitulat Coco, a fost lansat în vara anului 2007, primind un dublu disc de platină în Statele Unite ale Americii. Următoarele discuri single — „Realize” și „The Little Things” — au crescut popularitatea materialului de proveniență, ajutându-l să rămână în clasamentele de specialitate pentru mai multe săptămâni consecutive.Cel de-al doilea album de studio al lui Caillat, Breakthrough, a fost lansat în august 2009, urmând să ocupe locul 1 în ierarhia Billboard 200 la doar șapte zile de la startul comercializării. Materialul a fost precedat de promovarea șlagărului „Fallin' for You”, care s-a bucurat de numeroase aprecierii și de vânzări ridicate. Pentru a crește notorietatea discului Breakthrough, solista a început un turneu de promovare. Turneul a dat roade, albumul fiind nominalizat în 2010 la Premiile Grammy la categoria „Cel mai bun album de muzică pop”. All of You — cel de-al treilea material discografic de studio al solistei a fost lansat în iunie 2011 și s-a bucurat de succes comercial, fiind promovat printr-o serie de concerte și trei extrase pe single, printre care și șlagărul „Brighter Then the Sun”, care a primit discul de platină în Statele Unite ale Americii. Un album de Crăciun, Christmas in the Sand, urmează a fi comercializat la finele anului 2012.A vândut peste șase milioane de albume și peste zece milioane de cântece la nivel mondial. În 2009, revista Billboard a clasat-o pe locul nouăzeci și patru în topul artiștilor cu cele mai bine vândute discuri în perioada 2000 – 2009. Majoritatea cântecelor interpretate de artistă sunt compoziții proprii, muzica lui Caillat fiind construită în principal pe acustică. De asemenea, temele abordate de Caillat au fost felicitate de o serie de critici.","url":"https://ro.wikipedia.org/wiki/Colbie_Caillat","thumbnail_url":"https://upload.wikimedia.org/wikipedia/commons/thumb/3/36/Colbie_Caillat_Malibu_Inn.jpg/150px-Colbie_Caillat_Malibu_Inn.jpg"},{"id":"583689","type":"good","language_code":"ro","title":"Circus","summary":"Termenul „Circus” se poate referi la:\n\nCircus (album de Britney Spears)\nGenul taxonomic de păsări Circus  din care face parte și eretele","url":"https://ro.wikipedia.org/wiki/Circus","thumbnail_url":null},{"id":"584048","type":"good","language_code":"ro","title":"We Ride","summary":"„We Ride” este un cântec al interpretei barbadiene Rihanna. Acesta a fost compus de Stargate și inclus pe cel de-al doilea material discografic de studio al artistei, A Girl Like Me, lansat în prima jumătate a anului 2006. Înregistrarea a fost lansată ca cel de-al treilea extras pe single al albumului amintit în luna august a aceluiași an, ea fiind comercializată atât în format digital, cât și în format CD.Lansat la dorința artistei, datorită numărului ridicat de descărcări digitale, cântecul a beneficiat de un videoclip regizat de frecventul colaborator al Rihannei, Anthony Mandler (filmat în Miami, Florida) și de o campanie de promovare adiacentă. Majoritatea criticilor albumului de proveniență au ocolit înregistrarea în recenziile realizate, însă publicații sau website-uri precum Allmusic, Slant Magazine ori The Washington Post, au felicitat influențele de muzică hip-hop ale compoziției.Spre deosebire de predecesoarele sale — „SOS” și „Unfaithful” — „We Ride” a înregistrat clasări dezamăgitoare pe teritoriul american, nereușind să intre în primele o sută de trepte ale clasamentelor din Canada și S.U.A., fiind singurul single din întreaga carieră artistică a interpretei ce nu activează în Billboard Hot 100. Cu toate acestea, compoziția a ocupat locul întâi în ierarhiile ce compilează muzica dance din ultima regiune menționată și a câștigat poziționări notabile în Europa și Oceania, devenind un șlagăr de top 10 în Finlanda și Noua Zeelandă.","url":"https://ro.wikipedia.org/wiki/We_Ride","thumbnail_url":null},{"id":"584984","type":"good","language_code":"ro","title":"Telephone","summary":"„Telephone” este un cântec al interpretei americane Lady Gaga realizat în colaborare cu artista americană Beyoncé. Compus de Gaga, Rodney Jerkins, LaShawn Daniels, Lazonate Franklin și Beyoncé, piesa este inspirată de teama de asfixie a solistei. Cântăreața a explicat că versurile în care aceasta preferă să se relaxeze pe ringul de dans decât să îi răspundă la telefon iubitului ei sunt o metaforă, iar telefonul reprezintă frica de a nu lucra îndeajuns de mult pentru a fi de succes. În mod inițial, Gaga a compus cântecul pentru Britney Spears, aceasta înregistrând o variantă demonstrativă. Din punct de vedere muzical, „Telephone” conține un post-refren lung, un vers rap și voci ale unor operatori care anunță că linia telefonică nu este disponibilă. Beyoncé apare în mijlocul piesei, cântând versurile rapid, acompaniată de beat-urile duble.\nCântecul a primit recenzii pozitive din partea criticilor de specialitate, considerând „Telephone” o piesă ce iese în evidență din extended play-ul The Fame Monster. Single-ul a primit o nominalizare pentru un premiu Grammy la categoria „Cea mai bună colaborare pop vocală” în 2011. În urma lansării albumului, „Telephone” s-a clasat în topurile din Statele Unite, Australia, Canada, Olanda, Noua Zeelandă, Suedia și Ungaria datorită descărcărilor digitale. Cântecul a înregistrat un succes deosebit în Europa, ocupând prima poziție a clasamentelor din Belgia, Danemarca, Irlanda, Norvegia, Regatul Unit și Ungaria. Potrivit International Federation of the Phonographic Industry, single-ul s-a vândut în 7.4 milioane de exemplare digitale în toată lumea în 2010, devenind unul dintre cele mai bine vândute single-uri ale lui Gaga.Videoclipul muzical al cântecului a reprezentat o continuare a videoclipului piesei „Paparazzi” din 2009, fiind filmat drept un scurtmetraj. După ce Gaga este eliberată din închisoare de Beyoncé, cele două merg la un restaurant și otrăvesc oaspeții cu micul dejun. În urma crimei, acestea scapă și ajung într-o urmărire a poliției de mare viteză. Videoclipul conține referințe către Quentin Tarantino și filmele lui: Pulp Fiction (1994) și Kill Bill: Volumul 1 (2003). Videoclipul a primit, în general, recenzii pozitive din partea criticilor de specialitate. Acesta a primit trei nominalizări la ediția din 2010 a MTV Video Music Awards, inclusiv o nominalizare la categoria „Videoclipul anului”. În ianuarie 2015, revista Billboard a numit „Telephone” ca fiind cel mai bun videoclip din prima jumătate a deceniului. În memoria prietenului lui Gaga, Alexander McQueen, aceasta a cântat o versiune acustică a piesei, mixată cu „Dance in the Dark”, la ediția din 2010 a premiilor Brit. Single-ul a fost, de asemenea, adăugat în lista cântecelor pentru turneele The Monster Ball Tour în 2010, Born This Way Ball în 2010, ArtRave: The Artpop Ball în 2014, și Joanne World Tour în 2017.","url":"https://ro.wikipedia.org/wiki/Telephone","thumbnail_url":null},{"id":"587887","type":"good","language_code":"ro","title":"Autostrada A3","summary":"Denumira Autostrada A3 se poate referi la unul din mai multe drumuri din diverse țări:\n\nAutostrada A3 din Bulgaria\nAutostrada A3 din Croația\nAutostrada A3 din Polonia\nAutostrada A3 din România","url":"https://ro.wikipedia.org/wiki/Autostrada_A3","thumbnail_url":null},{"id":"596122","type":"good","language_code":"ro","title":"A doua împărțire a Poloniei","summary":"A doua împărțire a Poloniei a avut loc în 1793 și a fost a doua dintre trei divizări care au pus capăt existenței Comunității Polono-Lituaniene în 1795. Această a doua împărțire a avut loc în urma Războiului de Apărare a Constituției și a Confederației de la Targowica din 1792. Împărțirea a fost hotărâtă de Imperiul Rus și de Regatul Prusiei și a fost ratificată de Sejmul Poloniei în 1793.","url":"https://ro.wikipedia.org/wiki/A_doua_%C3%AEmp%C4%83r%C8%9Bire_a_Poloniei","thumbnail_url":"https://upload.wikimedia.org/wikipedia/commons/thumb/5/52/Traktat_rozbiorowy.jpg/150px-Traktat_rozbiorowy.jpg"},{"id":"602008","type":"good","language_code":"ro","title":"Războiul de Independență al Greciei","summary":"Războiul de Independență al Greciei, cunoscut și ca Revoluția greacă, (în limbile greacă: Ελληνική Επανάσταση Elliniki Epanastasi; turcă otomană: يونان عصياني Yunan İsyanı) a fost declanșat de revoluționarii greci și s-a desfășurat între anii 1821–1829. Revoluționarii au beneficiat într-o etapă mai târzie a războiului de sprijinul unor puteri europene, iar Imperiul Otoman a fost sprijinit de vasalii săi, Egiptul și într-o oarecare măsură Vilaietul Tunisia.\nDupă cucerirea Imperiul Bizantin de către Imperiul Otoman, cea mai mare parte a Greciei a trecut sub stăpânire turcă. De-a lungul acestei stăpâniri au avut loc numeroase rebeliuni ale grecilor, care încercau să-și recapete independența. În 1814 a fost înființată o organizație secretă numită Eteria (Philiki Etairea, în traducere „Societatea prietenilor”), care avea ca obiectiv declarat eliberarea Greciei. Eteria a plănuit lansarea unor revolte în Peloponez, Principatele Dunărene și Constantinopole. Prima dintre aceste rebeliuni a început la 6 martie 1821 în Țara Românească, dar a fost rapid înăbușită de otomani. Evenimentele de la nordul Dunării i-a făcut pe grecii din Peloponez să declanșeze acțiunea lor revoluționară pe 17 martie 1821, când locuitorii din Peninsula Mani au declarat război Imperiului Otoman. Până la sfârșitul aceleiași luni, întregul Peloponez era cuprins de revolta împotriva turcilor. În octombrie 1821, grecii conduși de Theodoros Kolokotronis au cucerit orașul Tripolitsa. Revolta din Peloponez a fost urmată în scurtă vreme de rebeliuni în Creta, Macedonia și Grecia Centrală, rebeliuni care au fost însă rapid înăbușite. Între timp, o flotă elenă încropită în grabă a reușit să obțină o serie de succese împotriva marinei otomane în Marea Egee și a împiedicat sosirea întăririlor turce trimise pe calea apelor.\nÎntre diferitele facțiuni elene au izbucnit la un moment dat conflicte, care au dus la declanșarea unui adevărat război civil. Între timp, otomanii au negociat cu Muhammad Ali al Egiptului, care a fost de acord să-și trimită pe unul dintre generalii săi, Ibrahim Paşa⁠(d), și un important contigent militar să lupte pentru înăbușirea rebeliunii elene, urmând să primească anumite câștiguri teritoriale. Ibrahim a debarcat în Peloponez în februarie 1825 și a obținut o serie rapidă de victorii. Până la sfârșitul anului 1825, cea mai mare parte a Peloponezului trecuse sub controlul Egiptului, iar orașul Missolonghi, asediat de turci încă din aprilie 1825, a fost cucerit în aprilie 1826. Deși Ibrahim a fost înfrânt în luptele din Peninsula Mani, el a reușit să înăbușe revoluția din aproape întregul Peloponez și să recucerească Atena.\nDupă câțiva ani de negociere, trei dintre cele mai mari puteri ale vremii, Imperiul Rus, Regatul Unit și Franța, au decis să intervină în conflict și fiecare dintre ele și-au trimis flotele pentru sprijinirea grecilor. După ce au aflat că flota turco-egipteană este pe cale să atace insula grecească Hydra, flota puterilor europene aliate au interceptat flota musulmană la Navarino. Flota turco-egipteană a fost distrusă în timpul acestei bătălii navale. Pe uscat, grecii au reușit să-i alunge din Peloponez cu ajutorul Forței expediționare franceze și au reușit ca până în 1828 să cucerească cea mai mare parte a Greciei Centrale. După mai mulți ani de negocieri, Grecia a fost recunoscută în cele din urmă ca națiune independentă în mai 1832.","url":"https://ro.wikipedia.org/wiki/R%C4%83zboiul_de_Independen%C8%9B%C4%83_al_Greciei","thumbnail_url":"https://upload.wikimedia.org/wikipedia/commons/thumb/c/ce/Epanastasi.jpg/150px-Epanastasi.jpg"},{"id":"602377","type":"good","language_code":"ro","title":"Stanley Matthews","summary":"Sir Stanley Matthews (n. 1 februarie 1915, Hanley⁠(d), Anglia, Regatul Unit al Marii Britanii și Irlandei – d. 23 februarie 2000, Newcastle-under-Lyme, Anglia, Regatul Unit) a fost un jucător de fotbal din Marea Britanie. Este considerat unul dintre cei mai buni jucători englezi, singurul care a fost făcut „Sir” în timp ce mai juca, a fost primul jucător care a câștigat Balonul de Aur și primul care a câștigat Football Writers' Association Footballer of the Year. A fost poreclit The Wizard of the Dribble și The Magician. Era un vegetarian convins  și a stat în formă îndeajuns încât să poată juca în prima ligă până la 50 de ani, asta făcându-l cel mai bătrân fotbalist care a jucat în Premier League (prima ligă de fotbal din Marea Britanie). A jucat ultimul lui meci în anul 1970, la 55 de ani pentru Hibernians în Malta. A fost inclus în English Football Hall of Fame în 2002 pentru contribuțiile sale aduse fotbalului englez.A petrecut nouăsprezece ani la Stoke City, jucând la această echipă între anii 1932-1947 și 1961-1965. A ajutat-o pe Stoke să câștige a doua ligă engleză în sezoanele 1932–1933 și 1962–1963. Între perioadele jucate pentru Stoke, Matthews s-a transferat la Blackpool, fiind jucătorul acestei echipe timp de paisprezece ani. Aici a câștigat Cupa Angliei în 1953 (cunoscută ca Finala lui Matthews), pierzând finalele din 1948 și 1951. Între 1937 și 1957 a strâns 54 de selecții la echipa națională de fotbal a Angliei, participând la Campionatul Mondial de Fotbal 1950 și 1954 și câștigând și de nouă ori British Home Championship. După o perioadă lipsită de succes în postura de manager general al echipei Port Vale între 1965 și 1968, a călătorit în jurul lumii antrenând echipe de amatori. Cea mai cunoscută experiență a sa ca antrenor a fost cea în care a format o echipă în Soweto, numai din africani negri, poreclită „Stan's Men”, în ciuda apartheidului.","url":"https://ro.wikipedia.org/wiki/Stanley_Matthews","thumbnail_url":null},{"id":"60612","type":"good","language_code":"ro","title":"Acid acetic","summary":"Acidul acetic este un acid slab, cel mai simplu acid din clasa acizilor carboxilici, având formula brută C2H4O2 și formula chimică CH3-COOH. Numit și acid etanoic, acidul acetic este un lichid incolor cu miros pătrunzător și iritant. Acidul acetic pur (anhidru) se numește acid acetic glacial datorită aspectului de gheață al cristalelor formate la temperatura camerei. În soluții diluate (3% - 6%) se numește oțet și se folosește în alimentație.\nAcidul acetic este miscibil cu apa și cu majoritatea solvenților organici. Este insolubil în sulfura de carbon. Acidul acetic are un coeficient de partiție mai mare în solvenți polari nemiscibili care conțin apă decât în apă, din această cauză se poate extrage din soluții apoase în eter sau acetat de etil. La rândul său, acidul acetic este un bun solvent utilizat frecvent la dizolvarea rășinilor și a uleiurilor esențiale.\nAcidul acetic joacă un rol esențial în industria chimică organică. Este utilizat atât ca solvent, deși este puternic coroziv, cât și la prepararea unui număr mare de compuși importanți, printre care acetanimida, anhidrida acetică, cetena, acetatul de vinil și acidul acetilsalicilic, acetatul de celuloză, esteri utilizați în parfumerie, coloranți. Ca aditiv pentru mâncare, are aprobarea de utilizare în multe țări, incluzând Canada, Uniunea Europeană, Statele Unite, Australia și Noua Zeelandă.\n\n","url":"https://ro.wikipedia.org/wiki/Acid_acetic","thumbnail_url":"https://upload.wikimedia.org/wikipedia/commons/thumb/0/08/Acetic-acid-2D-skeletal.svg/150px-Acetic-acid-2D-skeletal.svg.png"},{"id":"606706","type":"good","language_code":"ro","title":"Mindaugas","summary":"Mindaugas (n. cca. 1200 – d. 12 septembrie 1263) a fost primul Mare Duce al Lituaniei și unicul rege al Lituaniei. Se cunosc puține date despre originile sale, copilărie și ascensiunea la putere; este menționat într-un tratat de la 1219 ca un duce mai mare și în 1236 ca lider al tuturor lituanienilor. Sursele contemporane și moderne cu privire la ascensiunea lui menționează căsătorii strategice împreună cu izgonirea sau uciderea rivalilor săi. El și-a extins domeniul în regiunile de sud-est ale Lituaniei dintre anii 1230 și 1240. În 1250 sau 1251, pe parcursul luptelor interne pentru putere, a fost botezat de Biserica Romano-Catolică; această acțiune i-a permis să înființeze o alianță cu Ordinul livonian, un antagonist de lungă durată pentru lituanieni. În vara anului 1253 a fost încoronat ca rege al Lituaniei, domnind asupra 300.000 sau 400.000 de persoane.Domnia sa de zece ani a fost marcată de diferite construcții statale, conflictele lui Mindaugas cu rudele și alți duci au continuat iar vestul Lituaniei a rezistat cu tărie dominației Alianței. Bătăliile câștigate în sud-est i-a provocat pe tătari. Mindaugas a rupt alianța cu Ordinul livonian în 1261, renunțând probabil la creștinism și a fost asasinat în 1263 de către nepotul său Treniota și un alt rival, ducele Daumantas. De asemenea, cei trei succesori au fost imediat asasinați. Starea de incertitudine din rândul conducerii a fost rezolvată când Traidenis a primit titlul de Mare Duce în cca. 1270.\nDeși reputația lui a fost perturbată în secolele următoare iar urmașii săi nu au fost remarcați, a câștigat în notorietate în secolele XIX și XX. Mindaugas a fost unicul rege al Lituaniei; în timp ce majoritatea următorilor Mari Duci ai Lituaniei din Jogaila, au domnit de asemenea ca regi ai Poloniei, titlurile au rămas separate. În prezent considerat fondatorul statului lituanian, lui i se atribuie și oprirea expansiunii tătarilor spre Marea Baltică, astfel câștigând recunoașterea internațională a Lituaniei și îndreptându-se către civilizația occidentală. În anii 1990, istoricul Edvardas Gudavičius a publicat o cercetare care atestă data exactă de încoronare - 6 iulie 1253. Această zi este acum o sărbătoare națională oficială, Ziua statalității.","url":"https://ro.wikipedia.org/wiki/Mindaugas","thumbnail_url":"https://upload.wikimedia.org/wikipedia/commons/thumb/6/6a/Mindaugas.jpg/150px-Mindaugas.jpg"},{"id":"63577","type":"good","language_code":"ro","title":"Comuna Bordei Verde, Brăila","summary":"Bordei Verde este o comună în județul Brăila, Muntenia, România, formată din satele Bordei Verde (reședința), Constantin Gabrielescu, Filiu și Lișcoteanca. Comuna este situată în centrul județului Brăila, la circa 40 km vest de Brăila, într-o regiune de câmpie, fiind drenată la limita sudică de râul Călmățui.\nSituată în zona centrală a Bărăganului brăilean, comuna este continuatoarea istorică a două foste comune care au existat de-a lungul istoriei pe teritoriul său actual: Bordeiul Verde și Filiu. Numele comunei provine de la o cârciumă, loc de popas pe drumul Filiu-Silistraru-Brăila, construită sub formă de bordei într-o movilă. De-a lungul timpului numele a fost ortografiat ca Bordeiul Verde și Bordeiu Verde.\nPe teritoriul comunei au fost descoperite vestigii istorice datând din epoca neolitică, aparținând culturilor Boian și Gumelnița, precum și urme de locuire din perioada migrațiilor sarmatice și pecenege (secolele II-XI e.n.). Toponime aparținând comunei, deși nu implicit localității, sunt printre cele mai vechi toponime rurale din județul Brăila, menționate în documente. Astfel „Șchiaul” este atestat într-un hrisov a lui Radu cel Mare din 1505, la numai 27 de ani de la prima atestare documentară a județului Brăila, în hrisovul lui Ștefan cel Mare din 1481. În perioada medievală și modernă, au apărut și s-au dezvoltat exploatații agricole aparținând unor mari proprietari ca spătarul Mihail Cantacuzino sau Eforiei Spitalelor Civile.\nPrima localitate atestată documentar este satul Filiu la 1830. Celelalte sate sunt menționate: la 1835 - Lișcoteanca, 1857 - Bordei Verde și 1906 - Șcheaua Nouă. Localitățile comunei sunt „sate de adunătură”, constituite în a doua jumătate a secolului al XIX-lea, prin comasarea „târlelor” înființate în Bărăgan. Prin reforma agrară din 1921 în comună s-au stabilit locuitori din zona montană a județelor Prahova și Buzău, care au fost împroprietăriți cu loturi de teren, în urma exproprierii moșiei „Bordei Verde”, aparținând Eforiei Spitalelor Civile, fapt care va conduce la înființarea unei noi așezări în comună satul Vintilești, în partea de est a satului Bordei Verde.\nÎn august 1944 satul Filiu este distrus în mare parte de un bombardament al artileriei sovietice, fiind ulterior abandonat de locuitori după inundațiile din 1970.\nPe teritoriul administrativ al comunei Bordei Verde se găsesc un Sit Natura 2000 și o Arie de protecție specială avifaunistică - ROSCI0259 Valea Călmățuiului, precum și un monument istoric de interes local - situl arheologic de la Lișcoteanca-„Moș Filon” (cod LMI BR-I-s-B-02056).\nÎn perioada comunistă, terenurile au fost colectivizate în cadrul cooperativelor agricole de producție, situație care a durat până în 1990, când terenurile au fost retrocedate vechilor proprietari.\nOcupația de bază a locuitorilor comunei a fost și este în continuare agricultura, în special cultivarea cerealelor, desfășurată în prezent în cadrul a câtorva mari exploatații agricole moderne.\nÎn subsolul comunei au fost descoperite și exploatate, începând cu anii 1970, importante zăcăminte de petrol și gaze naturale.","url":"https://ro.wikipedia.org/wiki/Comuna_Bordei_Verde,_Br%C4%83ila","thumbnail_url":"https://upload.wikimedia.org/wikipedia/commons/thumb/a/a6/Bordei_Verde_jud_Braila.png/150px-Bordei_Verde_jud_Braila.png"},{"id":"64086","type":"good","language_code":"ro","title":"Tuberculoză","summary":"Tuberculoza, sau TBC (abreviere pentru „bacilul de tubercul”) este o boală infecțioasă frecventă și, în cele mai multe cazuri, curabilă, provocată de diferite tipuri de micobacterii, de obicei de Mycobacterium tuberculosis. Cel mai des, tuberculoza atacă plămânii, dar poate afecta și alte părți ale corpului (pleură, rinichi, peritoneu, piele, ochi, oase etc.). Tuberculoza se transmite prin aer, când persoanele care suferă de forme active de TBC tușesc, strănută sau elimină spută în aer (picăturile Pfluger). Cele mai contagioase forme sunt cele cavitare si cele extensive. Una din zece infecții latente progresează ulterior în boala activă. Lăsată netratată, tuberculoza omoară peste 50% din persoanele afectate.\nSimptomele clasice ale tuberculozei active sunt tusea cronică, cu striuri de sânge, spută, febră, oboseală cronică, transpirația nocturnă și scăderea în greutate (TBC se numea în trecut „boala consumării”, din cauza scăderii în greutate a persoanelor infectate). Infectarea altor organe provoacă o varietate mare de simptome. Diagnosticul tuberculozei active se face prin radiologie, (cunoscută drept radiografie toracică) prin examinare microscopică și cultură microbiologică a fluidelor corporale. Diagnosticarea tuberculozei latente se face prin testul cutanat la tuberculină (TCT) și analize de sânge. Tratamentul presupune administrarea mai multor antibiotice pentru o perioadă îndelungată de timp (minimum 3 luni). De asemenea, contactele sociale ale persoanei infectate se examinează și tratează, dacă este necesar. Rezistența la antibiotice constituie o problemă în creștere în cazul tuberculozei rezistente la medicamente multiple (MDR-TB). Pentru a preveni TBC, oamenii trebuie examinați anual (radiografie pulmonară) pentru depistarea bolii și educați să aibă o viață echilibrată ca să nu le scadă imunitatea și să fie vulnerabili la infecție, copii mici trebuie vaccinați cu bacilul Calmette–Guérin pentru prevenirea îmbolnăvirilor cu forme grave care pot lăsa sechele majore (tuberculoza miliară, meningo-encefalita TBC).\nSpecialiștii cred că o treime din populația lumii este infectată cu M. tuberculosis, și o nouă persoană se infectează în fiecare secundă. În 2007, s-au estimat 13,7 milioane de cazuri cronice active la nivel mondial. În 2010, s-au dezvoltat aproximativ 8,8 milioane de cazuri noi și s-au înregistrat 1,5 milioane de decese asociate tuberculozei, majoritatea în țările în curs de dezvoltare. Numărul total de cazuri de tuberculoză este în scădere începând cu anul 2006, iar ce al cazurilor noi, din 2002. Cazurile cu tuberculoză multidrog-rezistentă sunt în creștere, iar rezistența este din ce în ce mai extinsă, făcând din această formă de tuberculoză o amenințare mortală. Tuberculoza nu este uniform distribuită în lume. Aproximativ 80% din populația multor țări asiatice și africane dă rezultate pozitive la testul de tuberculină, în comparație cu doar 5-10% din populația Statelor Unite. Mai multe persoane din țările în curs de dezvoltare contractează tuberculoza, din cauza imunității scăzute. De obicei, aceste persoane se îmbolnăvesc de tuberculoză deoarece sunt infectate cu HIV și dezvoltă SIDA.","url":"https://ro.wikipedia.org/wiki/Tuberculoz%C4%83","thumbnail_url":"https://upload.wikimedia.org/wikipedia/commons/thumb/9/9c/Tuberculosis-x-ray-1.jpg/150px-Tuberculosis-x-ray-1.jpg"},{"id":"642753","type":"good","language_code":"ro","title":"Fight for This Love","summary":"„Fight for This Love” este un cântec al interpretei britanice Cheryl Cole. Înregistrarea reprezintă discul de debut în cariera independentă a artistei și primul produs discografic comercializat de solistă în afara grupului în care a activat timp de aproximativ șase ani, Girls Aloud. Compoziția a fost produsă de Steve Kipner și Wayne Wilkins și inclusă pe albumul de debut al lui Cole, 3 Words. Piesa a avut premiera în Anglia pe data de 7 septembrie 2009 și a fost distribuită lanțurilor de magazine începând cu luna octombrie a aceluiași an.Materialul promoțional realizat pentru înregistrare, a fost regizat de Ray Kay și a fost filmat în prima parte a lunii septembrie 2009, având premiera pe postul de televiziune britanic ITV1. „Fight for This Love” a primit atât recenzii pozitive, cât și critici, însă a obținut și o nominalizare la Premiile BRIT (la categoria „Cel mai bun single britanic”), însă a fost devansat de șlagărul „Beat Again” al formației JLS. Cântecul a fost interpretat în timpul emisiunii-concurs The X Factor din Regatul Unit, lucru ce a facilitat avansarea piesei în clasamentele oficiale din acest teritoriu și regiunile învecinate.Discul s-a comercializat în peste 134.000 de exemplare doar în prima zi de disponibilitate pe teritoriul britanic, vânzările totale acumulate de-a lungul primelor șapte zile însumând aproximativ 292.000 de unități. Acest aspect a determinat debutul pe cea mai înaltă treaptă a ierarhiei UK Singles Chart și poziționarea sa pe locul patru în lista celor mai bine vândute cântece ale anului 2009. „Fight for This Love” a fost lansat și în Europa continentală la începutul anului 2010, activând notabil într-o serie de clasamente muzicale.","url":"https://ro.wikipedia.org/wiki/Fight_for_This_Love","thumbnail_url":null},{"id":"64454","type":"good","language_code":"ro","title":"Sărata-Monteoru, Buzău","summary":"Sărata-Monteoru (pe scurt și Monteoru; în trecut, Fundul Sărății) este un sat în comuna Merei din județul Buzău, Muntenia, România. Este o stațiune balneară de interes local sezonieră, și a fost mai întâi cunoscută între localnici pentru apele tămăduitoare ale izvoarelor sărate. Se află în zona central-vestică a județului, Muntenia, România, la aproximativ 14 km distanță de orașul Buzău.\nSpre sfârșitul secolului al XIX-lea, localitatea și terenurile din jur au fost cumpărate de grecul Grigore Monteoru, care și-a luat apoi și numele localității drept nume de familie; acesta a exploatat cu succes zăcămintele de petrol, după care a folosit câștigurile pentru a finanța investiția într-o stațiune turistică. În perioada interbelică, la Monteoru s-a dat în folosință o mină de petrol unicat în Europa la acea vreme. Stațiunea a avut perioada de glorie până la al Doilea Război Mondial, fiind distrusă după instaurarea regimului comunist și confiscarea proprietății. În anii 1970, statul comunist a încercat sa redreseze stațiunea amenajând două hoteluri și o bază de tratament. Ele au fost completate, după căderea regimului și revenirea la economia de piață, de alte inițiative private în domeniul turismului.\nLocalitatea este cunoscută și pentru cultura Monteoru, o cultură arheologică ce cuprinde situri datând din epoca bronzului și a cărei așezare eponimă se află în apropiere de marginea de est a satului de astăzi, pe dealul Cetățuia.","url":"https://ro.wikipedia.org/wiki/S%C4%83rata-Monteoru,_Buz%C4%83u","thumbnail_url":"https://upload.wikimedia.org/wikipedia/commons/thumb/e/e4/RO_BZ_Monteoru_salt_water_pool.jpg/150px-RO_BZ_Monteoru_salt_water_pool.jpg"},{"id":"6481","type":"good","language_code":"ro","title":"Freddie Mercury","summary":"Frederick „Freddie” Mercury (născut Farrokh Bulsara): ફ્રારુક બલ્સારા‌; n. 5 septembrie 1946, Zanzibar (oraș), Sultanatul Zanzibar – d. 24 noiembrie 1991, Londra Mare, Anglia, Regatul Unit) a fost un muzician, cântăreț, compozitor și textier, cunoscut ca vocalist al formației britanice de muzică rock Queen.\nMercury a fost recunoscut pentru calitățile vocale remarcabile de tenor (putând cânta și în regim de bariton), acoperind patru octave, cât și pentru prestațiile live. În calitate de compozitor, a compus multe hituri internaționale, printre care se pot enumera Killer Queen, Bohemian Rhapsody, Somebody to Love, We Are the Champions și Crazy Little Thing Called Love. \nFreddie Mercury a murit în urma unor complicații ale sistemului imunitar cauzate de infectarea cu virusul care cauzează Sindromul Imunodeficienței Dobândite. În anul 2001 a fost inclus în Rock and Roll Hall of Fame. \n„Marca” Queen a reușit să vândă până în prezent aproape o jumătate de miliard de albume. Trupa a petrecut mai multe săptămâni în UK Album Chart decât oricine altcineva în istoria muzicii, mai mult decât chiar The Beatles. Două dintre cântecele lui Freddie — We Are the Champions și Bohemian Rhapsody — au fost recunoscute drept cele mai bune cântece din toate timpurile de asociații importante precum Sony Ericsson și Guinness World Records.În 2006, Time Asia l-a clasificat pe Mercury drept una dintre cele mai importante personalități ai ultimilor 60 de ani. Pe de altă parte, Mercury a fost criticat că și-a ținut secretă originea, preferințele sexuale și îmbolnăvirea de SIDA.","url":"https://ro.wikipedia.org/wiki/Freddie_Mercury","thumbnail_url":"https://upload.wikimedia.org/wikipedia/commons/thumb/e/ef/Freddie_Mercury_performing_in_New_Haven%2C_CT%2C_November_1977.jpg/150px-Freddie_Mercury_performing_in_New_Haven%2C_CT%2C_November_1977.jpg"},{"id":"651328","type":"good","language_code":"ro","title":"Laika","summary":"Laika (în rusă Лайка, literal însemnând Lătrătorul) a fost un câine din Uniunea Sovietică (n. 10 august 1954 – d. 3 noiembrie 1957) care a devenit primul animal lansat în spațiu și prima ființă decedată în afara Pământului. Puține date erau cunoscute despre impactul zborului în spațiu pentru oameni înaintea de misiunea sa. Unii cercetători nu credeau că oamenii pot supraviețui lansării sau condițiilor din afara atmosferei, așa că aceștia au văzut zborul animalelor ca un precedent necesar pentru viitoarele misiuni ale oamenilor.Laika, numită inițial Kudreavka (rusă Кудрявка, Micuța Creață), a fost antrenată cu alți doi câini, și aleasă să ocupe nava sovietică Sputnik 2 care a fost lansată în spațiu pe data de 3 noiembrie 1957 de la Cosmodromul Baikonur 45.965°N 63.305°E﻿ ({{PAGENAME}}). Sputnik 2 nu a fost proiectată pentru întoarcere, astfel destinul Laikăi a fost decesul. A murit la scurt timp după lansare din cauza hipertermiei, probabil din cauza unui eșec al susținătorului central R-7 de a se separa de navă. Atât cauza cât și momentul morții au fost dezvăluite abia în 2002. Experimentul a dovedit că pasagerii vii pot surpraviețui în spațiu si pot îndura starea de imponderabilitate, pregătind terenul pentru următoarele misiuni spațiale cu subiecți umani.","url":"https://ro.wikipedia.org/wiki/Laika","thumbnail_url":"https://upload.wikimedia.org/wikipedia/commons/thumb/a/a2/Posta_Romana_-_1959_-_Laika_120_B.jpg/150px-Posta_Romana_-_1959_-_Laika_120_B.jpg"},{"id":"652069","type":"good","language_code":"ro","title":"Bad Romance","summary":"„Bad Romance” este un cântec al interpretei americane Lady Gaga pentru cel de-al treilea ei extended play, The Fame Monster (2009). Versurile piesei compuse și produse de Gaga și RedOne explorează atracția solistei pentru persoanele care au parte de relații eșuate, preferința ei pentru singurătate și paranoia pe care aceasta a experimentat-o în timpul turneului The Fame Ball Tour. După ce o variantă demonstrativă al cântecului a apărut în mod ilegal pe internet, Gaga a dezvăluit varianta finală la prezentarea de modă a lui Alexander McQueen la Săptămâna Modei de la Paris în octombrie 2009. Din punct de vedere muzical, „Bad Romance” conține un vers intermediar vorbit și un refren cântat de cor și versuri despre cum e să fi îndrăgostit de unul din cei mai bun prieteni ai tăi. Cântecul, care conține numeroase elemente ale muzicii house și techno germane și influențe din muzica anilor '80 și '90, a fost descris de Gaga ca fiind o înregistrare pop experimentală. Piesa conține câteva versuri în limba franceză.\nMajoritatea criticilor de specialitate au lăudat „Bad Romance”, considerându-l un punct culminant al albumului The Fame Monster. Cântecul a fost inclus în numeroase liste ale celor mai bune cântece din mass-media, precum cele ale publicațiilor Rolling Stone și Pitchfork Media. Single-ul a obținut două premii Grammy la categoriile „Cea mai bună interpretare pop feminină” și „Cel mai bun videoclip”. În Statele Unite, „Bad Romance” s-a clasat pe locul doi în Billboard Hot 100 și a primit unsprezece discuri de platină din partea Asociației Industriei de Înregistrări a Americii (RIAA) pentru vânzarea a 5,8 milioane de exemplare digitale până în februarie 2018. Cântecul s-a bucurat de succes în toată lumea, ocupând prima poziție a clasamentelor din peste 15 țări. Piesa s-a vândut în peste 12 milioane de copii în întreaga lume, fiind unul dintre cele mai bine vândute single-uri din istorie.\nVideoclipul piesei „Bad Romance” o prezintă pe Gaga într-o baie publică suprarealistă. Aici, solista este răpită de un grup de fotomodele care o droghează și o vând către mafia rusă pentru a deveni o sclavă sexuală. Videoclipul se încheie cu o scenă în care cântăreața îi dă foc bărbatului care a cumpărat-o. Clipul a obținut recenzii pozitive din partea criticilor, aceștia lăudând atât natura sa deocheată, plină de simbolistică, cât și direcția artistică și imaginile vii. În anul 2011, videoclipul a fost votat de către cititorii revistei Billboard ca fiind cel mai bun videoclip al anilor 2000. Acesta a fost nominalizat la numeroase gale de premii, primind zece nominalizări la ediția din 2010 a MTV Video Music Awards. Aici, videoclipul a câștigat șapte premii, inclusiv unul la categoria „Videoclipului anului”. Cântăreața a interpretat „Bad Romance” la numeroase programe de televiziune, gale de premii, precum și în turneele The Monster Ball Tour, Born This Way Ball, ArtRave: The Artpop Ball și Joanne World Tour.","url":"https://ro.wikipedia.org/wiki/Bad_Romance","thumbnail_url":null},{"id":"658818","type":"good","language_code":"ro","title":"Parachute (cântec)","summary":"„Parachute” este un cântec al interpretei britanice Cheryl Cole. Compoziția a fost produsă de Syience și will.i.am și inclusă pe albumul de debut al lui Cole, 3 Words, fiind lansată drept cel de-al treilea single al materialului. Primele compact discuri ce conțin înregistrarea au fost distribuite în Regatul Unit începând cu data de 15 martie 2010, iar în Irlanda cu patru zile în avans.Materialul promoțional adiacent piesei a fost regizat de AlexandLiane și filmat în Palatul Eltham din Londra, Anglia. Cântecul a fost interpretat în premieră în timpul spectacolului dedicat artistei, Cheryl Cole's Night In, unde a fost acompaniată pe scenă de coregraful Derek Hough, cu care a colaborat și pentru videoclipul înregistrării. „Parachute” a fost apreciat într-un mod pozitiv de critica de specialitate, unele publicații considerând-ul una dintre piesele de rezistență ale albumului 3 Words. În acest context, Fraser McAlpine, editor al BBC Music, a declarat faptul că „interpretarea vocală bine executată a lui Cole”, combinată cu „percuțiile în stil militar”, transformă piesa într-un „alt șlagăr uriaș”. Compoziția a primit o nominalizare la gala Premiilor BRIT din anul 2011, la categoria „Cel mai bun single britanic”.Înregistrarea s-a bucurat de succes în Irlanda și Regatul Unit, unde s-a desfășurat cea mai mare parte a promovării sale, obținând clasări de top 5 în ierarhiile oficiale din ambele țări. Astfel, „Parachute” a devenit cel de-al patrulea șlagăr de top 10 al lui Cole în ambele regiuni, după reușitele lui „Heartbreaker”, „Fight for This Love” și „3 Words”. Alte prezențe notabile au fost câștigate în unele teritorii din Europa continentală, printre care Macedonia (locul 1), România (locul 1) sau Croația (locul 3).","url":"https://ro.wikipedia.org/wiki/Parachute_(c%C3%A2ntec)","thumbnail_url":null},{"id":"661825","type":"good","language_code":"ro","title":"Iosephus Flavius","summary":"Iosephus Flavius, în latină : Titus Flavius Iosephus,A în ebraică יוסף בן מתתיהו הכהן - Iosef Ben Matityahu HacohenB - Iosef al lui Matei Sacerdotul, în română Iosif Flaviu (n. 37 e.n., Ierusalim – d. cca. 100, Roma) a fost un istoric evreu din primul secol (e.n.), de origine regală și preoțească, care a descris Primul război evreo-roman (66–70) și Marea Revoltă a Evreilor de la începutul erei noastre contra cotropirii romane, de la primele agitații anti-romane din Iudea din anul 66 și până la cucerirea și distrugerea Ierusalimului de către Titus Flavius Vespasianus în anul 70 și la cucerirea cetății Masada (73).C\nNăscut într-o vreme de efervescență politică și militară, care a influențat istoria lumii până în zilele noastre, și dotat cu o inteligență deosebită, dublată de o cultură aleasă, a ajuns comandant militar în Marea Revoltă a Evreilor la 29 ani, prizonier la romani și sclav la 30, a fost eliberat și promovat la rangul de sfetnic imperial roman la 33 de ani. Opera sa este estimată a fi un important document-sursă al istoriei Iudeei din primul secol al erei creștine. După primirea funcției imperiale, poporul său l-a considerat trădător, întrucât devenise colaborator, propagandist și negociator din partea Romei în tratativele cu liderii evrei. Aceștia i-au tratat opera cu suspiciune, ca fiind scrisă de pe poziții filo-romane.","url":"https://ro.wikipedia.org/wiki/Iosephus_Flavius","thumbnail_url":"https://upload.wikimedia.org/wikipedia/commons/thumb/d/d7/Josephusbust.jpg/150px-Josephusbust.jpg"},{"id":"662727","type":"good","language_code":"ro","title":"U Got It Bad","summary":"„U Got It Bad” este un cântec al interpretului american Usher. Compoziția a fost produsă de Jermaine Dupri și inclusă pe cel de-al treilea material discografic de studio al solistului, 8701, fiind lansat drept cel de-al doilea single al albumului în Statele Unite ale Americii și cel de-al treilea la nivel internațional, succedându-le lui „Pop Ya Collar” și „U Remind Me”. Cântecul a fost inclus și pe o ediție reeditată a albumului.Piesa s-a bucurat de o campanie de promovare și de un videoclip — regizat de Little X — ce a avut premiera la finele lunii octombrie 2001. Compoziția a fost interpretată în timpul galei premiilor American Music Awards din anul 2001, fapt ce a favorizat ascensiunea sa. Abordând o temă romantică, balada se construiește pe o serie de elementele specifice chitării acustice. Percepția criticilor asupra înregistrării a fost preponderent favorabilă, Stephen Thomas Erlewine de la Allmusic, incluzând-o pe lista celor mai interesante cântece de pe materialul 8701. De asemenea, revista New Musical Express consideră „U Got It Bad” cea mai bună compoziție de pe disc, în timp ce UK Mix i-a oferit patru puncte dintr-un total de cinci.Înregistrarea s-a bucurat de succes major în Statele Unite ale Americii, ocupând locul întâi în Billboard Hot 100 și în ierarhia celor mai difuzate cântece din țara antemenționată, unde a staționat timp de zece săptămâni consecutive. De asemenea, piesa a devenit cel mai bine clasat disc single de pe album în Australia și a obținut treapta cu numărul cinci în Regatul Unit. Pentru cele peste 500.000 de exemplare comercializate în S.U.A., compoziția a primit un disc de aur.","url":"https://ro.wikipedia.org/wiki/U_Got_It_Bad","thumbnail_url":null},{"id":"663088","type":"good","language_code":"ro","title":"Lena Meyer-Landrut","summary":"Lena Johanna Therese Meyer-Landrut (n. 23 mai 1991, Hanovra, Saxonia Inferioară, Germania), cunoscută sub numele de scenă Lena, este o cântăreață și compozitoare germană. Ea a reprezentat Germania la Concursul Muzical Eurovision 2010 din Oslo, Norvegia și l-a câștigat cu melodia „Satellite”, obținând 246 de puncte. Având trei intrări în finala concursului național Unser Star für Oslo (Steaua noastră pentru Oslo), Meyer-Landrut a stabilit un record în Germania prin debutul cu trei piese în top cinci al clasamentului muzical german. Atât Satellite, cât și primul ei album, My Cassette Player, s-a clasat pe primul loc în Germania, melodia primind două discuri de platină, iar albumul cinci discuri de aur pentru vânzările de peste 500.000 de unități. Meyer-Landrut a reprezentat pentru a doua oară consecutiv Germania la Concursul Muzical Eurovision 2011 din Düsseldorf cu melodia „Taken by a Stranger”.","url":"https://ro.wikipedia.org/wiki/Lena_Meyer-Landrut","thumbnail_url":"https://upload.wikimedia.org/wikipedia/commons/thumb/b/b5/1LIVE_Krone_2015-3946.jpg/150px-1LIVE_Krone_2015-3946.jpg"},{"id":"665608","type":"good","language_code":"ro","title":"Mecanică statistică","summary":"Mecanica statistică, numită uneori și termodinamică statistică, utilizează metode statistice pentru a deduce proprietățile și comportarea sistemelor fizice macroscopice, la echilibru termodinamic, pe baza structurii lor microscopice. Metodele statistice au fost introduse în acest context de Maxwell într-o serie de trei articole (1860–1879) și de Boltzmann într-o serie de patru articole (1870–1884), care au pus bazele teoriei cinetice a gazelor. Mecanica statistică clasică a fost fundamentată de Gibbs (1902); ulterior, descrierea stărilor microscopice pe baza mecanicii clasice a fost corectată și completată conform mecanicii cuantice. Termodinamica, teoria cinetică și mecanica statistică sunt discipline înrudite prin obiectul de studiu, dar care diferă prin metodele utilizate; adeseori, ele sunt prezentate împreună, sub denumirea de fizică statistică.\nPrincipiile termodinamicii, rezultate din generalizarea și abstractizarea unor date empirice, exprimă proprietățile aproximative și comportarea probabilă a unor sisteme macroscopice, alcătuite dintr-un număr foarte mare de componente microscopice: molecule și atomi. Legile mecanicii permit în principiu determinarea completă a stării unui sistem alcătuit din mai multe componente, la orice moment, dacă sunt cunoscute interacțiunile (forțele), precum și starea sistemului (coordonatele și impulsurile componentelor) la un moment anterior. În practică însă, condițiile inițiale nu sunt cunoscute, iar integrarea ecuațiilor de mișcare, pentru un număr foarte mare de componente, se lovește de dificultăți de calcul. Tipic, numărul de molecule dintr-o masă macroscopică de gaz, în condiții standard, este de ordinul de mărime al numărului lui Avogadro, adică 1023, ceea ce face ca determinarea stării sale mecanice (microscopice) să fie imposibilă. Pe de altă parte, experiența arată că proprietățile termodinamice (macroscopice) ale aceleiași mase de gaz sunt complet determinate de doar doi parametri (de exemplu, este suficientă cunoașterea energiei libere ca funcție de volum și temperatură), iar unul dintre aceștia (în acest caz temperatura) nu este de natură mecanică. Legătura dintre aceste două puncte de vedere aparent contradictorii o realizează metodele statistice.","url":"https://ro.wikipedia.org/wiki/Mecanic%C4%83_statistic%C4%83","thumbnail_url":"https://upload.wikimedia.org/wikipedia/commons/thumb/6/66/Gibbs-Elementary_principles_in_statistical_mechanics.png/150px-Gibbs-Elementary_principles_in_statistical_mechanics.png"},{"id":"666039","type":"good","language_code":"ro","title":"A doua bătălie de la Trenton","summary":"A doua bătălie de la Trenton (sau Bătălia de pe Pârâul Assunpink) a fost o victorie a americanilor în fața armatei britanice, venită după lupte duse în orașul Trenton, New Jersey, la 2 ianuarie 1777, în timpul Războiului de Independență al SUA.\nGeneral Charles Cornwallis lăsase 1.400 de soldați britanici sub comanda locotenent-colonelului Charles Mawhood în Princeton, New Jersey. După o victorie-surpriză în bătălia de la Trenton în dimineața zilei de 26 decembrie 1776, generalul George Washington din Armata Continentală și consiliul său de război se așteptau la un contraatac britanic puternic. Washington și consiliul au decis să aștepte acest atac în Trenton.\nWashington a pregătit poziția defensivă la sud de pârâul Assunpink, imediat la sud de Trenton. Cornwallis a avansat dinspre Princeton către Trenton în ziua de 2 ianuarie, dar armata sa a fost întârziată de pușcașii lui Edward Hand, iar avangarda a ajuns în Trenton abia pe înserat. După trei asalturi împotriva pozițiilor americane, toate respinse, Cornwallis a hotărât să aștepte și să termine bătălia a doua zi. Washington a ieșit cu armata în acea noapte și l-a atacat pe Mawhood la Princeton a doua zi, după care britanicii au evacuat armata din mare parte din New Jersey.","url":"https://ro.wikipedia.org/wiki/A_doua_b%C4%83t%C4%83lie_de_la_Trenton","thumbnail_url":"https://upload.wikimedia.org/wikipedia/commons/thumb/4/41/General_George_Washington_at_Trenton_by_John_Trumbull.jpeg/150px-General_George_Washington_at_Trenton_by_John_Trumbull.jpeg"},{"id":"6662","type":"good","language_code":"ro","title":"Oxigen","summary":"Oxigenul este un element chimic cu simbolul O și numărul atomic 8. Face parte din grupa calcogenilor și este un element nemetalic foarte reactiv și un agent oxidant care formează foarte ușor compuși (în special oxizi) cu majoritatea elementelor. După abundență, oxigenul este al treilea cel mai întâlnit element în univers, după hidrogen și heliu. În condiții normale de temperatură și presiune, doi atomi de oxigen se leagă pentru a forma dioxigenul, un compus diatomic, incolor, inodor și insipid, cu formula O2.\nMulte clase majore de molecule organice în organismele vii, cum ar fi proteinele, acizii nucleici, carbohidrații, și grăsimile, conțin oxigen, la fel ca și cei mai importanți compuși organici, care fac parte din cochiliile, dinții și oasele animalelor. Majoritatea masei organismelor vii o reprezintă oxigenul deoarece face parte din apă, principala componentă a formelor de viață (spre exemplu, aproape 2/3 din masa corpului uman). Oxigenul elementar e produs de cianobacterii, alge și plante, fiind folosit în respirația celulară în toate formele complexe de viață. Oxigenul e toxic pentru organismele anaerobe obligate, care erau forma dominantă de viață timpurie pe Pământ până când O2-ul a început să se acumuleze în atmosferă. O2-ul liber elementar a început să se adune în atmosferă acum circa 2,5 miliarde de ani, la aproximativ un miliard de ani de la prima apariție a acestor organisme. Dioxigenul constituie 20,8% din volumul de aer. Oxigenul este cel mai abundent element după masă în scoarța Pământului, făcând parte din compuși de oxizi ca dioxidul de siliciu, reprezentând aproape jumătate din masa scoarței terestre.Oxigenul reprezintă o parte importantă din atmosferă, și e necesar la susținerea majorității vieții terestre, fiind folosit în respirație. Totuși, e prea reactiv chimic pentru a rămâne un element liber în atmosfera Pământului fără a ne fi reaprovizionat continuu de fotosinteza din plante, care folosesc energia luminii Soarelui pentru a produce oxigen elementar din apă. Altă formă (alotrop) a oxigenului, ozonul (O3), absoarbe radiațiile UVB și, consecvent, stratul de ozon de la mare altitudine ajută la protejarea biosferei de radiațiile ultraviolete, dar e un poluant lângă suprafață unde este un produs secundar al smogului. La altitudini chiar mai mari, oxigenul atomic are o prezență ridicată și e o cauză pentru eroziunea rachetelor spațiale. Oxigenul e produs industrial prin distilația fracțională a aerului lichefiat, folosirea zeoliților cu adsorbția la presiune variabilă pentru a concentra oxigenul din aer, electroliza apei și alte metode. Întrebuințările oxigenului elementar includ producția oțelului, plasticului și textilelor, lipirea, sudarea și tăierea oțelurilor și altor metale, propulsoare de rachete, terapia cu oxigen și sisteme de susținere a vieții în aeronave, submarine, zborul spațial și scufundare.Oxigenul a fost descoperit independent de Carl Wilhelm Scheele, în Uppsala, în anul 1773 sau mai devreme, și de Joseph Priestley în Wiltshire, în anul 1774, dar lui Priestley i se acordă mereu prioritate deoarece munca sa a fost publicată prima. Numele oxigen a fost inventat în 1777 de către Antoine Lavoisier, ale cărui experimente cu oxigenul au contribuit la discreditarea - atunci populară - teoriei flogisticului a combustiei și coroziunii.Numele lui derivă de la rădăcinile greci ὀξύς oxys, „acid”, literal „ascuțit”, referindu-se la gustul acru al acizilor, și -γενής -genes, „producător”, literal „născător”, deoarece la vremea denumirii, se credea, greșit, că toți acizii aveau nevoie de oxigen în compoziția lor.","url":"https://ro.wikipedia.org/wiki/Oxigen","thumbnail_url":"https://upload.wikimedia.org/wikipedia/commons/thumb/c/c3/Liquid_oxygen_in_a_beaker_4.jpg/150px-Liquid_oxygen_in_a_beaker_4.jpg"},{"id":"667911","type":"good","language_code":"ro","title":"Bătălia de la Princeton","summary":"Bătălia de la Princeton (3 ianuarie 1777) a fost o confruntare din cadrul Războiului de Independență al Statelor Unite ale Americii, în care forțele revoluționare ale generalului George Washington au învins forțele britanice lângă Princeton, New Jersey.\nÎn seara zilei de 2 ianuarie 1777, Washington, Comandantul Armatei Continentale, a respins un atac britanic în bătălia de pe Pârâul Assunpink la Trenton. În acea noapte, el a evacuat orașul, a ocolit armata generalului Lord Cornwallis, și a atacat garnizoana britanică din Princeton. Generalul Hugh Mercer, din Armata Continentală, s-a întâlnit cu două regimente conduse de locotenent-colonelul Charles Mawhood din armata britanică. Mercer și armata sa au fost depășite, iar Washington a trimit o miliție sub comanda generalului John Cadwalader să-l ajute. Această miliție, văzând retragerea oamenilor lui Mercer, s-a retras și ea. Washington a sosit cu întăririle și și-a adunat din nou oamenii, după care a condus atacul împotriva armatei lui Mawhood, împingându-le înapoi. Mawhood a dat ordinul de retragere și majoritatea soldaților britanici au încercat să se regrupeze împreună cu armata lui Cornwallis din Trenton.\nÎn Princeton, generalul John Sullivan a obligat soldații britanici refugiați în Nassau Hall să se predea, punând capăt bătăliei. După bătălie, Washington și-a deplasat armata la Morristown, iar britanicii, după a treia lor înfrângere în decurs de zece zile, au evacuat sudul provinciei New Jersey. Victoria de la Princeton a ridicat moralul americanilor și numărul voluntarilor ce se înscriau în armată a crescut. Aceasta a fost ultima acțiune majoră din cadrul campaniei din New Jersey efectuată de Washington în acea iarnă.\nPe locul bătăliei, se află astăzi Parcul de Stat al Câmpului de Bătălie Princeton.","url":"https://ro.wikipedia.org/wiki/B%C4%83t%C4%83lia_de_la_Princeton","thumbnail_url":"https://upload.wikimedia.org/wikipedia/commons/thumb/f/f6/Princetonwashington.jpg/150px-Princetonwashington.jpg"},{"id":"6955","type":"good","language_code":"ro","title":"Drapelul Poloniei","summary":"Drapelul Poloniei constă din două benzi orizontale egale ca lățime, cea de deasupra fiind albă și cea de dedesubt roșie. Cele două culori sunt definite în Constituția Poloniei drept culori naționale. Varianta drapelului cu stema națională în mijlocul benzii albe este rezervată prin lege pentru utilizarea în străinătate și pe mare. Un drapel similar cu coadă de rândunică este pavilion pentru navele poloneze.\nAlbul și roșul au fost adoptate oficial drept culori naționale în 1831. Ele au origine heraldică și provin din smalțurile heraldice (metale și culori) ale stemelor celor două națiuni constituente ale Uniunii Polono-Lituaniene, respectiv vulturul alb al Poloniei și urmăritorul Marelui Ducat al Lituaniei, un cavaler alb călare pe un cal alb, ambii pe scut roșu. Anterior, soldații polonezi purtau cocarde cu diverse combinații de culori. Drapelul național a fost adoptat oficial în 1919. Din 2004, Ziua Drapelului se sărbătorește în Polonia la 2 Mai.\nDrapelul este arborat permanent pe clădirile autorităților naționale superioare, cum ar fi parlamentul și palatul prezidențial. Alte instituții, și mulți polonezi, arborează drapelul național de sărbătorile naționale și cu alte ocazii speciale de importanță națională. Legea poloneză actuală nu restricționează utilizarea drapelului național fără stemă atâta vreme cât ea este făcută cu respectul cuvenit unui simbol național.\nBicolorul orizontal alb-roșu este un model de largă răspândire și deci există și alte drapele similare dar fără legătură cu cel polonez. Există două drapele naționale cu banda roșie deasupra celei albe: cel al Indoneziei și cel al Principatului Monaco. În Polonia, se utilizează multe drapele de anvergură locală cu design bazat pe cel național și cu aceleași culori.","url":"https://ro.wikipedia.org/wiki/Drapelul_Poloniei","thumbnail_url":"https://upload.wikimedia.org/wikipedia/commons/thumb/1/12/Flag_of_Poland.svg/150px-Flag_of_Poland.svg.png"},{"id":"70046","type":"good","language_code":"ro","title":"Mara, Maramureș","summary":"Mara este un sat în comuna Desești din județul Maramureș, Transilvania, România.","url":"https://ro.wikipedia.org/wiki/Mara,_Maramure%C8%99","thumbnail_url":"https://upload.wikimedia.org/wikipedia/commons/thumb/e/e3/Trout_farm_mara.jpg/150px-Trout_farm_mara.jpg"},{"id":"7057","type":"good","language_code":"ro","title":"Bratislava","summary":"Bratislava (pronunție slovacă:  audio; în slovacă până în 1919 Prešporok, germană Pressburg, maghiară Pozsony, în română de asemenea Pojon) este capitala și cel mai mare oraș din Slovacia și are o populație de aproximativ 430.000 locuitori. Bratislava este situată pe Dunăre, aproape de granițele Slovaciei cu Austria și Ungaria și destul de aproape de granița cu Republica Cehă. Se află la doar 60 de km de Viena. Munții Carpați încep pe teritoriul orașului prin masivul Malé Karpaty („Carpații Mici”).\nBratislava este sediul președinției, parlamentului și guvernului slovac. În oraș se află câteva universități, muzee, teatre și alte instituții culturale, printre care Slovenská filharmónia (Orchestra Filarmonică Slovacă). La nivelul tradițiilor, orașul slovac poartă și semnele influențelor venite din Austria, Ungaria etc. În trecut a fost un oraș din Imperiul Austro-Ungar, motiv pentru care are și alte nume, în uz până la finalul Primului Război Mondial: Pressburg (germană, chiar și astăzi alternativa oficială) și Pozsony (maghiară).","url":"https://ro.wikipedia.org/wiki/Bratislava","thumbnail_url":"https://upload.wikimedia.org/wikipedia/commons/thumb/4/45/Hlavn%C3%A9_Namestie_%2835096533142%29.jpg/150px-Hlavn%C3%A9_Namestie_%2835096533142%29.jpg"},{"id":"727998","type":"good","language_code":"ro","title":"Trofeul Campionatului Mondial de Fotbal","summary":"Trofeul Campionatului Mondial de Fotbal este un trofeu din aur care se acordă țării câștigătoare a Campionatului Mondial de Fotbal. De la debutul acestei competiții internaționale, două trofee distincte ca formă și denumire au reprezentat victoria: Trofeul Jules Rimet, din 1930 până în 1970, și Trofeul FIFA World Cup, din 1974 până în prezent.\nTrofeul, inițial denumit Victory (Victorie) apoi redenumit în onoarea fostului președinte Jules Rimet, era fabricat din argint placat cu aur și din lazurit (lapis lazuli), și o reprezenta pe Nike, zeița victoriei în mitologia greacă. În 1970, Brazilia a câștigat pentru a treia oară Campionatul Mondial și, implicit, a rămas în posesia perpetuă a trofeului determinând fabricarea unuia nou pentru înlocuire. Trofeul Jules Rimet a fost furat în 1983 și nu a mai fost recuperat. Modelul înlocuitor, Trofeul FIFA al Campionatului Mondial, a fost acordat prima dată în 1974. Este fabricat din aur de 18 carate și o bază din malachit, reprezentând stilizat două figurine umane care susțin globul pământesc. Deținătorul actual al trofeului este Argentina țara ce a câștigat Campionatul Mondial de Fotbal 2022.","url":"https://ro.wikipedia.org/wiki/Trofeul_Campionatului_Mondial_de_Fotbal","thumbnail_url":"https://upload.wikimedia.org/wikipedia/commons/thumb/6/62/Passarella_world_cup.jpg/150px-Passarella_world_cup.jpg"},{"id":"735429","type":"good","language_code":"ro","title":"Bătălia de la Sedan","summary":"Bătălia de la Sedan a avut loc la 1-2 septembrie 1870, fiind bătălia decisivă cu care s-a sfârșit Războiul franco-prusac (1870–1871). Bătălia, numită de unii istorici și Dezastrul de la Sedan, s-a terminat la data de 2 septembrie 1870, cu înfrângerea și capitularea trupelor franceze de sub conducerea lui Napoleon al III-lea.","url":"https://ro.wikipedia.org/wiki/B%C4%83t%C4%83lia_de_la_Sedan","thumbnail_url":"https://upload.wikimedia.org/wikipedia/commons/thumb/6/6d/Dt-FrzKriegUebergabeNapeleonIII.jpg/150px-Dt-FrzKriegUebergabeNapeleonIII.jpg"},{"id":"74653","type":"good","language_code":"ro","title":"Societatea Națiunilor","summary":"Societatea Națiunilor sau Liga Națiunilor a fost o organizație interguvernamentală înființată dupa razboiul mondial  in 1919 în urma Conferinței de Pace de la Paris, care a pus capăt Primului Război Mondial și precursoarea Organizației Națiunilor Unite. Societatea a fost prima organizație internațională de securitate având obiectivul principal să mențină pacea mondială. În perioada de maximă dezvoltare, între 28 septembrie 1934 și 23 februarie 1935, a avut 58 membri. Stabilite în Pactul Societății Națiunilor, scopurile principale ale Societății erau prevenirea războiului prin securitate colectivă, dezarmarea, și rezolvarea disputelor internaționale prin negociere și arbitraj. Printre altele erau tratate și probleme precum condițiile de muncă, tratamentul corect a locuitorilor indigeni, traficul de persoane și a drogurilor, comercializarea armelor, sănătatea mondială, prizonierii de război, și protejarea minorităților din Europa.Filozofia diplomatică a Ligii Națiunilor a reprezentat o schimbare radicală a gândirii politice față de ultimele sute de ani precedenți. Societatea nu dispunea de forțe armate proprii, ci depindea de Marile Puteri pentru a-și pune în aplicare rezoluțiile, menținerea sancțiunilor economice pe care Societatea le impunea sau să i se ofere o armată pe care Societatea să o poată folosi când va fi necesar. Cu toate acestea, ezitau adesea să o folosească. Sancțiunile puteau, de asemenea, să nemulțumească membrii Societății, prin urmare nu se puteau conforma cu acestea. Când Societatea i-a acuzat pe soldații italieni că ținteau corturile medicale ale Crucii Roșii în timpul celui de-Al Doilea Război Italo-Etiopian, Benito Mussolini a răspuns că „Societatea Națiunilor este extrem de eficientă atunci când ciripesc păsărelele, dar își pierde complet utilitatea atunci când atacă uliii”.După o serie de succese și unele eșecuri din anii 1920, Liga s-a dovedit neputincioasă în fața agresiunii Puterilor Axei din anii 1930. Germania a părăsit Societatea Națiunilor, urmată apoi de Japonia, Italia, Spania și alții. Declanșarea celui de-Al Doilea Război Mondial a însemnat eșecul scopului principal al Societății, acela de a împiedica o nouă conflagrație mondială. Organizația Națiunilor Unite a înlocuit-o după sfârșitul războiului și a moștenit un număr de agenții și organizații fondate de Societate.","url":"https://ro.wikipedia.org/wiki/Societatea_Na%C8%9Biunilor","thumbnail_url":"https://upload.wikimedia.org/wikipedia/commons/thumb/c/c5/Flag_of_the_League_of_Nations_%281939%29.svg/150px-Flag_of_the_League_of_Nations_%281939%29.svg.png"},{"id":"747330","type":"good","language_code":"ro","title":"The Club Is Alive","summary":"„The Club Is Alive” este un cântec al formației britanice JLS. Acesta a fost produs de Steve Mac și inclus pe cel de-al doilea album de studio al grupului, Outta This World. Înregistrarea a avut premiera pe data de 10 mai 2010, fiind lansată ca primul extras pe single al materialului în luna iulie a anului 2010.Cântecul este construit pe baza unei mostre din compoziția „The Hills Are Alive”, interpretate de Julie Andrews și folosite în filmul The Sound of Music. Înregistrarea a fost aclamată de critica de specialitate, recenzorii felicitând grupul pentru faptul „a reușit să-și depășească cu succes zona de confort”. În acest sens, „The Club Is Alive” a primit și un punctaj maxim din partea BBC Music, în timp ce CBBC a descris piesa drept un semn promițător cu privire la al doilea album al formației. Compoziția a beneficiat și de o campanie de promovare și de un videoclip, regizat de Frank Borin, interpretări live materializându-se în cadrul unor evenimente precum Radio 1’s Big Weekend sau în cadrul emisiunii Britain's Got Talent.Discul single s-a bucurat de succes în clasamentele de specialitate din Irlanda și Regatul Unit, unde a devenit un nou șlagăr pentru JLS. În prima regiune, „The Club Is Alive” a devenit cel de-al treilea cântec al grupului ce ocupă poziții de top 10, în timp ce în al doilea teritoriu a devenit a treia compoziție a formației ce câștigă locul întâi. Acest lucru se datorează celor aproximativ 85.000 de exemplare distribuite în primele șapte zile de disponibilitate pe teritoriul acestei țări. Grație succesului experimentat în aceste regiuni, piesa a debutat și în ierarhia europeană compilată de Billboard.","url":"https://ro.wikipedia.org/wiki/The_Club_Is_Alive","thumbnail_url":null},{"id":"74847","type":"good","language_code":"ro","title":"São Paulo","summary":"São Paulo (portugheză Sfântul Pavel) poate se referi la:\n\nSão Paulo — un oraș din Brazilia, capitala statului cu același nume.\nSão Paulo — unul dintre statele federale ale Braziliei.\nSão Paulo FC — club de fotbal din Brazilia.","url":"https://ro.wikipedia.org/wiki/S%C3%A3o_Paulo","thumbnail_url":null},{"id":"7496","type":"good","language_code":"ro","title":"Radio","summary":"Radio a fost la origine o metodă de transmitere a sunetelor prin unde radio, care prin natura lor sunt unde electromagnetice. Azi se transmit prin radio o largă gamă de semnale diferite, inclusiv imagini mișcătoare și fluxuri enorme de date. \nDe foarte multă vreme omul a fost nevoit să transmită informații la distanțe mari. În antichitate semnalele cu ajutorul focului constituiau singura cale de comunicare la mari distanțe; așa s-a aflat de exemplu despre căderea Troiei sau a Ierusalimului.\nExistența undelor radio a fost făcută cunoscută publicului larg în special de către Guglielmo Marconi, un inventator italian care activa în Anglia. Fizicianul sarb din America Nikola Tesla a contribuit în mod esențial, pe lângă alți câțiva inventatori, la crearea primului aparat radio (precum și la alte multe invenții din domeniul electrotehnicii). El a construit un sistem care putea transmite și primi semnale radio de la o distanță de aproape 3 km. În 1895 a trimis un semnal radio pentru prima dată; în 1907 el a recepționat prima dată un semnal radio din Canada, și anume semnul \"x\" din Codul Morse.\nOdată cu aceasta a început să se dezvolte telegrafia fără fir și folosirea codului Morse, care au fost foarte importante mai ales pentru comunicarea între nave în cazul unor dezastre pe mare. Primul care a transmis un mesaj vocal prin undele radio a fost Reginald Fessenden în 1900. Nikola Tesla a inceput in 1900 construcția primei stații de emisie de radio, dar din lipsă de fonduri a abandonat ideea. Totuși el este considerat inventatorul ideii de stații radio cu emisiuni.","url":"https://ro.wikipedia.org/wiki/Radio","thumbnail_url":"https://upload.wikimedia.org/wikipedia/commons/thumb/9/93/Ramnicu_Valcea_-_mast.jpg/150px-Ramnicu_Valcea_-_mast.jpg"},{"id":"75287","type":"good","language_code":"ro","title":"Arhimede","summary":"Arhimede din Siracuza (în greacă Αρχιμήδης, Archimedes; n. aprox. 287 î.Hr. în Siracusa, pe atunci colonie grecească, d. 212 î.Hr.) a fost un învățat al lumii antice. Realizările sale se înscriu în numeroase domenii științifice: matematică, fizică, astronomie, inginerie și filozofie. Carl Friedrich Gauss considera că Arhimede și Isaac Newton au fost cei mai mari oameni de știință din întreaga istorie a civilizației umane. \nSe cunosc puține detalii despre viața lui, dar este considerat drept unul din principalii oameni de știință din antichitate. Printre altele a pus bazele hidrostaticii și a explicat legea pârghiilor. I s-au atribuit proiectele unor noi invenții, inclusiv al unor mașini de asalt, precum și șurubul fără sfârșit. Experimente moderne au arătat că Arhimede a proiectat mașini capabile să scoată corăbiile din apă și să le dea foc folosind un sistem de oglinzi.Arhimede este în general considerat a fi unul din cei mai mari  matematicieni ai antichității și unul dintre cei mai mari ai tuturor timpurilor, fiind primul matematician universal. El a folosit metoda epuizării complete pentru a calcula aria unui arc de parabolă prin sumarea unei serii infinite, precum și calculul aproximativ al numărului π cu o acuratețe remarcabilă pentru acele timpuri. De asemenea a definit spirala care-i poartă numele, formule de calcul a volumelor și al suprafețelor corpurilor de revoluție, precum și un sistem ingenios de exprimare a numerelor foarte mari.\nArhimede a murit în timpul asediului Siracuzei, când a fost ucis de un soldat roman, în ciuda ordinului primit de a nu-l ucide. Pe piatra funerară a mormântului a fost sculptată o sferă în interiorul cilindrului circumscris, lucru cerut chiar de Arhimede, deoarece el a demonstrat că raportul dintre aria sferei și a cilindrului circumscris este egal cu raportul volumelor corpurilor, având valoarea 2/3.\nFață de invențiile sale, scrierile matematice ale lui Arhimede erau puțin cunoscute în antichitate. Matematicienii din Alexandria îl cunoșteau și l-au citat, dar prima compilație cuprinzătoare despre el nu a fost dată până în jurul anului 530  d.Hr. de Isidor din Milet cel Bătrân (arhitectul care a proiectat și construit bazilica Sfânta Sofia din Constantinopol), în timp ce comentariile lui Eutocius din Ascalon din secolul VI d.Hr. au deschis larg porțile cunoașterii lucrărilor lui Arhimede. Câteva copii ale lucrărilor lui Arhimede care au supraviețuit până în Evul Mediu erau o sursă de inspirație pentru oamenii de știință din timpul Renașterii, cum ar fi Fermat, Pascal, Galileo Galilei, iar descoperirea în 1906 a unor lucrări necunoscute ale lui Arhimede, au oferit noi perspective de înțelegere a modului în care a obținut rezultatele matematice.","url":"https://ro.wikipedia.org/wiki/Arhimede","thumbnail_url":"https://upload.wikimedia.org/wikipedia/commons/thumb/e/e7/Domenico-Fetti_Archimedes_1620.jpg/150px-Domenico-Fetti_Archimedes_1620.jpg"},{"id":"752919","type":"good","language_code":"ro","title":"Why Don't You Love Me","summary":"„Why Don't You Love Me” este un cântec al interpretei americane Beyoncé Knowles. El a fost înregistrat pentru cel de-al treilea material discografic de studio al artistei, I Am... Sasha Fierce, fiind distribuit inițial doar ca piesă bonus pe unele versiuni ale albumului. Odată cu relansările discului din noiembrie 2009, compoziția a fost și ea inclusă pe noile variante („Deluxe Edition — 2009” și „Platinum Edition”).Compoziția s-a bucurat de o atenție sporită în urma premierei videoclipului de care a beneficiat, regizat de Knowles sub pseudonimul „Bee-Z” și frecventa sa colaboratoare Melina Matsoukas, în acesta solista interpretând personajul „B.B. Homemaker”. Materialul promoțional a început să fie distribuite de magazinul virtual iTunes începând cu data de 18 mai 2010, la doar două săptămâni de la prima sa difuzare integrală. Reacțiile au fost majoritar pozitive, Entertainment Weekly catalogând-o pe artistă drept „o gospodină fierbinte”. Percepția criticilor de specialitate asupra cântecului a fost preponderent favorabilă, Music OMH și Music News oferindu-i recenzii pozitive în cadrul prezentării albumului de proveniență. De asemenea, o serie de surse indicau faptul că lansarea scurtmetrajului reprezintă o nedreptate săvârșită de Knowles la adresa fostei componente Destiny's Child Kelly Rowland, care își promova înregistrarea de revenire („Commander”) în aceeași perioadă, însă Rowland a negat orice rivalitate între ea și Beyoncé.Piesa a ocupat locul întâi în ierarhia americană Billboard Hot Dance Club Play fără a beneficia de o campanie de promovare, fiind unul dintre cele trei cântece ale artistei ce câștigă această distincție în cadrul anului 2010, fiind urmat la scurt timp de colaborările lui Knowles cu Lady GaGa, „Telephone” și „Video Phone”. Apariția videoclipului a favorizat intrarea sa în clasamente, activând într-o serie de liste muzicale din Europa și Oceania. „Why Don't You Love Me” a avansat până pe treapta a cincea în ierarhia macedoniană compilată de Antenna 5, dar și pe poziția cu numărul patru în Deutsche Black Charts (contorizată de MTV Germania), în timp ce în Australia cele aproximativ 1180 de exemplare comercializate în prima săptămână au fost suficiente pentru a plasa compoziția pe locul șaptezeci și trei.","url":"https://ro.wikipedia.org/wiki/Why_Don%27t_You_Love_Me","thumbnail_url":null},{"id":"7602","type":"good","language_code":"ro","title":"Croația","summary":"Croația (în croată Hrvatska, ), oficial Republica Croația (în croată Republika Hrvatska  pronunție ) este o țară aflată la limita între Europa Centrală și cea de Sud-Est, pe țărmul estic al Mării Adriatice. Capitala și cel mai mare oraș al țării este Zagreb. Țara este împărțită în 20 de diviziuni administrative („županije”) și orașul Zagreb. Croația acoperă 56.594 km² și are o climă diversă, predominant temperat continentală și mediteraneană. Coasta croată a Adriaticii are peste o mie de insule. Populația țării este de 4,29 milioane de locuitori, majoritatea croați și majoritatea romano-catolici.\nÎntre secolele V-VII, „croații albi” s-au stabilit în Croația actuală. Statul lor era la sfârșitul secolului al IX-lea organizat în două ducate. Tomislav a devenit primul rege în 925, ridicând Croația la rang de regat. Regatul Croației și-a păstrat suveranitatea aproape două veacuri, atingând maxima expansiune în timpul domniei regelui Peter Krešimir al IV-lea și a lui Dmitar Zvonimir. Croația a intrat într-o uniune personală cu Ungaria în 1102. În 1527, în fața cuceririi otomane, parlamentul croat l-a ales pe Ferdinand I din Casa de Habsburg pe tronul croat. În 1918, după Primul Război Mondial, Croația a fost pentru scurt timp inclusă în Statul Slovenilor, Croaților și Sârbilor care și-a declarat independența față de Austro–Ungaria și a co-fondat apoi Regatul Iugoslaviei. Un stat croat independent a existat pentru scurt timp în timpul celui de Al Doilea Război Mondial ca stat-marionetă fascist. După război, Croația a devenit membru-fondator și republică federală constituentă a RSF Iugoslavia, sub denumirile de Republica Populară Croația și Republica Socialistă Croația. În iunie 1991, Croația și-a declarat independența, care a intrat în vigoare la 8 octombrie în același an. Războiul de Independență al Croației a durat patru ani după declararea independenței și a fost câștigat.\nCroația de astăzi are un Indice al Dezvoltării Umane foarte ridicat. Fondul Monetar Internațional clasifică Croația, din punct de vedere al nivelului de dezvoltare economică, în categoria economiilor emergente și dezvoltate, în timp ce în clasificarea Băncii Mondiale este inclusă în categoria economilor cu nivel mare al veniturilor (peste 12.480 US$/locuitor). Croația este membră a Uniunii Europene, a Organizației Națiunilor Unite, a Consiliului Europei, a NATO, a Organizației Mondiale a Comerțului, a CEFTA, a Spațiului Schengen, a Zonei euro (de la 1 ianuarie 2023)\nși membru-fondator a Uniunii pentru Mediterana. Ca participant activ la forțele ONU de menținere a păcii, Croația a contribuit cu trupe la misiunea condusă de NATO în Afganistan și a deținut un loc nepermanent în Consiliul de Securitate al ONU în 2008–2009.\nSectorul serviciilor domină economia Croației, fiind urmat de industrie și agricultură. Turismul este o sursă importantă de venituri în timpul verii, Croația clasându-se pe locul 18 în clasamentul celor mai populare destinații turistice din lume. Statul controlează o parte din economie, având un nivel substanțial al cheltuielilor guvernamentale. Uniunea Europeană este cel mai important partener comercial al Croației. Începând cu 2000, guvernul croat a investit în infrastructură, mai ales în dezvoltarea infrastructurii de transport situată pe traseele coridoarelor pan-europene. Croația își asigură cea mai mare parte din necesarul energetic și de electricitate din surse interne, diferența fiind importată. Croația are un sistem public de sănătate universal, precum și un sistem educațional care asigură gratuitatea învățământului primar și gimnazial, susținând cultura prin numeroase instituții publice și prin investiții corporatiste în mass-media și edituri. Croația este o țară cu importante contribuții culturale, artistice, științifice și în domeniul sportului, la nivel mondial. Ea este totodată renumită pentru gastronomia tradițională și calitatea vinurilor locale.","url":"https://ro.wikipedia.org/wiki/Croa%C8%9Bia","thumbnail_url":"https://upload.wikimedia.org/wikipedia/commons/thumb/1/1b/Flag_of_Croatia.svg/150px-Flag_of_Croatia.svg.png"},{"id":"7609","type":"good","language_code":"ro","title":"Mihail Kogălniceanu","summary":"Mihail Kogălniceanu (n. 6 septembrie 1817, Iași, Moldova – d. 1 iulie 1891, Paris, Franța) a fost un om politic de orientare liberală, avocat, istoric și publicist român originar din Moldova, care a devenit cel de-al treilea prim-ministru al României la 11 octombrie 1863, după Unirea din 1859 a Principatelor Dunărene în timpul domniei lui Alexandru Ioan Cuza, și mai târziu a servit ca ministru al Afacerilor Externe sub domnia lui Carol I. A fost de mai multe ori ministru de interne în timpul domniilor lui Cuza și Carol. A fost unul dintre cei mai influenți intelectuali români ai generației sale (situându-se pe curentul moderat al liberalismului). Fiind un liberal moderat, și-a început cariera politică în calitate de colaborator al prințului Mihail Sturdza, în același timp ocupând funcția de director al Teatrului Național din Iași și a publicat mai multe opere împreună cu Vasile Alecsandri și Ion Ghica.\nA fost redactor șef al revistei Dacia Literară și profesor al Academiei Mihăileane. Kogălniceanu a intrat în conflict cu autoritățile din cauza discursului inaugural cu tentă romantic-naționalistă susținut în anul 1843. A fost unul dintre ideologii Revoluției de la 1848 în Moldova, fiind autorul petiției Dorințele partidei naționale din Moldova.\nDupă Războiul Crimeii, prințul Grigore Alexandru Ghica l-a însărcinat cu elaborarea unui pachet de legi pentru abolirea robiei romilor. Împreună cu Alecsandri, a editat revista unionistă Steaua Dunării, a jucat un rol important în timpul alegerilor pentru Divanurile ad-hoc, și l-a promovat cu succes pe Cuza, prietenul său pe tot parcursul vieții, la tron.\nKogălniceanu a susținut prin propuneri legislative eliminarea rangurilor boierești și secularizarea averilor mănăstirești. Eforturile sale pentru reforma agrară au dus la o moțiune de cenzură, care a declanșat o criză politică care a culminat cu lovitura de stat din mai 1864, provocată de Alexandru Ioan Cuza pentru implementarea reformei. Cu toate acestea, Kogălniceanu a demisionat în 1865, în urma conflictelor cu domnitorul. După un deceniu, a pus bazele Partidului Național Liberal, dar mai înainte de asta, a jucat un rol important în decizia României de a participa la Războiul Ruso-Turc din 1877-1878, război care a dus la recunoașterea independenței țării. În ultimii ani de viață a fost o figură politică proeminentă, președinte al Academiei Române și reprezentant al României în relațiile cu Franța.","url":"https://ro.wikipedia.org/wiki/Mihail_Kog%C4%83lniceanu","thumbnail_url":"https://upload.wikimedia.org/wikipedia/commons/thumb/7/7a/Mihail_Kog%C4%83lniceanu.jpg/150px-Mihail_Kog%C4%83lniceanu.jpg"},{"id":"761370","type":"good","language_code":"ro","title":"Campania din Insulele Amiralității","summary":"Campania din Insulele Amiralității (Operation Brewer) a fost o serie de bătălii din campania din Noua Guinee a celui de al Doilea Război Mondial în care Divizia I Cavalerie a armatei Statelor Unite a ocupat Insulele Amiralității, deținute de japonezi.\nPe baza raporturilor avioanelor de recunoaștere în care se arăta că nu există semne de activitate inamică și că insulele par a fi fost evacuate, generalul Douglas MacArthur a accelerat planurile de capturare a insulelor și a ordonat alte operațiuni de recunoaștere. Campania a demarat la 29 februarie 1944 cu debarcarea de pe Insula Los Negros, a treia insulă ca suprafață din arhipelag. Utilizând o plajă mică și izolată în care japonezii nu se așteptau la niciun atac, forța aliată a avut de partea sa elementul surpriză, dar insulele s-au dovedit a fi totuși ocupate, ceea ce a dus o bătălie furibundă pentru controlul acestora.\nÎn final, superioritatea aeriană și maritimă au permis Aliaților să-și întărească poziția pe Los Negros. Divizia I Cavalerie a reușit să cucerească apoi toate insulele. Campania s-a încheiat oficial la 18 mai 1944. Victoria aliată a dus la izolarea totală a marii baze japoneze de la Rabaul, obiectivul final al campaniilor Aliaților din 1942 și 1943. În Insulele Amiralității s-a construit apoi o bază navală și aeriană majoră, punct important de lansare a campaniilor din Pacific din 1944.","url":"https://ro.wikipedia.org/wiki/Campania_din_Insulele_Amiralit%C4%83%C8%9Bii","thumbnail_url":"https://upload.wikimedia.org/wikipedia/commons/thumb/c/c3/First_Wave_at_Los_Negros.jpg/150px-First_Wave_at_Los_Negros.jpg"},{"id":"761495","type":"good","language_code":"ro","title":"Take a Chance on Me","summary":"\"Take a Chance on Me\" este un cântec scris și produs de Björn Ulvaeus și Benny Andersson pentru al cincilea album de studio al grupului muzical ABBA, The Album. A fost al doilea single și s-a bucurat de succes critic, dar și comercial, atingând prima treaptă a clasamentelor din Austria, Belgia, Irlanda și Regatul Unit. A ocupat locul trei în Billboard Hot 100, fiind al doilea cel mai de succes cântec al grupului acolo, după \"Dancing Queen\".","url":"https://ro.wikipedia.org/wiki/Take_a_Chance_on_Me","thumbnail_url":null},{"id":"76286","type":"good","language_code":"ro","title":"Bătălia de la Termopile","summary":"Bătălia de la Termopile (greacă Θερμοπύλαι, Thermopylae, „Porțile fierbinți”) a fost o luptă care s-a dat între o alianță a unor polisuri (orașe-state) din Grecia Antică, condusă de regele Leonidas al Spartei și Imperiul Persan al lui Xerxes I. Bătălia a durat trei zile în timpul celei de-a doua invazii persane în Grecia, în același timp cu Bătălia de la Artemisium, în august sau septembrie 480 î.Hr., și a avut loc în trecătoarea Termopile. Invazia persană fusese pornită ca răspuns întârziat la înfrângerea suferită de perși în prima invazie, terminată cu victoria atenienilor în Bătălia de la Maraton din anul 490 î.Hr.. Zece ani mai târziu, Xerxes ridicase o armată uriașă pe care o trimisese, pe uscat și pe mare, să cucerească Grecia. Generalul atenian Temistocle a propus ca oștile alianței grecești să blocheze înaintarea armatei de uscat la Termopile și în același timp, flota persană urma să fie blocată în strâmtoarea Artemisium.\nO armată a aliaților greci formată din aproximativ 7.000 de oameni a mărșăluit înspre nord ca să blocheze trecătoarea în vara anului 480 î.Hr. Armata persană a fost evaluată de sursele antice la peste un milion de oameni, dar astăzi se consideră a fi fost mult mai redusă: învățații avansează cifre diferite, dar aflate în intervalul 100.000 - 150.000. Persanii au ajuns la trecătoare la sfârșitul lui august sau începutul lui septembrie. Mult depășiți numeric, grecii au ținut piept perșilor timp de șapte zile (din care trei de luptă efectivă), până când ariergarda greacă a fost nimicită într-una din cele mai cunoscute încleștări finale ale istoriei. În timpul primelor două zile, mica armată condusă de regele Leonidas al Spartei a blocat singurul drum pe care armata persană putea avansa. După a doua zi, un localnic numit Ephialtes i-a trădat pe greci, arătându-le perșilor o cărare care ducea în spatele pozițiilor grecești. Dându-și seama că oamenii săi erau încercuiți, Leonidas a trimis înapoi grosul armatei grecești și a rămas pe loc să le acopere retragerea cu 300 de spartani, 700 de thespieni, 400 de tebani și probabil încă alte câteva sute. Aproape toți au fost uciși.\nTemistocle era comandantul flotei grecești la Artemisium când a primit vestea că perșii cuceriseră strâmtoarea Termopile. Întrucât strategia inițială se baza pe blocarea perșilor în ambele puncte (Termopile și Artemisium), navele grecești s-au retras la Salamina. Perșii au invadat Beoția și apoi au capturat Atena, care între timp fusese evacuată. Dorind o victorie decisivă asupra flotei persane, aliații au atacat-o la Salamina, la sfârșitul anului 480 î.Hr. și au câștigat. Temându-se să nu fie prins în capcană în Europa, Xerxes și-a retras grosul armatei în Asia, lăsându-l pe Mardonius să termine cucerirea Greciei. În anul următor, armata de uscat persană a fost învinsă în Bătălia de la Plateea, invazia persană în Grecia fiind oprită.\nScriitorii antici și contemporani au folosit bătălia de la Termopile ca un exemplu al forței unei armate patriotice formate din oameni liberi în lupta de apărare a propriului teritoriu. Reușita apărătorilor de la Termopile reprezintă un exemplu al avantajelor pe care le oferă pregătirea, echipamentul și folosirea terenului împotriva unei armate superioare în număr, și a devenit un simbol al curajului în fața unor sorți neprielnici.","url":"https://ro.wikipedia.org/wiki/B%C4%83t%C4%83lia_de_la_Termopile","thumbnail_url":"https://upload.wikimedia.org/wikipedia/commons/thumb/a/ae/L%C3%A9onidas_aux_Thermopyles_%28Jacques-Louis_David%29.PNG/150px-L%C3%A9onidas_aux_Thermopyles_%28Jacques-Louis_David%29.PNG"},{"id":"765897","type":"good","language_code":"ro","title":"Războaiele Bizantino-Arabe","summary":"Războaiele bizantino-arabe reprezintă o serie de conflicte din perioada 634 – 1180 între Imperiul Roman de Răsărit și califatele arabe.\nConflictele au început în timpul primelor cuceriri musulmane ale Califatului Rashidun și ale Califatului Omeiad și au continuat sub forma unor lungi lupte de frontieră până la începutul cruciadelor. Ca rezultat, bizantinii au pierdut multe teritorii, iar Levantul, Mesopotamia și Africa de Nord au fost cucerite de către arabi.","url":"https://ro.wikipedia.org/wiki/R%C4%83zboaiele_Bizantino-Arabe","thumbnail_url":"https://upload.wikimedia.org/wikipedia/commons/thumb/f/f7/Greekfire-madridskylitzes1.jpg/150px-Greekfire-madridskylitzes1.jpg"},{"id":"766310","type":"good","language_code":"ro","title":"Deep Blue","summary":"Deep Blue a fost un supercomputer de mare putere dedicat exclusiv jocului de șah construit de IBM și care a susținut în anii 1996 și 1997 două meciuri, de câte 6 partide fiecare, împotriva campionului mondial de șah Garry Kasparov. După meciul din 1996, în care Deep Blue a fost învins, calculatorul a fost îmbunătățit masiv și la data de 11 mai 1997, computerul încheia cu o victorie cel de-al doilea turneu, învingând campionul mondial după două victorii, o înfrângere și trei partide încheiate la egalitate. Kasparov a sugerat că IBM ar fi trișat și a cerut revanșa, dar compania a refuzat și a dezasamblat supercomputerul.","url":"https://ro.wikipedia.org/wiki/Deep_Blue","thumbnail_url":"https://upload.wikimedia.org/wikipedia/commons/thumb/b/be/Deep_Blue.jpg/150px-Deep_Blue.jpg"},{"id":"76737","type":"good","language_code":"ro","title":"Ayn Rand","summary":"Ayn Rand (/ˈaɪn ˈrænd/; născută Alisa Zinovievna Rosenbaum, rusă Али́са Зино́вьевна Розенба́ум; n. 2 februarie 1905, Sankt Petersburg, Imperiul Rus – d. 6 martie 1982, Manhattan, New York City, New York, SUA) a fost o romancieră⁠(d), filosoafă, dramaturgă și scenaristă americană de origine rusă. Ea este cunoscută pentru cele două romane de succes ale ei, Izvorul și Revolta lui Atlas, și pentru dezvoltarea unui sistem filosofic numit de ea „obiectivism”. Educată în Rusia, s-a mutat în Statele Unite în 1926. În anii 1935–1936 a scris o piesă de teatru care s-a jucat pe Broadway. După primele două romane, care la început nu au avut succes în America, a ajuns celebră cu romanul The Fountainhead din 1943.\nÎn 1957, Rand și-a publicat cea mai cunoscută lucrare, romanul Revolta lui Atlas. După aceea, a recurs la non-ficțiune pentru a-și promova filosofia, publicându-și propriile reviste și lansând mai multe colecții de eseuri până la moartea sa în 1982. Rand a susținut rațiunea ca singurul mijloc de a dobândi cunoștințe, și a respins credința și religia. Ea susținea egoismul rațional și etic, și respingea altruismul. În politică, ea a condamnat primul recurs la forță ca fiind imoral, și s-a opus colectivismului și etatismului, dar și anarhismului, susținând în schimb un capitalism Laissez-faire, pe care l-a definit drept un sistem bazat pe recunoașterea drepturilor individuale. În artă, Rand a promovat realismul romantic. Ea a fost extrem de critică cu cei mai mulți filozofi și cu tradițiile filosofice cunoscute de ei, cu excepția lui Aristotel, a lui Toma d'Aquino, și a liberalilor clasici.Criticii literari au primit operele de ficțiune ale lui Rand cu recenzii mixte, iar mediul academic, în general, i-a ignorat sau i-a respins filosofia, deși interesul academic a crescut în ultimele decenii. Mișcarea obiectivistă încearcă să-i răspândească ideile, atât în rândul publicului cât și în mediul academic. Ea a avut o influență semnificativă asupra libertarienilor și conservatorilor americani.","url":"https://ro.wikipedia.org/wiki/Ayn_Rand","thumbnail_url":"https://upload.wikimedia.org/wikipedia/commons/thumb/b/b1/Ayn_Rand_%281943_Talbot_portrait%29.jpg/150px-Ayn_Rand_%281943_Talbot_portrait%29.jpg"},{"id":"768765","type":"good","language_code":"ro","title":"Bătălia de la Alamo","summary":"Bătălia de la Alamo (23 februarie – 6 martie 1836) a fost un eveniment-cheie în cadrul Revoluției Texane. După un asediu de 13 zile, soldații mexicani conduși de președintele general Antonio López de Santa Anna au lansat un asalt asupra Misiunii Alamo de lângă San Antonio de Béxar (astăzi, San Antonio, Texas). Toți apărătorii texani au fost uciși, cu excepția a doi. Cruzimea lui Santa Anna din timpul bătăliei i-a inspirat pe numeroși texani—atât coloniști din Texas cât și aventurieri din Statele Unite—să se alăture armatei texane. Mânați de dorința de răzbunare, texanii au reușit apoi să învingă armata mexicană în bătălia de la San Jacinto, în 21 aprilie 1836, punând capăt revoluției.\nCu câteva luni în urmă, texanii izgoniseră toate armatele mexicane din Texas. Aproximativ 100 de texani erau la acea vreme cantonați la Alamo. Numărul lor a crescut ușor după sosirea întăririlor conduse de comandanții James Bowie și William B. Travis⁠(d). La 23 februarie, aproximativ 1500 de soldați mexicani au intrat în San Antonio de Béxar ca prim pas al campaniei de recucerire a Texasului. Timp de 12 zile, cele două armate s-au înfruntat în mai multe ciocniri soldate cu pierderi minime. Conștient că garnizoana nu va rezista unui atac al unei forțe atât de mari, Travis a scris mai multe scrisori prin care cerea mai mulți oameni și provizii, dar au sosit mai puțin de 100 de oameni.\nLa orele dimineții în ziua de 6 martie, armata mexicană a avansat înspre Alamo. După respingerea a două atacuri, texanii nu au mai reușit să reziste celui de al treilea. În timp ce soldații mexicani escaladau zidurile, majoritatea soldaților texani s-au retras în clădirile din interior. Cei care nu au reușit au fost uciși de cavaleria mexicană în timp ce încercau să fugă. Cinci, maxim șapte texani s-au predat și au fost executați pe loc. Majoritatea martorilor oculari au relatat între 182 și 257 de texani morți, în vreme ce majoritatea istoricilor estimează 400–600 de mexicani morți sau răniți. Mai mulți necombatanți au fost trimiși la Gonzales să răspândească vestea înfrângerii texanilor. Veștile au declanșat panica și armata texană, formată mai ales din coloniști, împreună cu noul guvern al Republicii Texas a fugit din calea armatei mexicane.\nÎn Mexic, bătălia a fost umbrită de evenimentele Războiului Americano-Mexican din 1846–1848. În Texasul secolului al XIX-lea, complexul de la Alamo a devenit treptat din misiune loc memorial al bătăliei. Legislativul Texasului a achiziționat terenul și clădirile la începutul secolului al XX-lea și a transformat capela Alamo în monumentul oficial al Statului Texas. Alamo este astăzi „cea mai populară atracție turistică din Texas”. Alamo a fost subiectul numeroaselor lucrări istorice începând cu 1843. Majoritatea americanilor cunosc cel mai bine legendele răspândite de numeroase adaptări cinematografice și de televiziune, printre care se numără miniserialul Disney Davy Crockett și filmul lui John Wayne din 1960 The Alamo⁠(d).","url":"https://ro.wikipedia.org/wiki/B%C4%83t%C4%83lia_de_la_Alamo","thumbnail_url":"https://upload.wikimedia.org/wikipedia/commons/thumb/d/dd/1854_Alamo.jpg/150px-1854_Alamo.jpg"},{"id":"77943","type":"good","language_code":"ro","title":"Abraham Lincoln","summary":"Pentru alte sensuri ale numelui Lincoln, vedeți Lincoln (dezambiguizare).Abraham Lincoln (/ˈeɪbrəhæm ˈlɪŋkən/; n. 12 februarie 1809, Sinking Spring Farm⁠(d), Comitatul Hardin, Kentucky, Kentucky, SUA – d. 15 aprilie 1865, Washington, D.C., Districtul Columbia⁠(d), SUA) a fost un avocat și om politic american, al șaisprezecelea președinte al Statelor Unite ale Americii, funcție pe care a exercitat-o începând cu luna martie 1861 și până la asasinarea sa în aprilie 1865. Lincoln a condus Statele Unite în timpul Războiului Civil—cel mai sângeros conflict al său, dar și cea mai mare criză morală, constituțională și politică. Prin aceasta, el a conservat Uniunea, a abolit sclavia, a întărit guvernul federal și a modernizat economia.\nCrescut într-o familie săracă de la Frontiera de vest, Lincoln a fost avocat autodidact în Illinois, lider al Partidului Whig, membru al Camerei Reprezentanților la nivel de stat⁠(en) în anii 1830, apoi congressman federal pentru un mandat în anii 1840. A promovat modernizarea rapidă a economiei prin dezvoltarea sistemului bancar, construcția de canale și căi ferate, și prin impunerea de taxe vamale care să protejeze și să încurajeze construcția de fabrici; s-a opus războiului cu Mexicul în 1846. După o serie de dezbateri intens mediatizate⁠(en) din 1858, în cadrul cărora Lincoln s-a pronunțat împotriva extinderii sclaviei, a pierdut cursa pentru Senatul SUA în fața arhirivalului său, democratul Stephen A. Douglas.\nÎn 1860, Lincoln și-a asigurat candidatura din partea Partidului Republican la președinția SUA, fiind recomandat de faptul că era un moderat dintr-un stat în care rezultatul alegerilor nu era cert. Deși avea foarte puțină susținere în statele în care era permisă sclavia, Lincoln a câștigat lejer în Nord și a fost ales președinte în 1860. Alegerea sa a determinat șapte state sclavagiste din Sud să își declare despărțirea de SUA și să formeze Confederația înainte ca el să preia funcția. Nu s-a găsit niciun compromis sau reconciliere în ce privește sclavia.\nCând Nordul s-a raliat cu entuziasm de partea Uniunii în urma atacului confederat asupra Fortului Sumter la 12 aprilie 1861, Lincoln s-a concentrat pe dimensiunile militară și politică ale efortului de război. Scopul său primordial a fost reunificarea națiunii. El a suspendat unilateral dreptul de habeas corpus, arestând și încarcerând temporar fără proces mii de persoane cu opinii secesioniste și anti-război din statele de graniță, ignorând decizia⁠(en) judecătorului-șef al Curții Supreme a SUA, Roger Taney⁠(en), conform căreia suspendarea acestui drept de către președinte este neconstituțională (doar Congresul avea această prerogativă). Lincoln a evitat potențiala intervenție britanică dezamorsând Afacerea Trent la sfârșitul lui 1861. Manevrele sale complexe către interzicerea sclaviei s-au centrat pe Proclamația de Emancipare din 1863, folosind armata pentru a proteja sclavii evadați, încurajând statele de graniță să interzică sclavia și contribuind la promovarea în Congres a celui de al treisprezecelea amendament la Constituție⁠(en), prin care sclavia era desființată definitiv. Lincoln a supravegheat îndeaproape efortul de război, în special numirile generalilor din funcțiile cele mai înalte, promovându-l și pe cel mai de succes general al său, Ulysses S. Grant. A luat deciziile majore privind strategia de război a Uniunii. Marina lui Lincoln a instituit o blocadă navală care a oprit comerțul normal al Sudului, a ajutat la preluarea controlului asupra statelor Kentucky și Tennessee, și a preluat controlul asupra principalelor căi fluviale din Sud folosind ambarcațiuni înarmate cu tunuri. Lincoln a încercat în mod repetat să captureze capitala Confederației, Richmond; de fiecare dată când un general eșua, Lincoln îl înlocuia, până când Grant a reușit în cele din urmă în 1865.\nPolitician excepțional de iscusit, implicat profund în problemele puterii la nivelul fiecărui stat, Lincoln a fost deschis față de așa-numiții „Democrați ai Războiului”⁠(en) (care susțineau Nordul împotriva Sudului), și a reușit să fie reales la alegerile din 1864. Ca lider al facțiunii moderate a Partidului Republican, Lincoln s-a confruntat cu republicanii radicali care cereau un tratament mai dur aplicat Sudului, cu Democrații Războiului care cereau mai mult compromis, cu democrații ce se opuneau războiului, denumiți Copperheads⁠(en) care îl disprețuiau, și cu secesioniștii ireconciliabili care îi puneau la cale moartea. Politic, Lincoln a luptat îndreptându-și adversari unii împotriva altora, făcând apel la poporul american prin calitățile sale de orator, și printr-un patronaj politic atent plănuit. Discursul său de la Gettysburg din 1863 a devenit o declarație emblematică a dedicației Americii față de principiile republicanismului, egalității în drepturi, libertății personale și democrației. Lincoln avea o perspectivă moderată asupra Reconstrucției, dorind să reunifice țara printr-o politică de generoasă reconciliere în fața diviziunilor dure și persistente. La șase zile după capitularea generalului comandant al Confederației, Robert E. Lee, Lincoln a fost asasinat de John Wilkes Booth, actor și simpatizant al Confederației.\nLincoln a fost plasat în mod constant atât de istorici cât și de public între cei mai mari președinți ai SUA.","url":"https://ro.wikipedia.org/wiki/Abraham_Lincoln","thumbnail_url":"https://upload.wikimedia.org/wikipedia/commons/thumb/a/ab/Abraham_Lincoln_O-77_matte_collodion_print.jpg/150px-Abraham_Lincoln_O-77_matte_collodion_print.jpg"},{"id":"780517","type":"good","language_code":"ro","title":"Apolo Ohno","summary":"Apolo Anton Ohno (pronunțat în engleză /əˈpɒloʊ ˈæntɒn ˈoʊnoʊ/; n. 22 mai 1982, Seattle, Washington, SUA) este un patinator american competitor în cursele de patinaj viteză pe pistă scurtă (cunoscute și sub denumirea din limba engleză short track), câștigător a opt medalii olimpice (două de aur, două de argint și patru de bronz). Este sportivul cu cele mai multe medalii obținute la Jocurile Olimpice de iarnă din istoria Statelor Unite.\nCrescut de tatăl său, Ohno a început antrenamentele temeinic în 1996. A devenit reprezentativ și a fost liderul curselor de short track din Statele Unite încă de la câștigarea primei sale medalii de aur la Jocurile Olimpice de iarnă din 2002. La vârsta de 14 ani, el devine cel mai tânăr campion național al Statelor Unite, în 1997, titlu pe care îl deține continuu din anul 2001 și pe care l-a cucerit de 12 ori. În decembrie 1999, Apolo Ohno devine cel mai tânăr patinator care câștigă un titlu de Cupă Mondială și devine primul american ce câștigă titlul de Cupă Mondială la total (în 2001, apoi în 2003 și 2005). De asemenea, Ohno cucerește și primul său titlu de campion mondial în anul 2008.\nPe durata Olimpiadei de iarnă din 2002, au existat două controverse asociate cu Ohno. Prima lucru care i s-a reproșat lui Ohno a fost acela că ar fi pierdut intenționat prima poziție din runda de calificare pentru olimpiadă, clasându-se al treilea, pentru a-i permite lui Shani Davis să prindă un loc în echipa olimpică a Statelor Unite. Cea de-a doua controversă este legată de câștigarea de către patinatorul american a cursei de 1500 de metri de la Olimpiadă după descalificarea patinatorului sud-coreean Kim Dong-Sung, care a trecut primul linia de sosire, pe motivul blocării lui Ohno. Blocajele și obstrucțiile sunt des întâlnite în cursele de short track, descalificările fiind frecvente. Incidentul a produs reacții negative din partea suporterilor sud-coreeni, reputația lui Ohno având de suferit în Coreea de Sud.\nPrintre distincțiile și realizările lui Ohno se numără și numirea sa drept Atletul Lunii de către Comitetul Olimpic al Statelor Unite în octombrie 2003 și martie 2008, Atletul American al Anului în Patinajul Viteză în anul 2003 și a fost finalist al Premiului Sullivan în anii 2002, 2003 și 2006, premiu acordat anual celui mai bun atlet amator din Statele Unite. Obținând recunoaștere sportivă deplină, Ohno activează și ca orator motivațional și filantrop, a dezvoltat o afacere cu suplimente nutriționale denumite 8 Zone iar în 2007 a participat și a câștigat emisiunea concurs de tip reality-show Dancing with the Stars.","url":"https://ro.wikipedia.org/wiki/Apolo_Ohno","thumbnail_url":"https://upload.wikimedia.org/wikipedia/commons/thumb/f/ff/ApoloOhno.jpg/150px-ApoloOhno.jpg"},{"id":"785570","type":"good","language_code":"ro","title":"At Folsom Prison","summary":"At Folsom Prison (în traducere, La închisoarea Folsom) este un album live de Johnny Cash, lansat de Columbia Records în mai 1968. Încă de la cântecul din 1955 „Folsom Prison Blues”, Cash era interesat să cânte într-o închisoare. Ideea lui a fost amânată până în 1967, când schimbările de personal de la Columbia Records i-au adus lui Bob Johnston sarcinile de producție ale materialului lui Cash. Cash reușise să-și controleze problemele de abuz de droguri și încerca să-și revitalizeze cariera după mai mulți ani de insuccese comerciale. Susținut de June Carter, Carl Perkins și de formația sa, Tennessee Three, Cash a susținut două concerte la Folsom State Prison din Folsom, California la 13 ianuarie 1968. Albumul rezultat a constat din 15 piese din primul concert și două din cel de al doilea.\nÎn ciuda investițiilor inițiale reduse ale casei de discuri Columbia, albumul a devenit un hit în Statele Unite, ajungând pe primul loc în clasamentul country și în primele 15 în clasamentul național al tuturor genurilor. Single-ul principal extras de pe album, o versiune live a piesei „Folsom Prison Blues”, a intrat în top 40, prima a lui Cash de la „Understand Your Man” din 1964. At Folsom Prison a primit recenzii bune la lansare și popularitatea pe care a acumulat-o a dus la revitalizarea carierei lui Cash și la lansarea unui al doilea album înregistrat într-o închisoare, album intitulat At San Quentin. Albumul a fost relansat cu adăugarea unor noi piese în 1999 și ca set de trei discuri în 2008.","url":"https://ro.wikipedia.org/wiki/At_Folsom_Prison","thumbnail_url":null},{"id":"787453","type":"good","language_code":"ro","title":"Bătălia de la Khe Sanh","summary":"Bătălia de la Khe Sanh a avut loc în nord-vestul Provinciei Quang Tri, Republica Vietnam (Vietnamul de Sud), între 21 ianuarie și 8 aprilie 1968 în timpul Războiului din Vietnam. Combatanții erau părți din Forța Amfibie Marină III a Statelor Unite, precum și din Armata Republicii Vietnam de o parte, și două până la trei unități de dimensiunea unei divizii din cadrul Armatei Populare Vietnameze. Comandamentul american din Vietnamul de Sud a dat operațiunii de apărare a bazei numele de cod Operațiunea Scotland.\nComandamentul american din Saigon credea la început că operațiunile din jurul Khe Sanh-ului din vara lui 1967 fac parte dintr-o simplă serie de ofensive nord-vietnameze minore în regiunile de graniță. Această apreciere a trebuit să fie revizuită, însă, când s-a descoperit că Armata Populară Vietnameză deplasa forțe majore în regiune în timpul toamnei și iernii. A avut loc o acumulare de forțe americane și acțiunile de la Khe Sanh au început când baza marinei americane a fost izolată. Într-o serie de acțiuni disperate ce au durat timp de 77 de zile, Baza de Luptă Khe Sanh (KSCB) și avanposturile de pe dealurile din împrejurimi s-au aflat sub un tir nord-vietnamez constant de artilerie, mortiere și rachete.\nÎn timpul bătăliei, Forțele Aeriene ale SUA au declanșat o campanie masivă de bombardament aerian (Operațiunea Niagara) pentru a susține baza marinei. Această campanie a folosit ultimele inovații tehnologice pentru a localiza forțele nord-vietnameze. Efortul logistic de susținere a bazei marinei, după izolarea ei pe uscat, a impus implementarea altor inovații tactice pentru continuarea aprovizionării bazei.\nÎn martie 1968, o forță combinată a marinei și armatei americane împreună cu armata sud-vietnameză a lansat o expediție terestră (Operation Pegasus) care a reușit să despresureze baza marinei de la Khe Sanh. Bătălia a reprezentat o victorie tactică pentru forțele sud-vietnameze și americane, deși nu a avut implicații strategice clare; unii istorici au remarcat că atacurile Armatei Populare din jurul frontierei anterioare Ofensivei de Tet de la începutul lui 1968 au servit doar pentru a distrage atenția inamicului în timp ce se strângeau forțele Viet Cong.","url":"https://ro.wikipedia.org/wiki/B%C4%83t%C4%83lia_de_la_Khe_Sanh","thumbnail_url":"https://upload.wikimedia.org/wikipedia/commons/thumb/0/0c/The_Fight_for_Khe_Sanh.jpg/150px-The_Fight_for_Khe_Sanh.jpg"},{"id":"787984","type":"good","language_code":"ro","title":"Istoria militară a Australiei","summary":"Istoria militară a Australiei cuprinde 220 de ani de istorie modernă a națiunii australiene, de la războaiele timpurii de la frontierele dintre aborigeni și europeni până la conflictele din Irak și Afganistan de la începutul secolului XXI. Deși această istorie este scurtă comparativ cu a multor altor națiuni, Australia a fost implicată activ în numeroase conflicte și războaie iar acestea precum și serviciul militar au avut o influență semnificativă pe mai multe planuri asupra societății australiene și a identității naționale.\nCa și colonie britanică, Australia a participat la războaiele mai mici ale Marii Britanii din secolul al XIX-lea, în vreme ce mai târziu, a fost parte beligerantă ca națiune independentă în Primul Război Mondial și în Al Doilea Război Mondial precum și în războaiele din Coreea, Malaezia, Borneo și Vietnam în timpul Razboiului Rece. În perioada de după Războiul din Vietnam, trupele australiene au luat parte la numeroase misiuni internaționale de pace prin intermediul Națiunilor Unite și a altor organizații, inclusiv în Războiul din Golf, Rwanda, Somalia, Timorul de Est și Insulele Solomon, în timp ce, mai recent, au luptat ca parte a trupelor multinaționale din Irak și Afganistan.\nÎn total, în decursul acestor conflicte militare au pierit aproximativ 103.000 australieni.","url":"https://ro.wikipedia.org/wiki/Istoria_militar%C4%83_a_Australiei","thumbnail_url":null},{"id":"790143","type":"good","language_code":"ro","title":"Anafilaxie","summary":"Anafilaxia este o reacție alergică severă care survine brusc și poate cauza moartea. Simptomele tipice ale anafilaxiei includ prurit, inflamația gâtului și hipotensiune. Se manifestă hipersensibilitatea imediată, sau de tip I, care survine la câteva minute după contactul cu antigenul. În mod obișnuit, boala este cauzată de mușcături și înțepături de insecte, de alimente și medicamente.\nAnafilaxia este indusă de eliberarea de proteine din anumite tipuri de leucocite. Aceste proteine sunt substanțe care pot declanșa sau agrava o reacție alergică. Eliberarea acestora poate fi indusă fie de o reacție a sistemului imunitar, fie de o altă cauză fără legătură cu sistemul imunitar. Anafilaxia este diagnosticată pe baza simptomelor și semnelor prezentate de pacient. Ca tratament primar, se prescriu injecții cu epinefrină, uneori în combinație cu alte medicamente. Starea unei persoane care, fiind sensibilizată în urma introducerii unui alergen în organism, este susceptibilă să reacționeze violent la introducerea ulterioară a unei noi doze, chiar minime, din acest alergen.Aproximativ 0,05–2% din populația mondială suferă de anafilaxie la un moment dat de-a lungul vieții. Se observă o creștere a incidenței acestei boli. Termenul provine din cuvintele grecești ἀνά ana, „împotrivă” și φύλαξις phylaxis, „protecție”.","url":"https://ro.wikipedia.org/wiki/Anafilaxie","thumbnail_url":"https://upload.wikimedia.org/wikipedia/commons/thumb/b/b9/Angioedema2010.JPG/150px-Angioedema2010.JPG"},{"id":"792112","type":"good","language_code":"ro","title":"Clopotul Libertății","summary":"Clopotul Libertății (în engleză Liberty Bell) este unul dintre simbolurile de referință ale independenței Statelor Unite ale Americii. Aflat în orașul Philadelphia, statul Pennsylvania, se crede că a fost tras pentru a marca citirea în public a Declarației de Independență la 8 iulie 1776.\nClopotul a fost comandat la firma londoneză Lester and Pack (astăzi Whitechapel Bell Foundry⁠(d)) în 1752, și a fost gravat cu citatul (din Leviticul 25:10): „Proclaim LIBERTY throughout all the land unto all the inhabitants thereof” — „Să vestiți SLOBOZENIA în țară pentru toți locuitorii ei”. El a crăpat prima oară când a fost tras chiar după sosirea la Philadelphia, și a fost turnat din nou de localnicii John Pass și John Stow, ale căror nume apar și ele inscripționate pe clopot. A rămas amplasat timp de ani de zile în clopotnița Casei Statului Pennsylvania (astăzi denumită Casa Independenței⁠(d) — Sala Independenței), și a fost folosit pentru a chema parlamentarii la sesiunile legislative și pentru a anunța cetățenii de întruniri și proclamații publice. S-au tras clopotele pentru a marca citirea Declarației de Independență la 8 iulie 1776 și, deși nu există nicio relatare contemporană despre tragerea Clopotului Libertății, majoritatea istoricilor consideră că și el a fost unul dintre clopotele care au fost trase atunci. După obținerea independenței de către SUA, clopotul a rămas în anonimat mulți ani. În anii 1830, a fost adoptat ca simbol de societățile aboliționiste, care l-au poreclit „Clopotul Libertății”. Crăpătura cea mare care îl caracterizează a apărut cândva la începutul secolului al XIX-lea—o legendă de largă circulație afirmă că a crăpat în timp ce anunța moartea Judecătorului Suprem John Marshall în 1835.\nClopotul a devenit celebru după ce în 1847 a fost publicată o povestire în care era vorba despre un clopotar bătrân care l-ar fi tras la 4 iulie 1776, după ce a aflat de votul pentru independență din al Doilea Congres Continental. Nu se poate, însă, ca clopotul să fi fost tras în acea zi, deoarece la 4 iulie nu a fost anunțată Declarația; cu toate acestea, povestea a ajuns să fie considerată reală, chiar și de unii istorici. Începând cu 1885, Primăria Philadelphia, proprietara clopotului, a permis transportarea lui la diverse expoziții și adunări patriotice. Clopotul a atras curiozitatea mulțimilor oriunde a fost dus, dar s-a întors la Philadelphia cu crăpături în plus și cu bucăți luate de vânătorii de suveniruri, iar primăria a oprit aceste plecări după 1915.\nDupă al Doilea Război Mondial, primăria a dat clopotul în custodia National Park Service⁠(d), rămânând însă proprietara lui. El a fost folosit ca simbol al libertății în timpul Războiului Rece și a fost loc de adunare a protestatarilor în anii 1960. A fost mutat din Sala Independenței într-un pavilion de sticlă din apropiere la Independence Mall⁠(d) în 1976, și de acolo în 2003 în Liberty Bell Center, lângă pavilion. Clopotul apare pe monezi și pe timbre, iar numele și imaginea sa sunt folosite și de diverse companii.","url":"https://ro.wikipedia.org/wiki/Clopotul_Libert%C4%83%C8%9Bii","thumbnail_url":"https://upload.wikimedia.org/wikipedia/commons/thumb/0/08/Liberty_Bell_2008.jpg/150px-Liberty_Bell_2008.jpg"},{"id":"793526","type":"good","language_code":"ro","title":"Axl Rose","summary":"W. Axl Rose (n. 6 februarie 1962, Lafayette, Indiana, SUA) este un cântăreț, compozitor și muzician american. Este solistul trupei de hard rock Guns N' Roses, o poziție pe care a avut-o de la înființarea acesteia în 1985. Datorită vocii sale puternice și variate, cât și performanțelor live pline de energie, Rose a fost numit unul dintre cei mai mari cântăreți din toate timpurile de diverse reviste muzicale, printre care Rolling Stone și NME.Născut și crescut în Lafayette, Indiana, Rose s-a mutat la Los Angeles la începutul anilor '80, unde a devenit activ pe scena hard rock locală și s-a alăturat mai multor trupe, incluzând Hollywood Rose⁠(d) și L.A. Guns. În 1985 a co-fondat Guns N' Roses, cu care a avut mare succes și recunoaștere la sfârșitul anilor '80 și începutul anilor '90. Primul lor album, Appetite for Destruction (1987), a vândut peste 30 de milioane de copii în toată lumea și este cel mai bine vândut album de debut din toate timpurile în SUA cu 18 milioane de unități vândute. Următoarele, albumele gemene Use Your Illusion I și Use Your Illusion II (1991), au fost de asemenea în mare parte de succes; au debutat respectiv pe locul 2 și locul 1 în Billboard 200 și au vândut în total 35 de milioane de copii în toată lumea.","url":"https://ro.wikipedia.org/wiki/Axl_Rose","thumbnail_url":"https://upload.wikimedia.org/wikipedia/commons/thumb/6/64/W._Axl_Rose%2C_Guns_n%C2%B4Roses_Poliedro_de_Caracas_27_de_Marzo_2010_2.jpg/150px-W._Axl_Rose%2C_Guns_n%C2%B4Roses_Poliedro_de_Caracas_27_de_Marzo_2010_2.jpg"},{"id":"794044","type":"good","language_code":"ro","title":"Love You More","summary":"„Love You More” este un cântec al formației britanice JLS. Piesa este inclusă pe cel de-al doilea album de studio al grupului, Outta This World. Înregistrarea a avut premiera pe data de 1 octombrie 2010, fiind lansat ca cel de-al doilea extras pe single al materialului în Europa. Compoziția reprezintă și cel de-al cincilea extras pe single din cariera grupului muzical.Piesa reprezintă cântecul oficial pe anul 2010 al programului umanitar Children in Need, al cărui scop este acela de a strânge fonduri pentru persoanele dezavantajate din Regatul Unit, toate încasările provenite din vânzări fiind direcționate spre această acțiune. Înregistrarea a beneficiat de un videoclip — regizat de Sanji și filmat pe plaja Venice din Los Angeles, California, Statele Unite ale Americii și de o campanie de promovare ce s-a materializat printr-o serie de interpretări live, mai notabile fiind cele din timpul ceremoniei Children in Need 2010 sau The X Factor. Percepția criticilor a fost una favorabilă, primind recenzii pozitive din partea unor publicații precum BBC Music, Digital Spy sau Entertainment Focus.Compoziția s-a bucurat de succes în clasamentele de specialitate din Regatul Unit câștigând prima poziția atât în ierarhia oficială, cât și în clasamentul celor mai bine vândute descărcări digitale, dar și în lista scoțiană. În Irlanda s-au obținut poziționări de top 20, în timp ce in ierarhia mondială „Love You More” a debutat pe locul douăzeci și doi. Grație succesului întâmpinat în cele două regiuni vestul Europei, piesa a devenit cel de-al patrulea șlagăr de top 10 al formației în clasamentul European Hot 100, compilat de Billboard.","url":"https://ro.wikipedia.org/wiki/Love_You_More","thumbnail_url":null},{"id":"794329","type":"good","language_code":"ro","title":"Drummer Boy","summary":"„Drummer Boy” este un cântec al interpretei britanice Alesha Dixon. Acesta a fost produs de Sham E. Joseph și inclus pe cel de-al treilea album de studio din cariera independentă a artistei, The Entertainer. Înregistrarea a avut premiera pe data de 23 iulie 2010, servind drept primul extras pe single al materialului.Cântecul a fost aclamat de critica de specialitate, felicitându-i originalitatea, totodată fiind adus în atenție și conținutul sexual al înregistrării. În acest sens, BBC Music a oferit compoziției punctajul maxim în recenzia realizată, în timp ce Entertainemnt Focus a catalogat „Drummer Boy” drept o bună reprezentare a albumului The Entertainer. Videoclipul a fost filmat în Los Angeles, California și regizat de Ray Kay, acesta afișând-o pe solistă în compania a zece dansatori și douăzeci de toboșari. Scurtmetrajul a primit aprecieri din partea presei britanice, Daily Mail considerând că acesta „o reafirmă pe Dixon drept unul dintre cele mai importante talente ale Regatului Unit”. Pentru a-i crește popularitatea, artista a interpretat înregistrarea într-o serie de emisiuni sau spectacole pe teritoriul Marii Britanii, printre care Tonight's The Night, This Morning sau Live Lounge.Discul s-a comercializat în peste 21.000 de exemplare în prima săptămână de disponibilitate în Regatul Unit, vânzări ce au lasat „Drummer Boy” pe locul al cincisprezecelea în UK Singles Chart, devenind cel de-al șaselea șlagăr de top 20 din cariera independentă a lui Dixon. Compoziția a activat similar și în Croația sau Scoția, unde a câștigat treapta cu numărul optsprezece, respectiv unsprezece, în timp ce în Irlanda a ocupat poziția a douăzeci și treia. Succesul din aceste regiuni a ajutat înregistrarea să activeze și în ierarhiile europene. De asemenea, pentru videoclip, artista a primit o nominalizare la premiile MOBO din anul 2010.","url":"https://ro.wikipedia.org/wiki/Drummer_Boy","thumbnail_url":null},{"id":"794935","type":"good","language_code":"ro","title":"Give It Up to Me","summary":"„Give It Up to Me” este un cântec al interpretei columbiene Shakira realizat în colaborare cu Lil Wayne. El a fost compus de Timbaland și inclus pe unele ediții ale celui de-al optulea album de studio al solistei, She Wolf. Înregistrarea servește drept cel de-al doilea extras pe single al materialului în Canada și Statele Unite ale Americii, unde a fost distribuit în format digital la finele anului 2009. Odată cu debutul anului următor, piesa a fost promovată și în Australia.Compoziția s-a bucurat de un videoclip — regizat de Sophie Muller și de o campanie de promovare adițională, care a inclus o serie de interpretări. Cântecul a fost apreciat într-un mod pozitiv de critica de specialitate, însă s-a considerat faptul că „eclipsează stilul unic” al Shakirei. Cântecul a fost prezentat de artistă într-o serie de emisiuni televizate și evenimente de pe teritoriul Americii de Nord, printre care David Letterman Show, Good Morning America sau în cursul ceremoniei de decernare a premiilor American Music Awards. În ciuda acestui aspect, „Give It Up to Me” nu a fost inclus pe lista înregistrărilor interpretate de solistă în cadrul turneului de promovare al albumelor She Wolf și Sale el Sol.Înregistrarea a debutat pe locul cincizeci și opt în Billboard Hot 100 și a avansat până pe treapta cu numărul douăzeci și nouă, devenind cel de-al doilea șlagăr de top 40 al artistei de pe album, după succesul întâmpinat de „She Wolf”. Un parcurs similar a fost obținut și în Canada, unde cântecul a ocupat poziția a treizeci și noua. În cursul anului 2010, „Give It Up to Me” a beneficiat de suficientă atenție pentru a intra și în clasamentele unor țări precum Brazilia, Bulgaria, Croația sau România, în cea de-a doua bucurându-se de succes major în două dintre ierarhiile existente.","url":"https://ro.wikipedia.org/wiki/Give_It_Up_to_Me","thumbnail_url":null},{"id":"795445","type":"good","language_code":"ro","title":"Promise This","summary":"„Promise This” este un cântec al interpretei britanice Cheryl Cole. Compoziția a fost produsă de Wayne Wilkins și inclusă pe al doilea album de studio al lui Cole, Messy Little Raindrops, fiind lansată drept primul single al materialului pe 24 octombrie 2010 de Fascination Records. Cântecul dance-pop a fost compusă de Priscilla Renea, Wayne Wilkins și Christopher Jackson și face referire la viața personală și la relațiile lui Cole, după ce a divorțat de fotbalistul Ashley Cole și după ce s-a confruntat cu malaria. Refrenul este în limba franceză.\nPiesa a primit recenzii pozitive din partea criticilor. „Promise This” a devenit al doilea single solo care a obținut prima poziție în clasamentele din Regatul Unit și Irlanda. Până în iunie 2012, „Promise This” s-a vândut în peste 427.262 de exemplare în Regatul Unit. Videoclipul piesei a fost regizat de Sophie Muller și o înfățișează pe Cole în rolul unei balerine. În cadrul acestuia mai poartă ținute tipice dansatorilor de flamenco și un costum mulat. Ea a interpretat piesa în direct în cadrul celui de-al șaptelea sezon din X Factor la 24 octombrie 2010.","url":"https://ro.wikipedia.org/wiki/Promise_This","thumbnail_url":null},{"id":"797933","type":"good","language_code":"ro","title":"Outta This World","summary":"Outta This World este cel de-al doilea album de studio al formației britanice JLS. A fost lansat în Irlanda pe 19 noiembrie 2010 și în Regatul Unit pe 22 noiembrie 2010. Albumul a primit recenzii mixte. A debutat pe locul al doilea în Regatul Unit, țară în care s-au vândut 152.000 de copii în prima săptămână de la lansare și pe locul al patrulea în Irlanda. În total au fost vândute peste 650.000 de exemplare. Primul extras pe single al albumului, „The Club Is Alive”, a avut premiera pe data de 10 mai 2010. Cel de-al doilea, Love You More, a fost prima baladă înregistrată de JLS. Ultimul extras, Eyes Wide Shut, s-a bucurat de mai mult succes în regiunea balcanică.","url":"https://ro.wikipedia.org/wiki/Outta_This_World","thumbnail_url":null},{"id":"80049","type":"good","language_code":"ro","title":"Io (satelit)","summary":"Io /'i.o/ sau Jupiter I este unul dintre cei patru sateliți galileeni ai planetei Jupiter. Dintre salteliții lui Jupiter, Io este al treilea ca mărime și al patrulea din Sistemul solar. Este puțin mai mare decât Luna (satelitul natural al Terrei), având un diametru de 3,642 kilometri. El a fost denumit în cinstea lui Io, iubita lui Zeus, transformată de acesta într-o junincă (vacă tânără) cu scopul de a o ascunde de Hera. Io mai este poreclit planeta pizza deoarece este colorat ca atare.\nIo are peste 400 de vulcani activi, fiind din punct de vedere geologic cel mai activ obiect din Sistemul solar. Această activitate geologică este rezultatul încălzirilor mareice generate de forțele de frecare interioare sub influența atracției variabile a lui Jupiter și a celorlalți sateliți galileeni - Europa, Ganymede și Callisto. Câțiva vulcani produc nori de sulfură și dioxid de sulf ce ating și 500 km înălțime. Suprafața lui Io este de asemenea pictată cu 100 de munți ce au fost ridicați de compresia puternică a scoarței silicate a satelitului. Unele vârfuri sunt mai înalte ca Muntele Everest. Spre deosebire de majoritatea sateliților ce sunt compuși din apă înghețată, Io este format din piatră silicată ce învelește un miez de fier topit sau sulfit de fier topit. Suprafața sa este caracterizată de întinderi de sulf și dioxid de sulf înghețat.\nVulcanismul lui Io este responsabil pentru multe dintre caracteristicile sale unice. Penelele sale vulcanice și fluxurile de lavă produc modificări mari ale suprafeței și pictează suprafața în diferite nuanțe subtile de galben, roșu, alb, negru și verde, în mare parte datorită alotropilor și compușilor sulfului. Numeroase curgeri de lavă extinse, câteva peste 500 km în lungime, marchează suprafața. Materialele produse de acest vulcanism formează atmosfera subțire și neregulată a lui Io și magnetosfera extinsă a lui Jupiter. Resturile vulcanice ale lui Io produc, de asemenea, un mare tor de plasmă în jurul lui Jupiter.\nIo a jucat un rol semnificativ în dezvoltarea astronomiei în secolele XVII și XVIII. A fost descoperit în 1610 de Galileo Galilei, împreună cu ceilalți sateliți Galileeni. Această descoperire a încurajat adoptarea sistemului solar Copernican, dezvoltarea legilor de mișcare ale lui Kepler și măsurarea vitezei luminii. De pe Pământ, Io nu a rămas decât un punct luminos până spre sfârșitul sec. XIX când a devenit posibil să-i fie observate trăsăturile la scară mare, cum ar fi regiunile polare și ecuatoriale de culoare roșu închis. În 1979, cele două nave Voyager au descoperit că este o lume vulcanică activă, cu munți și o suprafață relativ nouă fără cratere de impact vizibile. Nava Galileo a făcut câteva zboruri prin apropiere în 1990 și 2000, colectând date despre interiorul și suprafața satelitului. Aceste nave de asemenea au descoperit legătura dintre satelit și magnetosfera lui Jupiter și existența unei centuri de radiații centrată pe orbita lui Io. Acesta primește zilnic o radiație de 3600 rem.Mai târziu, observații asupra satelitului au efectuat sonda spațială Cassini–Huygens în 2000 și Noi Orizonturi în 2007, precum și telescoapele de pe Pământ și telescopul spațial Hubble.\n\n","url":"https://ro.wikipedia.org/wiki/Io_(satelit)","thumbnail_url":"https://upload.wikimedia.org/wikipedia/commons/thumb/7/7b/Io_highest_resolution_true_color.jpg/150px-Io_highest_resolution_true_color.jpg"},{"id":"804849","type":"good","language_code":"ro","title":"Mandatul britanic pentru Palestina","summary":"Mandatul britanic pentru Palestina, sau Mandatul Palestinei, a fost o împuternicire legală pentru administrarea Palestinei, care a fost aprobată oficial de Consiliul Ligii Națiunilor pe 24 iulie 1922 și care a intrat în vigoare pe 26 septembrie 1923. Documentul se baza pe principiile conținute în Articolul 22 al Convenției Ligii Națiunilor și în rezoluția Conferinței de la San Remo din 25 aprilie 1920 a principalelor puteri asociate și aliate din timpul Primului Război Mondial. Mandatul a legalizat administrația britanică și în partea de sud a fostei Sirii Otomane în 1923 – 1948. Regatul Unit, după ce a primit consimțământul Ligii Națiunilor, a împărțit teritoriul sub mandat în două arii administrative: Palestina, sub controlul britanic nemijlocit, și Transiordania, un teritoriu cu un anumit grad de autonomie, plasat sub conducerea familiei Hashemite, (în conformitate cu angajamentele pe care și le luase McMahon în numele guvernului de la Londra încă din 1915. Prin această împărțire, teritoriul Transiordaniei a fost exclus de britanici din zona în care urma să fie creat „Căminul național evreiesc”. În preambulul mandatului se afirma că principalele puteri aliate au căzut de acord asupra faptului că puterea mandatară era responsabilă pentru punerea în practică a Declarației Balfour din 2 noiembrie 1917, adoptată de guvernele Aliaților. Prin sus-numita declarație, britanicii se angajaseră să susțină fondarea în Palestina a unui cămin național pentru evrei. Puterile aliate se angajaseră să se îngrijească de apărarea drepturilor civile și religioase atât a comunităților evreiești cât și a celor neevreiești din Palestina.Obiectivul oficial al instituirii sistemului mandatelor Ligii Națiunilor era administrarea teritoriilor ce aparținuseră defunctului Imperiu Otoman în Orientul Mijlociu începând cu secolul al XVI-lea. Mandatele aveau să înceteze când teritoriile sub mandat erau capabile să se autoguverneze.","url":"https://ro.wikipedia.org/wiki/Mandatul_britanic_pentru_Palestina","thumbnail_url":"https://upload.wikimedia.org/wikipedia/commons/thumb/8/83/Flag_of_the_United_Kingdom_%283-5%29.svg/150px-Flag_of_the_United_Kingdom_%283-5%29.svg.png"},{"id":"807778","type":"good","language_code":"ro","title":"Războiul Civil Cambodgian","summary":"Războiul Civil Cambodgian a fost un conflict între forțele Partidului Comunist din Kampuchia (denumit și Khmerii Roșii) și aliații lor din Republica Democrată Vietnam (Vietnamul de Nord) și Viet Cong împotriva forțelor guvernamentale din Cambodgia (după octombrie 1970, Republica Khmerilor), susținută de Statele Unite și de Republica Vietnam (Vietnamul de Sud).\nLuptele au fost exacerbate de influența și acțiunile aliaților din cele două părți în conflict. Armata Populară a Vietnamului (Armata Nord-Vietnameză) s-a implicat pentru a-și apăra zonele de bază și sanctuarele din estul Cambodgiei, fără de care ar fi fost în dificultate în războiul său împotriva Vietnamului de Sud. SUA avea motivația necesității de a câștiga timp pentru a se retrage din Asia de Sud-Est și de a-și proteja aliatul, regimul sud-vietnamez. Forțele americane și cele sud- și nord-vietnameze au participat direct la lupte în diferite momente de timp. Guvernul central a fost ajutat în principal de bombardamentele americane masive și prin ajutoare financiare.\nDupă cinci ani de lupte dure soldate cu numeroase victime, cu distrugerea economiei, cu înfometarea populației, cu atrocități uriașe, guvernul republican a fost învins la 17 aprilie 1975 când Khmerii Roșii victorioși au proclamat Kampuchea Democrată. Acest conflict, deși în principal un război civil local, a fost considerat a face parte din Războiul din Vietnam (1959–1975) în care erau implicate Regatul Laos, Vietnamul de Sud și Vietnamul de Nord. Războiul civil a dus la Genocidul Cambodgian, unul dintre cele mai sângeroase din istorie.","url":"https://ro.wikipedia.org/wiki/R%C4%83zboiul_Civil_Cambodgian","thumbnail_url":"https://upload.wikimedia.org/wikipedia/commons/thumb/1/12/Cb-map.png/150px-Cb-map.png"},{"id":"809231","type":"good","language_code":"ro","title":"Bătăliile de la Lexington și Concord","summary":"Bătăliile de la Lexington și Concord au fost primele ciocniri militare ale Războiului de Independență al SUA. Ele s-au dat la 19 aprilie 1775, în comitatul Middlesex, Provincia Massachusetts Bay, în orașele Lexington, Concord, Lincoln, Menotomy (astăzi Arlington)⁠(d), și Cambridge, de lângă Boston. Bătăliile au marcat izbucnirea conflictului armat deschis între Regatul Marii Britanii și cele treisprezece colonii ale sale de pe continentul nord-american.\nCirca 700 de soldați din armata regulată britanică, sub comanda locotenent-colonelului Francis Smith, au primit ordine secrete să captureze și să distrugă proviziile militare despre care se știa că sunt stocate de milițiile din Massachusetts la Concord. Coloniștii au aflat, însă, cu mai multe săptămâni înainte de expediție, că proviziile lor sunt în pericol și mutaseră mare parte din ele în alte locuri. Ei au aflat în noaptea dinaintea bătăliei detalii și despre planurile britanicilor și au reușit să anunțe rapid milițiile din zonă despre mișcările inamicului.\nPrimele focuri de armă s-au tras chiar la răsăritul Soarelui la Lexington. Milițiile erau depășite numeric și s-au retras, după care trupele regulate au avansat spre Concord, unde căutau proviziile. La North Bridge în Concord, circa 500 de voluntari au luptat și au învins trei companii de soldați ai regelui. Soldații s-au retras din fața minutemanilor după o luptă dusă în câmp deschis.\nAlte miliții au sosit la scurt timp și au cauzat pierderi mari trupelor regulate aflate în marș către Boston. La revenirea la Lexington, expediția lui Smith a fost salvată de întăririle lui general-locotenentului Hugh Percy. Forța combinată, cifrată acum la 1.700 de oameni, a mers până la Boston sub tirul inamicului într-o retragere tactică și a ajuns în cele din urmă la Charlestown. Milițiile cumulate au blocat căile înguste de acces terestru către Charlestown și Boston, declanșând asediul Bostonului.\nRalph Waldo Emerson, în „Concord Hymn⁠(d)”, descrie primul foc de armă tras de coloniști la North Bridge ca fiind „împușcătura auzită în toată lumea”, deși nu a fost primul foc de armă al războiului.","url":"https://ro.wikipedia.org/wiki/B%C4%83t%C4%83liile_de_la_Lexington_%C8%99i_Concord","thumbnail_url":"https://upload.wikimedia.org/wikipedia/commons/thumb/3/31/Battle_of_Lexington%2C_1775.png/150px-Battle_of_Lexington%2C_1775.png"},{"id":"809366","type":"good","language_code":"ro","title":"Omul-păianjen 3","summary":"Omul-păianjen 3 (în engleză Spider-Man 3) este un film american cu supereroi lansat în anul 2007, bazat pe personajul Omul-păianjen din universul Marvel. A fost regizat de Sam Raimi pe baza unui scenariu scris de Raimi împreună cu fratele său mai mare Ivan și cu Alvin Sargent. Este ultimul film din trilogia originală cu Omul-păianjen a lui Raimi, după Omul-păianjen (2002) și Omul-păianjen 2 (2004). În rolurile principale au fost distribuiți actorii Tobey Maguire, Kirsten Dunst, James Franco, Thomas Haden Church, Topher Grace, Bryce Dallas Howard, Rosemary Harris, J.K. Simmons și James Cromwell. După evenimentele din Omul-păianjen 2, Peter Parker a devenit un fenomen cultural în costumul supereroului, în timp ce Mary Jane Watson își continuă cariera pe Broadway. Harry Osborn încă își caută răzbunarea pentru moartea tatălui său, iar un Flint Marko evadat ajunge într-un accelerator de particule și este transformat într-un manipulant de nisip. Un simbiont extraterestru se prăbușește pe Pământ și se unește cu Peter, influențându-i în rău comportamentul, iar în tot acest timp Peter trebuie să se confrunte cu fostul său prieten: Harry Osborn, care este acum un asasin super-om și caută să răzbune moartea tatălui său; dar și cu un condamnat cu super puteri: Flint Marko, adevăratul criminal al unchiului său, Ben Parker.\nDezvoltarea la Omul-păianjen 3 a început imediat după premiera lui Omul-păianjen 2, pentru o lansare programată în 2007. În timpul pre-producției, Raimi a dorit să fie inclus încă un antagonist pe lângă Sandman, dar la cererea producătorului Avi Arad, el l-a adăugat pe Venom, iar producătorii au cerut și adăugarea lui Gwen Stacy. Filmările au început în ianuarie 2006 și au avut loc în Los Angeles și Cleveland, după care s-au mutat în New York City din mai până în iulie 2006. Cadre adiționale au fost turnate în luna august, iar filmările s-au încheiat complet în octombrie 2006. În timpul post-producției, Sony Pictures Imageworks a creat 900 de cadre cu efecte vizuale speciale. Cu un buget estimat la 258 milioane $, a fost la momentul lansării cel mai costisitor film din toate timpurile.\nOmul-păianjen 3 a avut premiera pe 16 aprilie 2007 la Tokyo și a fost lansat în Statele Unite atât în cinematografe convenționale, cât și în IMAX pe 4 mai 2007. Filmul a avut încasări de peste 890 de milioane $, devenind cel mai de succes film al trilogiei, al treilea cel mai profitabil film al anului 2007 și cel mai profitabil film cu Omul-păianjen din toate timpurile. În ciuda încasărilor mari, a primit recenzii mixte din partea criticilor, care au reacționat pozitiv față de coloana sonoră, efectele speciale, jocul actoricesc și scenele de acțiune, dar negativ față de unele aspecte ale intrigii și folosirea celor trei antagoniști. Majoritatea acestor probleme au fost ulterior atribuite interferențelor studioului și diferențelor creative dintre Raimi și Arad.\nUn al patrulea film, denumit Omul-păianjen 4, era programat să se lanseze pe 6 mai 2011, urmat de un film spin-off cu Venom, dar a fost anulat în urma diferențelor creative ale lui Raimi cu scenariștii și producătorii, dar și în favoarea relansării din 2012, Uimitorul Om-păianjen, în regia lui Marc Webb. Webb s-a întors pentru un al doilea film, după care seria a primit o nouă relansare, în Universul Cinematografic Marvel, în regia lui Jon Watts, primul din aceasta serie fiind Spider-Man: Homecoming.","url":"https://ro.wikipedia.org/wiki/Omul-p%C4%83ianjen_3","thumbnail_url":null},{"id":"81274","type":"good","language_code":"ro","title":"Mănăstirea Cetățuia din Iași","summary":"Mănăstirea Cetățuia din Iași este o mănăstire ortodoxă de călugări, ctitorită în secolul al XVII-lea de voievodul Gheorghe Duca (1665-1666, 1668-1672 și 1678-1683). Așezată pe un deal înalt din partea de sud a Iașului, de unde se poate vedea o frumoasa panoramă a orașului, Mănăstirea Cetățuia domină peisajul prin silueta sa zveltă, străjuită de un turn impozant și împrejmuită cu un zid de piatră măcinat de vreme.\nEa a fost construită de la început ca un complex fortificat medieval capabil să ofere domnitorului și boierilor un reazem pentru o rezistență înarmată împotriva invadatorilor. Aici a funcționat o tiparniță cu litere grecești, adusă de la Veneția. Ajunsă o ruină la sfârșitul secolului al XIX-lea, mănăstirea a fost restaurată în perioada interbelică la inițiativa istoricului Nicolae Iorga.\nAnsamblul Mănăstirii Cetățuia a fost inclus pe Lista monumentelor istorice din județul Iași din anul 2015, având codul de clasificare IS-II-a-A-03806 și fiind alcătuit din următoarele 6 obiective:\n\nBiserica „Sf. Apostoli Petru și Pavel” - datând din perioada 1669-1672, având codul IS-II-m-A-03806.01\nSala Gotică - datând din perioada 1669-1672, având codul IS-II-m-A-03806.02\nCasa Domnească - datând din perioada 1669-1672, având codul IS-II-m-A-03806.03\nCorpul de chilii - datând din anul 1928, având codul IS-II-m-A-03806.04\nTurnul clopotniță - datând din anul 1670, având codul IS-II-m-A-03806.05\nZidul de incintă - datând din anul 1670, având codul IS-II-m-A-03806.06.","url":"https://ro.wikipedia.org/wiki/M%C4%83n%C4%83stirea_Cet%C4%83%C8%9Buia_din_Ia%C8%99i","thumbnail_url":"https://upload.wikimedia.org/wikipedia/commons/thumb/7/77/M%C4%83n%C4%83stirea_Cet%C4%83%C5%A3uia53.jpg/150px-M%C4%83n%C4%83stirea_Cet%C4%83%C5%A3uia53.jpg"},{"id":"81277","type":"good","language_code":"ro","title":"Mănăstirea Galata","summary":"Mănăstirea Galata din Iași este o mănăstire de maici, ctitorită la sfârșitul secolului al XVI-lea de către domnitorul Petru Șchiopul în partea de vest a orașului. Ea se află pe un platou de pe dealul Galata, putând fi observată cu ușurință din diferite locații ale Iașului.\nBiserica, înconjurată de ziduri prevăzute cu creneluri și având un turn clopotniță înalt la intrare, are aspectul unei fortărețe, servind adesea ca loc de apărare și uneori ca reședință domnească. Ea este un exemplu al influenței muntene asupra arhitecturii moldovenești. Din apropierea bisericii, de pe Dealul Galata, se deschide o frumoasă perspectivă asupra orașului.\nAnsamblul Mănăstirii Galata a fost inclus pe Lista monumentelor istorice din județul Iași din anul 2015, având codul de clasificare IS-II-m-A-03940 și fiind alcătuit din următoarele 4 obiective:\nBiserica \"Înălțarea Domnului\" - datând din perioada 1582-1583, având codul IS-II-m-A-03940.01\nPalatul Domnesc - datând din perioada 1726-1728, având codul IS-II-m-A-03940.02\nTurnul clopotniță - datând din anul 1584, având codul IS-II-m-A-03940.03\nZidul de incintă - datând din anul 1584, având codul IS-II-m-A-03940.04","url":"https://ro.wikipedia.org/wiki/M%C4%83n%C4%83stirea_Galata","thumbnail_url":"https://upload.wikimedia.org/wikipedia/commons/thumb/8/81/Manastirea_Galata.jpg/150px-Manastirea_Galata.jpg"},{"id":"812881","type":"good","language_code":"ro","title":"Pedro Álvares Cabral","summary":"Pedro Álvares Cabral (/ˈpeðɾu ˈaɫvɐɾɨʃ kɐˈβɾaɫ/ în portugheza europeană sau [ˈpedɾu ˈawvaɾiʃ kaˈbɾaw] în portugheza braziliană; c. 1467 sau 1468 – c. 1520) a fost un nobil, comandant militar, navigator și explorator portughez. Cabral a efectuat prima explorare substanțială a coastei nord-estice a Americii de Sud și a revendicat-o în numele Portugaliei. Deși detaliile tinereții lui Cabral sunt neclare, se știe că provine dintr-o familie de mici nobili și că a avut parte de o educație aleasă. În urma noii rute deschise de Vasco da Gama, a fost numit în fruntea unei expediții în 1500, în jurul Africii. Scopul acestei întreprinderi a fost revenirea cu mirodenii de valoare și stabilirea de relații comerciale în India—ocolind monopolul asupra comerțului de mirodenii deținut la acea vreme de negustorii arabi, turci și italieni.\nFlota lui de 13 vase a navigat, poate intenționat, departe înspre vestul Atlanticului, unde a debarcat pe ceea ce credea inițial că este o insulă mare. Întrucât noul pământ se afla în sfera de influență portugheză conform tratatului de la Tordesillas, Cabral l-a revendicat în numele coroanei Portugaliei. El a explorat coasta, și a realizat că această mare bucată de pământ era cel mai probabil un continent, și a trimis un vas înapoi pentru a-l anunța pe regele Manuel I despre noul teritoriu. Continentul era America de Sud, iar pământul revendicat de el în numele Portugaliei a căpătat apoi numele de Brazilia. Flota s-a reaprovizionat, după care s-a îndreptat spre est pentru a relua călătoria înspre India.\nO furtună în Atlanticul de Sud a dus la pierderea mai multor vase, iar cele șase rămase s-au întâlnit în strâmtoarea Mozambic înainte de a se îndrepta spre Calicut în India. Cabral a avut la început succes în negocierea drepturilor comerciale, dar negustorii arabi au considerat că demersul Portugaliei este o amenințare la adresa monopolului lor și au instigat un atac al musulmanilor și hindușilor asupra antrepozitelor portugheze. Portughezii au suferit mari pierderi și clădirile lor au fost distruse. Cabral s-a răzbunat jefuind și incendiind flota arabă, după care, deoarece conducătorul local nu i-a prezentat explicații pentru aceste fapte, a bombardat orașul. De la Calicut, expediția s-a deplasat la Kochi, un alt oraș-stat indian, unde Cabral s-a împrietenit cu conducătorul și și-a încărcat vasele cu mirodenii rare înainte de a se întoarce în Europa. În pofida pierderilor de vieți omenești și de vase, călătoria lui Cabral a fost considerată un succes la întoarcerea în Portugalia. Extraordinarele profituri obținute din vânzarea mirodeniilor au îmbogățit Coroana Portugheză și au ajutat la întemeierea unui Imperiu Portughez care avea să se întindă din Americi până în Orientul Îndepărtat.Când s-a format apoi o nouă flotă pentru a stabili o prezență puternică în India, Cabral a fost trecut cu vederea, posibil din cauza unui conflict cu Manuel I. Ieșit din grațiile regelui, el a dus o viață retrasă, din care s-au păstrat puține informații. Realizările lui au intrat într-un con de umbră timp de peste 300 de ani. La mai multe decenii după ce Brazilia a obținut independența față de Portugalia în secolul al XIX-lea, reputația lui Cabral a început să fie reabilitată de împăratul Pedro al II-lea al Braziliei. Istoricii au polemizat multă vreme privind statutul lui Cabral ca descoperitor al Braziliei, și s-au întrebat dacă descoperirea a fost întâmplătoare sau intenționată. Primei întrebări i s-a răspuns observând că puținele întâlniri cu exploratorii dinaintea sa nici nu au fost observate la acea vreme și nu au adus nicio contribuție la viitoarea dezvoltare și istorie a țării ce avea să se numească Brazilia, singura țară lusofonă din Americi. La a doua întrebare, nu s-a format un consens final, iar ipoteza descoperirii intenționate nu are dovezi solide. Totuși, deși a fost umbrit de alți exploratori contemporani, Cabral a ajuns să fie privit ca o figură majoră a Epocii Marilor Descoperiri Geografice.","url":"https://ro.wikipedia.org/wiki/Pedro_%C3%81lvares_Cabral","thumbnail_url":"https://upload.wikimedia.org/wikipedia/commons/thumb/e/e3/Pedro_alvares_cabral_01.png/150px-Pedro_alvares_cabral_01.png"},{"id":"819311","type":"good","language_code":"ro","title":"Only Tonight: Live from London","summary":"Only Tonight: Live from London este primul album video al formației britanică JLS. Discul prezintă filmarea unui spectacol din turneul de promovare al albumului JLS susținut pe data de 4 martie 2010 în Londra, Anglia. Materialul prezintă și o serie de aplicații speciale printre care posibilitatea de a viziona primele patru videoclipuri ale grupului muzical sau difuzarea unui scurt documentar. În timpul recitalului, formația a interpretat atât compoziții proprii, cât și o serie de preluări. Discul, lansat atât în format DVD, cât și în format Blu-ray, a fost lansat pe data de 6 decembrie 2010, la câteva zile de la startul comercializării celui de-al doilea album al grupului — Outta This World.Materialul Only Tonight: Live from London, s-a bucurat de succes în clasamentele de specialitate din Irlanda și Regatul Unit, unde a câștigat poziții de top 5. În prima regiune discul a debutat pe treapta cu numărul patru în ierarhia oficială din Irlanda, compilată de IRMA, în timp ce în cea de-a doua regiune a intrat pe poziția secundă fiind devansat de DVD-ul Les Miserables — In Concert — 25TH.","url":"https://ro.wikipedia.org/wiki/Only_Tonight:_Live_from_London","thumbnail_url":null},{"id":"819769","type":"good","language_code":"ro","title":"Bruno Mars","summary":"Peter Gene Hernandez (n. 8 octombrie 1985, Honolulu, Hawaii, SUA), cunoscut sub numele de scenă Bruno Mars, este un cântăreț, compozitor și producător muzical american. Crescut în Honolulu, Hawaii într-o familie de muzicieni, Mars a început să creeze muzică de la o vârstă fragedă. După ce a cântat pe diverse scene din orașul său natal pe perioada copilăriei, a decis să urmeze o carieră in muzică, mutându-se în Los Angeles după absolvirea liceului. Mars a început să compună cântece pentru alți interpreți, alăturându-se echipei de producție The Smeezingtons.\nDupă o neînțelegere cu Motown Records, Mars a semnat cu Atlantic Records în 2009. A devenit recunoscut ca solist după ce a interpretat și compus partea muzicală a cântecelor „Nothin' on You” de B.o.B și „Billionaire” de Travie McCoy. De asemenea a ajutat la compunerea unor hituri precum „Right Round” de Flo Rida, împreuna cu Kesha și „Wavin' Flag” de K'naan. În octombrie 2010, a lansat albumul de debut, Doo-Wops & Hooligans. Reprezentat de piesele „Just the Way You Are” și „Grenade”, ajunse pe primele locuri la nivel global, albumul a atins poziția a treia în Billboard 200. Mars a fost nominalizat la șapte premii Grammy, printre care și cele din 2011, câștigând premiul pentru Cea mai bună performanță pop masculină pentru piesa „Just the Way You Are”.\nMars este cunoscut pentru că abordează o diversitate de stiluri și influențe, iar muzica sa conține elemente din diferite genuri. A lucrat cu o mulțime de artiști din genuri muzicale diferite; Mars recunoaște că aceste colaborări i-au influențat cariera de solist. În copilărie, a fost inspirat de artiști precum Elvis Presley și Michael Jackson, imitându-i încă de mic. Mars declară, de asemenea, că muzica reggae și casa de discuri Motown i-au influențat stilul muzical. Jon Caramanica de la The New York Times s-a referit la Mars ca la „unul dintre cei mai adaptabili și accesibili interpreți de muzică pop”. La nivel mondial, Mars a devenit cel mai bine vândut artist digital din 2011. A avut trei discuri single printre primele zece clasate, inclusiv prima poziție cu 12,5 milioane de exemplare vândute pentru „Just The Way You Are”. La premiile BRIT din 2012, Bruno Mars a fost desemnat Cel mai bun solist internațional.\nUnele dintre melodiile sale au intrat în Lista celor mai vizualizate melodii din anii 2010-2018.","url":"https://ro.wikipedia.org/wiki/Bruno_Mars","thumbnail_url":"https://upload.wikimedia.org/wikipedia/commons/thumb/f/fa/Bruno_Mars%2C_Las_Vegas_2010.jpg/150px-Bruno_Mars%2C_Las_Vegas_2010.jpg"},{"id":"820047","type":"good","language_code":"ro","title":"Războiul din Liban din 2006","summary":"Războiul din Liban din 2006, denumit și Războiul dintre Israel și Hezbollah, cunoscut în Liban ca Războiul din iulie  și în Israel ca Al doilea război libanez, a fost un conflict militar care a avut loc în Liban și în nordul Israelului. Principalii participanți au fost gruparea paramilitară șiită Hezbollah și armata israeliană. Conflictul a început pe 12 iulie 2006 și a continuat până când o încetare a focului ordonată de Organizația Națiunilor Unite a intrat în vigoare la 14 august 2006, deși în mod oficial s-a încheiat la 8 septembrie 2006, când Israelul a ridicat blocada navală impusă asupra Libanului.\nConflictul a fost declanșat de un atac cu rachete al militanților Hezbollah lansat asupra unor autovehicule Humvee care patrulau pe partea israeliană, dincolo de gardul care marca granița. \nCa urmare a ambuscadei, 3 soldați au murit. Alți doi soldați, despre care s-a crezut inițial că au fost uciși sau răniți grav, au fost luați de Hezbollah în Liban. \nÎncă cinci au fost uciși într-o încercare eșuată de salvare. Israelul a răspuns cu un atac aerian și cu focuri de artilerie asupra unor ținte din Liban care au avariat infrastructura civilă libaneză, inclusiv Aeroportul Internațional Rafik Hariri (despre care Israelul a afirmat că a fost folosit pentru importul de armament și pentru aprovizionare), cu o blocadă aeriană și navală,\nși cu o invazie terestră în sudul Libanului. Hezbollah a lansat mai multe rachete asupra nordului Israelului și a atras armata israeliană într-un război de guerilă de pe poziții întărite.Cel puțin 1300 de oameni și-au pierdut viața din cauza conflictului, cei mai mulți fiind cetățeni libanezi, infrastructura civilă libaneză a fost grav avariată și au fost dislocați aproximativ un milion de libanezi și 300.000 - 500.000 de israelieni. După încetarea focului, unele părți din sudul Libanului nu au mai putut fi locuite din cauza bombelor cu dispersie israeliene neexplodate.Pe 11 august 2006 Consiliul de Securitate al ONU a aprobat în unanimitate Rezoluția 1701/2006  într-un efort de a pune capăt ostilităților. Rezoluția, care a fost aprobată de ambele guverne, libanez și israelian, în zilele următoare, a cerut dezarmarea Hezbollahului, retragerea Israelului din Liban, precum și folosirea armatei libaneze și a unei mai mari forțe temporare ONU (UNIFIL) în sud. UNIFIL a primit un mandat extins, care a inclus și permisiunea de a folosi forța pentru a se asigura că aria sa de operațiuni nu este folosită pentru activități ostile și pentru a se apăra de eventualele atacuri care i-ar fi afectat capacitatea de exercitare a atribuțiilor.\nArmata libaneză a luat în primire sudul Libanului începând cu data de 17 august 2006. Blocada a fost ridicată pe 8 septembrie 2006.Pe 1 octombrie 2006 cea mai mare parte a trupelor israeliene se retrăsese din Liban, iar ultimele dintre acestea au continuat să ocupe satul Ghajar aflat de o parte și de alta a graniței.\nÎn timpul scurs de la adoptarea Rezoluției 1701/2006, atât guvernul libanez, cât și UNIFIL au declarat că nu vor dezarma organizația  Hezbollah. \nCei doi soldați capturați, despre a căror soartă nu se cunoștea nimic, au fost returnați în Israel pe 16 iulie 2008 ca parte a schimbului de prizonieri dintre Israel și Hezbollah.","url":"https://ro.wikipedia.org/wiki/R%C4%83zboiul_din_Liban_din_2006","thumbnail_url":"https://upload.wikimedia.org/wikipedia/commons/thumb/7/72/Tyre_air_strike.jpg/150px-Tyre_air_strike.jpg"},{"id":"820847","type":"good","language_code":"ro","title":"Nathu La","summary":"Nathu La (în tibetană རྣ་ཐོས་ལ་, în nepaleză नाथू ला, chineză: 乃堆拉山口 Nǎiduīlā Shānkǒu; IAST: Nāthū Lā, în hindi नाथूला दर्रा; ) este o trecătoare în Munții Himalaya. Ea face legătura între statul indian Sikkim și Tibet, în China. Pasul, situat la 4.310 m altitudine deasupra nivelului mării, este o parte a unei ramificații aparținând străvechiului drum al mătăsii. Nathu înseamnă „urechi ascultătoare”, iar La înseamnă „pas”, sau „trecătoare” în limba tibetană.Nathu La este unul din cele trei puncte comerciale de trecere a frontierei dintre China și India; celelalte două sunt Shipkila, în statul Himachal Pradesh, și Lipulekh (sau Lipulech), în statul Uttarakhand. Închis de India după războiul sino-indian din 1962, Nathu La a fost redeschis în 2006, ca urmare a numeroaselor acorduri economice bilaterale. Se așteaptă ca redeschiderea pasului să impulsioneze economia regiunii și să joace un rol cheie în creșterea volumului relațiilor comerciale dintre cele două țări. Momentan,  înțelegerile dintre cele două națiuni limitează transportul prin pas la 29 tipuri de bunuri din India și 15 din China. De asemenea, redeschiderea pasului scurtează distanțele de parcurs către importantele locuri de pelerinaj hinduiste și budiste din regiune.","url":"https://ro.wikipedia.org/wiki/Nathu_La","thumbnail_url":"https://upload.wikimedia.org/wikipedia/commons/thumb/4/40/Nathu_La-Stairs.JPG/150px-Nathu_La-Stairs.JPG"},{"id":"821835","type":"good","language_code":"ro","title":"Invazia insulei Tulagi","summary":"Invazia insulei Tulagi, la 3 și 4 mai 1942, a făcut parte din Operațiunea Mo, strategia Imperiulul Japonez din Pacificul de Sud și Sud-Vest în 1942. Planul cerea ca Marina Imperială Japoneză să captureze Tulagi și insulele dimprejurul ei aflate în protectoratul Solomon. Scopul ocupației Insulei Tulagi de către japonezi trebuia să acopere flancul, să ofere susținere de recunoaștere pentru forțele japoneze care înaintau către Port Moresby în Noua Guinee, să ofere profunzime defensivă pentru baza japoneză din Rabaul, și să servească drept bază pentru forțele japoneze în scopul de a amenința și a bloca rutele de comunicare și aprovizionare dinspre Statele Unite și către Australia și Noua Zeelandă.\nÎn lipsa mijloacelor necesare pentru a rezista cu succes în fața ofensivei japoneze în Insulele Solomon, comisarul britanic din Insulele Solomon și cei câțiva soldați australieni asignați pentru defensiva insulei Tulagi au evacuat insula chiar înainte ca forțele japoneze să sosească la 3 mai. A doua zi însă, o forță condusă de un portavion american aflat în drum spre o misiune de a opune rezistență forțelor japoneze care înaintau spre Port Moresby (ce a avut ca rezultat Bătălia din Marea Coralilor) a lansat un atac aerian asupra forței de debarcare japoneze din Tulagi, distrugând și avariind mai multe vase și avioane japoneze implicate în operațiunea de debarcare. Cu toate acestea, soldații japonezi au reușit să ocupe Tulagi și au demarat construcția unei mici baze navale.\nÎn lunile care au urmat, japonezii au înființat o bază de realimentare navală, comunicații și recunoaștere aeriană marină la Tulagi și pe insulițele Gavutu și Tanambogo din apropiere și, în iulie 1942, au început să construiască un aerodrom mare pe Guadalcanal. Activitățile japonezilor de pe Tulagi și Guadalcanal au fost observate de avioanele de recunoaștere ale Aliaților, precum și de personalul pazei de coaste australiene staționat în zonă. Deoarece aceste activități amenințau liniile de aprovizionare și comunicație ale Aliaților în Pacificul de Sud, forțele aliate au contraatacat cu debarcări pe Guadalcanal și Tulagi la 7 august 1942, inițiind campania Guadalcanal și mai multe serii de bătălii navale, aeriene și terestre între forțele aliate și cele japoneze care, împreună cu campania din Noua Guinee, aveau să hotărască cursul războiului în Pacificul de Sud.","url":"https://ro.wikipedia.org/wiki/Invazia_insulei_Tulagi","thumbnail_url":"https://upload.wikimedia.org/wikipedia/commons/thumb/a/a0/TulagiJapanese1942.gif/150px-TulagiJapanese1942.gif"},{"id":"822639","type":"good","language_code":"ro","title":"Epilepsie","summary":"Epilepsia (de la verbul ἐπιλαμβάνειν din greaca veche, care înseamnă „criză, convulsie sau atac”), popular numită și „boala neagră”, reprezintă un grup de tulburări neurologice de lungă durată, caracterizate prin una sau mai multe crize epileptice. Aceste crize sunt episoade care variază de la perioade scurte și aproape nedetectabile, la perioade lungi de convulsii puternice. În cazul epilepsiei, crizele au tendința de a se repeta, neavând nicio cauză subiacentă, în timp ce crizele care apar dintr-o anumită cauză nu sunt considerate în mod obligatoriu epilepsie.În majoritatea cazurilor, cauza este necunoscută, deși unele persoane pot da semne de epilepsie în urma unui traumatism cranian, accident vascular cerebral, neoplasm cerebral și consum de alcool și de droguri, printre altele. Crizele epileptice sunt rezultatul unei activități excesive sau anormale a celulelor nervoase din cortex la nivelul creierului. În general, diagnosticarea presupune eliminarea altor stări care ar putea cauza simptome similare (cum ar fi sincopa), precum și identificarea altor cauze imediate. Epilepsia poate fi adesea confirmată cu ajutorul unei electroencefalograme.\nEpilepsia nu poate fi vindecată, dar crizele pot fi controlate cu ajutorul medicației în aproximativ 70% din cazuri. În cazurile în care crizele nu răspund la medicație, se pot lua în considerare intervenția chirurgicală, neurostimularea sau schimbările alimentare. Nu toate sindroamele epileptice sunt de durată, un număr semnificativ de persoane înregistrând ameliorări până la punctul în care medicația nu mai este necesară.\nAproximativ 1% din populația globală (65 de milioane) suferă de epilepsie, iar aproximativ 80% dintre cazuri se înregistrează în țările în curs de dezvoltare. Epilepsia este mai des întâlnită odată cu înaintarea în vârstă. În țările dezvoltate, boala este cel mai des întâlnită la copii și vârstnici; în țările în curs de dezvoltare, epilepsia apare la copiii mai mari și la adulții tineri, din cauza diferențelor care țin de frecvența cauzelor subiacente. Aproximativ 5–10% din populația globală va suferi de o criză neprovocată până la vârsta de 80 de ani, șansele de a trece printr-o a doua criză fiind cuprinse între 40 și 50%. În majoritatea zonelor la nivel global, persoanelor care suferă de epilepsie le este interzis sau nepermis să conducă, dar majoritatea se pot urca din nou la volan după o perioadă în care nu au înregistrat nicio criză.","url":"https://ro.wikipedia.org/wiki/Epilepsie","thumbnail_url":"https://upload.wikimedia.org/wikipedia/commons/thumb/2/26/Spike-waves.png/150px-Spike-waves.png"},{"id":"822950","type":"good","language_code":"ro","title":"Afacerea Haymarket","summary":"Afacerea Haymarket (denumită și masacrul din Haymarket) a fost o demonstrație ce a avut loc în ziua de marți, 4 mai 1886, în Piața Haymarket din Chicago, Statele Unite. Ea a început ca un miting de susținere a muncitorilor aflați în grevă pentru reducerea zilei de lucru la 8 ore. O persoană necunoscută a aruncat o bombă artizanală înspre polițiști în timp ce aceștia încercau să împrăștie mulțimea. Explozia și focurile de armă ce au urmat s-au soldat cu moartea a opt polițiști și cu un număr necunoscut de morți din rândul civililor. În procesul care a urmat și care a fost mediatizat pe plan mondial, opt anarhiști au fost judecați pentru crimă. Patru au fost condamnați și executați, iar unul s-a sinucis în închisoare, deși acuzarea a recunoscut că niciunul dintre aceștia nu aruncase bomba.\nAfacerea Haymarket este semnificativă pentru rolul pe care l-a jucat în stabilirea zilei de 1 mai ca Zi Internațională a Muncii. În literatura populară, evenimentul a inspirat caricatura „anarhistului care aruncă bombe”. Cauzele incidentului rămân controvesate încă; atitudinea profund polarizată ce diviza mediul de afaceri și muncitorimea la sfârșitul secolului al XIX-lea în Chicago sunt considerate a fi fost factori ce au generat tragedia și urmările ei. Locul incidentului a fost desemnat ca punct de reper în orașul Chicago la 25 martie 1992. Monumentul Martirilor de la Haymarket din cimitirul Forest Park, aflat în apropiere, este pe lista Registrului Național al Siturilor Istorice (National Register of Historic Places) și a fost desemnat ca reper istoric național (National Historic Landmark) din 18 februarie 1997.","url":"https://ro.wikipedia.org/wiki/Afacerea_Haymarket","thumbnail_url":"https://upload.wikimedia.org/wikipedia/commons/thumb/a/a1/Haymarket_Martyr%27s_Memorial.jpg/150px-Haymarket_Martyr%27s_Memorial.jpg"},{"id":"835998","type":"good","language_code":"ro","title":"Bătălia de la Râul Kalka","summary":"Bătălia de la Râul Kalka (în rusă Битва на реке Калке, în ucraineană Битва на ріці Калка) a avut loc la 31 mai 1223, între Imperiul Mongol (în frunte cu Jebe și Subutai) și principatele Rusia Kieveană și Galiția-Volînia aliate cu cumanii și cu brodnicii. Principatele slave răsăritene erau conduse de Mstislav cel Viteaz și de Mstislav al III-lea al Kievului. Bătălia s-a dat pe malurile râului Kalka (din regiunea Donețk din Ucraina de astăzi) și s-a sfârșit cu victoria mongolilor.\nÎn urma invaziei mongole a Asiei Centrale și a prăbușirii Imperiului Horezmian, o forță mongolă condusă de generalii Jebe și Subutai a înaintat în Irakul Persan. Jebe a cerut din partea liderului mongol, Genghis Han, permisiunea de a continua cuceririle timp de câțiva ani înainte de a reveni la armata principală prin Caucaz. În timp ce așteptau răspunsul lui Genghis Han, cei doi au pornit într-un raid în care au atacat Georgia și l-au ucis pe rege. Genghis Han le-a dat celor doi permisiunea de a continua expediția și, după ce au trecut prin Caucaz, au învins o coaliție de triburi caucaziene înainte de a-i învinge pe cumani. Hanul cumanilor a fugit la curtea ginerelui său, prințul Mstislav cel Viteaz al Galiției, pe care l-a convins să-l ajute în lupta contra mongolilor. Mstislav cel Viteaz a format o alianță cu principii slavi, inclusiv cu Mstislav al III-lea al Kievului.\nArmata slavă combinată a învins la început ariergarda mongolă. Slavii i-au urmărit pe mongoli timp de mai multe zile, dar s-au împrăștiat pe o distanță prea mare. Mongolii s-au oprit și s-au așezat în formație de luptă pe malurile râului Kalka. Mstislav cel Viteaz și aliații lui cumani i-au atacat pe mongoli fără să aștepte restul armatei slave și a fost învins. În confuzia care a urmat, mai mulți principi slavi au fost învinși, iar Mstislav al Kievului a fost obligat să se retragă într-o tabără fortificată. După ce a rezistat trei zile, el s-a predat în schimbul unei promisiuni de siguranță pentru el și oamenii lui. Odată ce s-au predat, însă, mongolii i-au măcelărit și l-au executat pe Mstislav al Kievului. Mstislav cel Viteaz a scăpat, iar mongolii au revenit în Asia, unde i s-au alăturat lui Genghis Han.","url":"https://ro.wikipedia.org/wiki/B%C4%83t%C4%83lia_de_la_R%C3%A2ul_Kalka","thumbnail_url":"https://upload.wikimedia.org/wikipedia/commons/thumb/2/26/MongolCavalrymen.jpg/150px-MongolCavalrymen.jpg"},{"id":"83654","type":"good","language_code":"ro","title":"Bătălia Franței","summary":"Bătălia Franței a reprezentat invazia germană a Franței și a Țărilor de Jos în timpul celui de-al Doilea Război Mondial. Operațiunea a început pe 10 mai 1940, odată cu sfârșitul Războiului ciudat. Bătălia a constat în două operațiuni. În prima fază, denumită Fall Gelb (Planul Galben), formațiunile blindate germane au pătruns prin Ardeni pentru a izola și a încercui unitățile Aliate care au avansat în Belgia. În timpul luptelor, forțele britanice și cele franceze cu care cooperau au fost respinși spre Canalul Mânecii de către forțele germane foarte mobile și mai bine organizate. Ca urmare, guvernul britanic a hotărât să evacueze și mai multe divizii franceze din Dunkerque în timpul Operațiunii Dynamo.\nA doua fază a bătăliei, denumită Fall Rot (Planul Roșu), a început pe 5 iunie. Dacă la început forțele franceze au opus o rezistență puternică, superioritatea aeriană germană  și mobilitatea forțelor blindate au copleșit defensiva. Trupele germane au învăluit Linia Maginot și au avansat adânc în teritoriul francez. Italia a declarat război Franței pe 10 iunie. Guvernul francez s-a refugiat la Bordeaux la scurt timp după acest eveniment. Paris, capitala Franței, a fost ocupat pe 14 iunie. Pe 17 iunie, mareșalul Philippe Pétain, noul șef al cabinetului, a anunțat public faptul că Franța va cere semnarea unui armistițiu. Pe 22 iunie, armistițiul a fost semnat, intrând în vigoare pe 25 iunie. Pentru Puterile Axei, campania a reprezentat un succes spectaculos.\nDupă Bătălia Angliei, Franța a fost împărțită într-o zonă de ocupație germană în nord și vest, o mică zonă de ocupație italiană în sud-est și o zonă neocupată (în franceză zone libre) în sud. Regimul de la Vichy administra toate aceste zone în condițiile impuse de armistițiu. În noiembrie 1942, forțele Axei au ocupat și zone libere, Franța metropolitană fiind sub ocupația Axei până la debarcarea Aliaților din 1944. Țările de Jos au rămas sub ocupație germană până în 1944 și 1945.","url":"https://ro.wikipedia.org/wiki/B%C4%83t%C4%83lia_Fran%C8%9Bei","thumbnail_url":"https://upload.wikimedia.org/wikipedia/commons/thumb/b/be/France_1940-Plan_de_bataille.svg/150px-France_1940-Plan_de_bataille.svg.png"},{"id":"840698","type":"good","language_code":"ro","title":"Je sais","summary":"„Je sais” (ro: „Eu știu”) este un cântec al interpretei franceze Shy'm. Produs de K-Maro, acesta a fost inclus pe cel de-al treilea material discografic de studio al artistei, Prendre l'air, servind totodată drept primul extras pe single al albumului.Înregistrarea beneficiază de un videoclip filmat în Los Angeles, California (S.U.A.) și o surprinde pe solistă într-un deșert. Scurtmetrajul a fost aclamat de mass-media francofonă pentru coregrafiile afișate, fiind notate totodată și o serie de asemănări cu stilul Rihannei. Cântecul în sine a fost și el felicitat de critica de specialitate, majoritatea notând schimbarea stilului muzical și încercarea artistei de a-și extinde audiența. „Je sais” a fost interpretat de Shy'm cu numeroase ocazii, notabilă fiind prezentarea de la gala premiilor NRJ Music Awards, unde piesa a primit și o nominalizare la categoria „Cântecul francofon al anului”. De asemenea, „Je sais” a fost cel de-al zecelea cel mai difuzat videoclip în Franța pe parcursul anului 2010.Compoziția s-a dovedit a fi un succes în țara natală a solistei, ocupând locul trei în ierarhia celor mai bine comercializate descărcări digitale, devenind cel mai mare succes al acesteia în ierarhia digitală. Mai mult, s-a bucurat de succes și în cadrul listelor de difuzări, ocupând treapta cu numărul unsprezece în clasamentul posturilor de radio. „Je sais” a activat și în Elveția sau Valonia, în ambele teritorii devenind cel mai mare succes al albumului Prendre l'air.","url":"https://ro.wikipedia.org/wiki/Je_sais","thumbnail_url":null},{"id":"843204","type":"good","language_code":"ro","title":"Cu ochii larg închiși","summary":"Cu ochii larg închiși (titlul original în engleză Eyes Wide Shut) este un film dramatic și erotic, în stil oniric, regizat, produs și co-scris de Stanley Kubrick, lansat în anul 1999. Bazat pe nuvela Traumnovelle din 1926 a lui Arthur Schnitzler, cadrul este schimbat din Viena secolului XX în New York-ul anilor '90. Pelicula urmărește aventurile sexuale ale dr. Bill Harford, care rămâne șocat atunci când soția sa, Alice, îi dezvăluie că a luat în considerare să aibă o aventură cu un alt bărbat, cu un an în urmă. El se îmbarcă într-o călătorie nocturnă, timp în care se infiltrează într-o orgie masivă cu măști a unei societăți secrete.\nKubrick a obținut drepturile de filmare ale operei Traumnovelle (Dream Story) în anii '60, considerând că este textul perfect pentru o ecranizare despre relații sexuale. Proiectul a fost reînviat abia în anii '90, când regizorul l-a angajat pe scenaristul Frederic Raphael pentru a-l ajuta cu adaptarea. Filmul a fost turnat în mare parte în Regatul Unit (în afară de unele cadre de amplasare exterioare), și a inclus o recreere în detaliu la Studiourile Pinewood a unor scene stradale din Greenwich Village. Filmul a zăbovit în stadiul de producție, și deține recordul în Guinness World Record pentru cele mai multe zile de filmări, 400.\nEyes Wide Shut a fost ultimul film a lui Kubrick, de vreme ce el a murit la patru zile după ce le-a arătat celor de la Warner Bros. montajul final. Pentru a asigura un rating de 17+ în Statele Unite, Warner Bros. a alterat digital anumite scene explicite în post-producție. Această versiune a fost lansată pe 16 iulie 1999, iar recenziile au fost mixte; încasările mondiale ale filmului însumează peste 162 de milioane $. Versiunea necenzurată a fost lansată ulterior pe DVD, HD DVD, și Blu-ray Disc.","url":"https://ro.wikipedia.org/wiki/Cu_ochii_larg_%C3%AEnchi%C8%99i","thumbnail_url":null},{"id":"845394","type":"good","language_code":"ro","title":"Adelina Patti","summary":"Adelina Patti (n. 19 februarie 1843, Madrid, New Castile⁠(d), Spania – d. 27 septembrie 1919, Brecon⁠(d), Țara Galilor, Regatul Unit al Marii Britanii și Irlandei) a fost o soprană de origine spaniolă, considerată de unii drept cea mai mare cântăreață de muzică de operă din a doua jumătate a secolului al XIX-lea. Apreciată pentru vocea sa „agilă și flexibilă”, specifică sopranelor de coloratură, Patti debutează la vârsta de șapte ani în opera Norma și susține ultimul său recital în 1914, când cântă într-un concert caritabil la Londra.","url":"https://ro.wikipedia.org/wiki/Adelina_Patti","thumbnail_url":"https://upload.wikimedia.org/wikipedia/commons/thumb/2/20/Adelina_Patti_portrait_%2811063797055%29_%28cropped%29.jpg/150px-Adelina_Patti_portrait_%2811063797055%29_%28cropped%29.jpg"},{"id":"848859","type":"good","language_code":"ro","title":"Monedă romană","summary":"Moneda romană este, dintre toate monedele antice, cea care a cunoscut cea mai îndelungată și mai mare expansiune geografică, devenind, pentru mai multe secole, moneda comună a lumii occidentale și mediteraneene. După începuturi fruste bazate pe bronz, imitând greutatea și metoda de batere a monedelor grecești, ea s-a constituit, la sfârșitul secolului al III-lea î.Hr., într-un sistem monetar fondat pe bimetalismul argint și bronz. La începutul Imperiului, sub Augustus se adaugă moneda de aur, creându-se un sistem cu trei metale, care rămâne stabil timp de aproape două secole și jumătate. Criza militară și economică din secolul al III-lea, precum și spirala inflaționistă care o însoțește, văd prăbușirea monedelor de argint și de bronz. În secolul al IV-lea, reforma lui Dioclețian, care încearcă să revalorizeze monedele de argint și de bronz, nu va reuși să oprească inflația, însă Constantin I reușește să creeze un sistem monetar dominat pe solidus, stabilizat la 4,5 grame de aur și fără paritate fixă față de celelalte monede care se devalorizau. Solidus-ul cunoaște, în continuare, o excepțională stabilitate în Imperiul Roman de Răsărit, iar din secolul al VI-lea, prin succesoarea sa nomisma, până în secolul al XI-lea.","url":"https://ro.wikipedia.org/wiki/Moned%C4%83_roman%C4%83","thumbnail_url":"https://upload.wikimedia.org/wikipedia/commons/thumb/b/b1/Traianus_denarius_105_90020184.jpg/150px-Traianus_denarius_105_90020184.jpg"},{"id":"854791","type":"good","language_code":"ro","title":"Melody Gardot","summary":"Melody Gardot (n. pe 2 februarie 1985 în New Jersey) este o cantautoare americană apreciată pentru muzica sa aflată la granița dintre jazz, muzica blues și pop. Gardot a început să cânte de la o vârstă fragedă, iar în adolescență a susținut recitaluri în restaurante și baruri pentru a-și putea plăti cursurile de design vestimentar. La vârsta de optsprezece ani interpreta a fost implicată într-un grav accident rutier în urma căruia a suferit multiple leziuni la nivelul craniului și al coloanei vertebrale. Doctorii i-au sugerat lui Gardot să cânte la pian pentru a-i stimula activitatea cerebrală, iar materialul înregistrat de aceasta pe patul de spital i-a atras atenția producătorului Glenn Barratt, care a încurajat-o să înregistreze un album de studio.Începând cu anul 2007 Melody Gardot este reprezentată de casa de discuri UCJ Records, prin intermediul căreia a lansat două albume de studio: Worrisome Heart (2006) și My One and Only Thrill (2009). Discurile au avut vânzări cumulate de peste 1.25 milioane de exemplare pe plan internațional; de asemenea, materialele au primit reacții favorabile din partea criticilor de specialitate, care au comparat-o pe Melody cu interprete de notorietate internațională precum Norah Jones, Madeleine Peyroux sau Shania Twain.","url":"https://ro.wikipedia.org/wiki/Melody_Gardot","thumbnail_url":"https://upload.wikimedia.org/wikipedia/commons/thumb/4/47/MelodyGardot.jpg/150px-MelodyGardot.jpg"},{"id":"855480","type":"good","language_code":"ro","title":"I'm Into You","summary":"„I'm Into You” este un cântec al solistei americane Jennifer Lopez, în colaborare cu interpretul de muzica rap Lil Wayne. Piesa a fost produsă de Stargate și a fost inclusă pe cel de-al șaptelea album de studio din cariera artistei, Love?. Înregistrarea a fost lansată ca cel de-al doilea disc single al materialului de proveniență, urmându-i lui „On the Floor” și fiind distribuit începând cu luna aprilie a anului 2011.Înregistrarea a fost apreciată de critica de specialitate, majoritatea recenzorilor aclamând influențele tropicale, notând și o serie de similarități cu compozițiile promovate de Rihanna. Cântecul a beneficiat de o campanie de promovare și de un videoclip filmat în Chichén Itzá, Yucatán, Mexic, el fiind regizat de Melina Matsoukas. Având premiera pe data de 2 mai 2011, scurtmetrajul o prezintă pe Lopez în vecinătatea unui sit arheologic maiaș. Artista a interpretat piesa „I'm Into You” în cadrul festivalului Capital FM Summertime Ball din Anglia alături de alte șlagăre din repertoriul său, dar și în timpul emisiunii Alan Carr: Chatty Man, transmisă de postul de televiziune Channel 4.Compoziția s-a bucurat de succes într-o serie de clasamente unde a activat, atingând prima poziție în Bulgaria, Coreea de Sud și Estonia, dar și poziționări notabile într-o serie de alte ierarhii europene. În acest sens, piesa a debutat pe locul nouă în Norvegia și a devenit cel de-al șaisprezecelea șlagăr de top 10 al lui Lopez în Regatul Unit. Mai mult, „I'm Into You” a câștigat poziții de top 10 în Brazilia și a devenit cel de-al treilea cântec de pe Love? care activează în Billboard Hot 100 (după „On the Floor” și „Papi”).","url":"https://ro.wikipedia.org/wiki/I%27m_Into_You","thumbnail_url":null},{"id":"856560","type":"good","language_code":"ro","title":"Bătălia de la Marston Moor","summary":"Bătălia de la Marston Moor s-a dat la 2 iulie 1644, în timpul Primului Război Civil Englez din 1642–1646. Forțele combinate ale covenantiștilor scoțieni în frunte cu earlul de Leven și parlamentariștii englezi conduși de Lord Fairfax și de earlul de Manchester i-au învins pe regaliștii conduși de Prințul Rupert al Rinului și de marchizul de Newcastle.\nPe parcursul verii lui 1644, covenantiștii și parlamentariștii asediaseră Yorkul, care era apărat de marchizul de Newcastle. Prințul Rupert strânsese o armată cu care a traversat nord-vestul Angliei pentru a rupe asediul, adunând pe drum recruți proaspeți. Joncțiunea acestor forțe a făcut ca această bătălie să fie cea mai mare din Războiul Civil Englez.\nLa 1 iulie, Rupert a efectuat manevre pentru a îndepărta asediul parlamentarist-scoțian al orașului. A doua zi, a căutat să se lupte cu ei deși era în inferioritate numerică. A fost convins să renunțe la un atac imediat și pe parcursul zilei ambele părți și-au adunat forțele la Marston Moor, o porțiune de pajiște sălbatică de la vest de York. Către seară, scoțienii și parlamentariștii au lansat un atac surpriză. După o luptă confuză ce a durat două ore, cavaleria parlamentaristă condusă de Oliver Cromwell a pus-o pe fugă pe cea regalistă și a anihilat restul infanteriei regaliste.\nDupă înfrângere, regaliștii au abandonat nordul Angliei. Au pierdut mare parte din resursele omenești din comitatele nordice ale Angliei, care simpatizau cu ei, precum și accesul la Europa continentală prin porturile de pe coasta Mării Nordului. Deși și-au revenit parțial, obținând câteva victorii în acel an în sudul Angliei, pierderea nordului s-a dovedit a fi un handicap fatal în anul următor, când au încercat să facă joncțiunea cu regaliștii scoțieni conduși de Montrose.","url":"https://ro.wikipedia.org/wiki/B%C4%83t%C4%83lia_de_la_Marston_Moor","thumbnail_url":"https://upload.wikimedia.org/wikipedia/commons/thumb/d/de/Battle_of_Marston_Moor%2C_1644.png/150px-Battle_of_Marston_Moor%2C_1644.png"},{"id":"862300","type":"good","language_code":"ro","title":"Born This Way","summary":"Born This Way este cel de-al doilea album de studio al cântăreței americane Lady Gaga, lansat la 23 mai 2011 sub egida casei de discuri Interscope Records. Materialul discografic reprezintă o continuare a albumelor anterioare ce au avut parte de succes în toată lumea, The Fame (2008) și EP-ul The Fame Monster (2009). Gaga a produs și compus toate cântecele de pe album, colaborând cu producătorii RedOne și Fernando Garibay cu care a mai lucrat în trecut. Solista a lucrat, de asemenea, cu saxofonistul trupei E Street Band, Clarence Clemons, și chitaristul formației Queen, Brian May.\nMuzica albumului Born This Way provine din stilurile synthpop și dance-pop ale materialelor anterioare ale cântăreței, încorporând, de asemenea, diferite forme de instrumentație în comparație cu lansările anterioare, cum ar fi rock electronic și techno. Albumul conține o gamă variată de genuri muzicale, printre care operă, heavy metal, disco, house și rock and roll, în timp ce versurile cântecelor vorbesc despre sexualitate, religie, libertate, feminism și individualism. În ciuda opiniilor împărțite între comentatorii religioși și comentatorii conservativi, albumul a fost bine primit de către criticii de specialitate, aceștia lăudând varietatea stilurilor muzicale și vocea lui Gaga; alții au considerat că artista încearcă prea mult să mulțumească pe toată lumea prin mesajul de încredere în sine al albumului. Numeroase publicații au inclus materialul discografic în listele celor mai bune albume ale anului. Born This Way a primit trei nominalizări la cea de-a 54-a ediție a premiilor Grammy, inclusiv cea de-a treia nominalizare consecutivă a lui Gaga la categoria „Albumul anului”.Born This Way a obținut poziții de top cinci în majoritatea clasamentelor din întreaga lume, inclusiv în ierarhia Billboard 200. În Statele Unite, materialul discografic s-a vândut în peste un milion de exemplare în prima sa săptămână—cele mai multe vânzări în prima săptămână a unui album în ultimii cinci ani; aproape 440.000 de copii s-au vândut pe Amazon în două zile la prețul de 99 de cenți. Albumul s-a vândut în peste șase milioane de exemplare în toată lumea, și a fost al treilea cel mai bine vândut album al anului 2011, potrivit datelor furnizate de International Federation of the Phonographic Industry (IFPI). Patru single-uri—„Born This Way”, „Judas”, „The Edge of Glory” și „Yoü and I”—au devenit șlagăre de top 10 în Statele Unite. „Born This Way” a fost cea de-a o mia piesă care să ocupe primul loc în clasamentul Billboard Hot 100 de la inaugurarea acestuia în 1958. Cântecul a devenit, de asemenea, cel mai repede vândut single din istoria iTunes. Single-ul promoțional „Hair” a avut parte de succes moderat, ajungând în topurile din șaisprezece țări.\nCampania de promovare a albumului a inclus interpretări la cea de-a 53-a ediție a premiilor Grammy, la ediția din 2011 a premiilor MTV Video Music Awards, precum și la alte evenimente și emisiuni de televiziune. În noiembrie 2011, Born This Way și albumul de remix-uri Born This Way: The Remix au fost lansate într-o compilație intitulată Born This Way: The Collection. Gaga a pornit ulterior într-un turneu de concerte intitulat Born This Way Ball, demarat în luna aprilie a anului 2012.","url":"https://ro.wikipedia.org/wiki/Born_This_Way","thumbnail_url":null},{"id":"872299","type":"good","language_code":"ro","title":"OMG","summary":"OMG se poate referi la:\n\n„Oh My God”, expresie engleză, tradusă în română ca „Dumnezeule”\n„OMG”, cântec al interpretului american Usher\norganism modificat genetic, prescurtat OMG\nObject Management Group, consorțiu care a produs standardele UML și CORBA","url":"https://ro.wikipedia.org/wiki/OMG","thumbnail_url":null},{"id":"872362","type":"good","language_code":"ro","title":"Madona Litta","summary":"Madonna Litta este o pictură de la sfârșitul secolului al XV-lea atribuită lui Leonardo da Vinci care o înfățișează pe Fecioara Maria și pe Iisus Hristos ca bebeluș. Este expusă la Muzeul Ermitaj din Sankt Petersburg, Rusia.\nExistă multe replici ale operei create de alți pictori renascentiști. O schiță preliminară a capului Fecioarei desenată de Leonardo se află la Muzeul Luvru din Paris. Unii cercetători consideră că nu este opera lui Leonardo ci a elevului său Giovanni Antonio Boltraffio, în principal din cauza poziției ciudate a copilului. A fost pictată în anii 1480 pentru casa de Visconti din Milano, urmând ca mai târziu să ajungă la familia Litta, unde a rămas timp de câteva secole. În 1865, Alexandru al II-lea al Rusiei a achiziționat-o de la Contele Litta și a depozitat-o în Muzeul Ermitaj, loc în care se află și astăzi. Muzeul a transferat pictura de pe lemn pe pânză. A apărut și în filmul din 2006, Codul lui Da Vinci.","url":"https://ro.wikipedia.org/wiki/Madona_Litta","thumbnail_url":"https://upload.wikimedia.org/wikipedia/commons/thumb/6/6f/Leonardo_da_Vinci_attributed_-_Madonna_Litta.jpg/150px-Leonardo_da_Vinci_attributed_-_Madonna_Litta.jpg"},{"id":"873077","type":"good","language_code":"ro","title":"Dealurile Istriței","summary":"Dealurile Istriței (749 m altitudinea maximă în vârful Istrița) – cunoscute și sub numele de Culmea Istrița-Dealu Mare-Ceptura, reprezintă un anticlinoriu alungit în direcția generală est-vest din unitatea de orogen situată pe flancul exterior al Carpaților Orientali. Acesta include Culmea Istrița, Dealu Mare, Dealul Ciortea și Dealurile Cepturei. Dealurile se află în Subcarpații de Curbură, în grupa sudică externă a Subcarpaților Buzăului.\nFormațiunea geologică este delimitată la nord de valea Nișcovului și de dealul Ciolanu, la sud de Câmpia Română, la vest de valea Cricovului Sărat și de dealurile Bucovelului, iar la est de râul Buzău  și de subunitatea estică a Subcarpaților Buzăului. Structura sa este dominată de un corp masiv central prelungit spre vest și este alcătuită predominant din gresii și calcare sarmațiene rezistente la eroziune. Se caracterizează prin masivitate, altitudini mari, forme de relief impuse de structură și petrografie, prin prezența de zone depresionare tipic subcarpatice, precum și printr-un contact brusc cu câmpia sudică, prin intermediul unei înguste fâșii de glacis. \nDin punct de vedere hidrografic, arealul aparține bazinelor hidrografice ale Buzăului și Ialomiței, de pe versanții sudici izvorând râuri precum Tohani (Ghighiu), Năianca și Sărata. \nÎn arealul său se întâlnesc 3 tipuri de zone de vegetație, generate de o mare varietate de condiții de microclimat local: stepă, silvostepă și pădure. La nivelul zonei, au fost desemnate următoarele arii protejate: Dealul Istrița aflat la nivelul zonei somitale și situl Stânca Tohani aflat în arealul de vest.\nParticularitățile locale de climă și substratul calcaros favorizează vița de vie, care ocupă suprafețe mari pe versanții sudici, ce aparțin Podgoriei Dealu Mare. Pe flancurile sudice ale anticlinalului Istriței apar complexe de calcare sub formă de cuestă, exploatabile pentru industria materialelor de construcții, care beneficiază pe plan local și de existența unor nisipuri cuarțoase. Industria extractivă este prezentă prin mina de petrol de la Sărata Monteoru. Rețeaua națională de telecomunicații beneficiază de un număr de relee radio-TV și de telefonie mobilă – situate la nivelul vârfului, unde se află și o stație de monitorizare seismică.\nDin punct de vedere administrativ zona include porțiuni din teritoriile județelor Buzău (preponderent) și Prahova. Căile principale de comunicații sunt situate în partea de sud, fiind reprezentate de DN1B împreună cu Magistrala CFR 500 – pe porțiunile dintre Buzău și Ploiești, iar spre est DN10 Buzău – Brașov. \nTurismul beneficiază atât de pe urma existenței unui mare număr de geomorfosituri și a  existenței stațiunii balneo-climatice de interes local Sărata Monteoru, cât și de pe urma unor obiective istorice din arealul Pietroasele-Năeni, sau a accesului la podgorii prin Drumul Cramelor – prelungire spre est a Drumui Vinului prahovean.","url":"https://ro.wikipedia.org/wiki/Dealurile_Istri%C8%9Bei","thumbnail_url":"https://upload.wikimedia.org/wikipedia/commons/thumb/6/61/Istri%C8%9Ba_Hill%2C_Buz%C4%83u_County%2C_Romania_02.jpg/150px-Istri%C8%9Ba_Hill%2C_Buz%C4%83u_County%2C_Romania_02.jpg"},{"id":"8747","type":"good","language_code":"ro","title":"Ceangăi","summary":"Ceangăii (în maghiară csángók, în germană Tschangos sau Tschangonen) sunt un grup etnografic maghiar format astăzi din trei populații cu localizări geografice diferite:\n\nceangăii din Moldova (în maghiară Moldvai csángók), de confesiune romano-catolică și de naționalitate română, ceangăiască sau maghiară;\nceangăii din zona Ghimeș, județul Bacău (în maghiară Gyimesi csángók), de confesiune romano-catolică și de naționalitate ceangăiască sau maghiară;\nceangăii din zona Șapte Sate din Țara Bârsei, județul Brașov (în maghiară Hétfalusi csángók), de confesiune evanghelică luterană și de naționalitate maghiară.Nu trebuie confundați cu secuii din Bucovina, o populație maghiară care a trăit în județul Suceava între 1777 și 1940. O parte dintre aceștia au ajuns în Deva, fiind numiți în mod eronat ceangăi. Comunități de ceangăi există totuși stabilite și în alte zone ale României, precum județele Constanța și Tulcea.\nPotrivit unui raport întocmit de Consiliul Europei în anul 2001, ceangăii din regiunea Moldova sunt un grup neomogen de oameni de origine maghiară, existenți în acest spațiu încă din Evul Mediu. În ce privește originea, maghiarii moldoveni au sosit în actuala lor locație din Bazinul Carpatic, fie de pe Valea Someșului și din bazinul Tisei superioare, fie din Câmpia Transilvaniei, precum și din zona Slavoniei, Szerémség și sudul Transilvaniei. Au mai emigrat de asemenea maghiari și sași din împrejurimile Bratislavei. Cu toate acestea, secuii se prezintă a fi cel mai numeros element maghiar în rândul ceangăilor, fiind ajunși în valuri succesive. Sașii reprezintă un alt element constituent al ceangăilor din Moldova, aceștia fiind stabiliți și asimilați în decursul Evului Mediu.\nLa recensământului din 2011, numărul declarat al ceangăilor a fost de 1.536 (iar declarați maghiari în Moldova s-au regăsit 5.866 de locuitori). Ceangăii din Țara Bârsei, care se identifică drept maghiari, în 2011 erau 8.491. În sensul etnolingvistic al cuvântului, ei reprezintă însă un număr mult mai mare decât cel evaluat la recensămintele oficiale, existând conform unei estimări a Consiliului Europei în 2001, circa 60-70.000 de vorbitori de limba maghiară în Moldova (indiferent de naționalitatea lor declarată).\nTimp de secole, conștiința ceangăilor s-a bazat prin raportare identitară la religia romano-catolică și la propria limbă, un dialect maghiar.\nReferitor la limbile vorbite, acestea sunt româna și maghiara. Există un dialect ceangăiesc maghiar compus din trei graiuri: de nord (în apropierea Romanului), de sud (în județul Bacău) și secuiesc (pe văile Siretului, Tazlăului și Trotușului), precum și un grai separat ceangăiesc românesc de tranziție (ultimul fiind vorbit în anii 1950-1960 mai ales de oamenii în vârstă, generațiile ulterioare trecând la graiul moldovenesc). Graiurile celor care mai vorbesc astăzi maghiara sunt variante arhaice ale unei limbi maghiare medievale, ce nu includ cuvintele apărute în timpul reformei limbii maghiare din intervalul 1790-1870.\nÎn comparație cu cultura populară maghiară, cultura populară ceangăiască este mai arhaică, păstrând elemente din Evul Mediu. Deși portul actual ceangăiesc al femeilor corespunde tipologic celui românesc din vestul Moldovei, cel al bărbaților păstrează influențe ale portului ungar din est. Ornamentația conține elemente specifice ambelor națiuni. Muzica populară, deși prezintă toate stilurile din stratul arhaic al muzicii populare maghiare, alături de dansurile populare prezintă și o influență românească. Există unele diferențe între bucătăria ceangăiască din Moldova și cea din Bazinul Carpatic.\nÎn ce privește învățământul în limba maghiară, acest este organizat parțial în unele sate moldovenești, în majoritatea lor în grupuri extrașcolare. În 2006, Guvernul României a comunicat Consiliului Europei că ceangăii ce se consideră de naționalitate ceangăiască sau maghiară sunt reprezentați de Asociația Maghiarilor Ceangăi din Moldova, parte a Uniunii Democrate Maghiare din România. În schimb, românii de confesiune romano-catolică (inclusiv ceangăii care se consideră români) sunt reprezentați de Asociația Romano-Catolicilor „Dumitru Mărtinaș”.\nDeși ceangăii au rezistat amestecului dintre nații petrecut de-a lungul timpului, în contextul factorilor care țin de mediu, biserică și autoritățile locale și naționale, au atins un nivel ridicat de asimilare. Prin recomandarea Consiliului Europei numărul 1521 din anul 2001, autoritățile europene au indicat României să protejeze cultura și limba tradițională a ceangăilor moldoveni, acest lucru putându-se însă face numai dacă ei înșiși respectă aceste valori, sau dacă respectivele valori tradiționale culturale sau limba, mai există.\nAsupra proiectul privind menținerea culturii ceangăiești, în detrimentul ideii de omogenitate națională în interiorul granițelor statului român există în prezent încă, obstacole. Acestea țin cu precădere de tentativele de negare a identității maghiare a ceangăilor, dar și de politica minorității maghiare, în general.","url":"https://ro.wikipedia.org/wiki/Ceang%C4%83i","thumbnail_url":"https://upload.wikimedia.org/wikipedia/commons/thumb/f/f5/Cs%C3%A1ng%C3%B3.png/150px-Cs%C3%A1ng%C3%B3.png"},{"id":"880382","type":"good","language_code":"ro","title":"She Makes Me Wanna","summary":"„She Makes Me Wanna” este un cântec al formației britanice JLS. Piesa reprezintă o colaborare cu interpreta americană Dev și este inclusă pe cel de-al treilea album de studio al grupului muzical, Jukebox. Înregistrarea a avut premiera la posturile de radio din Regatul Unit pe data de 25 mai 2011, fiind comercializată începând cu data de 24 iulie 2011.Compoziția s-a bucurat de o amplă campanie de promovare pe teritoriul Irlandei și Regatului Unit, care s-a materializat printr-o serie de interpretări live, dar și prin filmarea unui videoclip adiacent. Scurtmetrajul, regizat de Colin Tilley, a avut premiera pe data de 8 iulie 2011, fiind filmat Miami, Florida, Statele Unite ale Americii în prima jumătate a aceluiași an. Cântecul a fost interpretat în emisiuni precum Daybreak, Lee Mack's All Star Cast, Red or Black? sau This Morning. Percepția asupra compoziției a fost una majoritar pozitivă, fiind notate o serie de asemănări între „She Makes Me Wanna” și înregistrări precum „On the Floor” (Jennifer Lopez) sau „Till the World Ends” (Britney Spears). Piesa a mai fost aclamată și pentru potențialul său de a se bucura de succes comercial, în timp ce includerea lui Dev a fost remarcată și felicitată de critici.Cântecul s-a bucurat de succes comercial, ocupând locul secund în Irlanda și prima poziție într-o serie de ierarhii britanice, printre care și cea oficială — UK Singles Chart. „She Makes Me Wanna” s-a vândut în peste 98.000 de exemplare pe teritoriul Regatului Unit în prima săptămână de disponibilitate, devenind cel de-al cincilea single JLS ce câștigă această clasare. Vânzările inițiale au ajutat compoziția să ocupe prima poziție și în ierarhiile digitale de la nivel european, dar și treapta cu numărul douăzeci și doi la nivel global.","url":"https://ro.wikipedia.org/wiki/She_Makes_Me_Wanna","thumbnail_url":null},{"id":"895267","type":"good","language_code":"ro","title":"The Edge of Glory","summary":"„The Edge of Glory” este un cântec al interpretei americane Lady Gaga pentru cel de-al doilea ei album de studio, Born This Way (2011). În ciuda faptului că piesa a fost lansată inițial drept unul dintre cele două single-uri promoționale, „The Edge of Glory” a fost lansat la 9 mai 2011 ca cel de-al treilea disc single extras de pe album, în urma succesului din piețele muzicale digitale din întreaga lume. Cântecul compus și produs de Gaga și Fernando Garibay este o melodie încadrată în genurile muzicale pop, electro-rock și disco ce vorbește despre ultimele momente ale vieții. Potrivit cântăreței, inspirația din spatele cântecului a reprezentat decesul bunicului ei, eveniment care a avut loc în luna septembrie a anului 2010. Împreună cu secvența solo de saxofon interpretată de Clarene Clemons, linia melodică a piesei aduce aminte de lucrările ale lui Bruce Springsteen, și conține numeroase elemente similare cu muzica adult contemporary din anii '80.\n„The Edge of Glory” a primit laude din partea criticilor de specialitate, aceștia considerându-l un punct culminant al albumului. Mare parte din aprecieri au fost datorită refrenului și producției muzicale. Redactorii au complimentat, de asemenea, vocea solistei, descriind-o drept „expresivă”. Cântecul a fost un succes comercial în întreaga lume, devenind un șlagăr de top zece în numeroase țări, inclusiv în Australia, Belgia, Canada, Noua Zeelandă, Norvegia, Regatul Unit și Spania. În Statele Unite, „The Edge of Glory” a ocupat locul trei în clasamentul Billboard Hot 100, devenind cel de-al zecelea hit de top zece consecutiv al cântăreței.\nUn videoclip muzical pentru piesă a fost filmat mai târziu, în luna mai, sub regia lui Gaga și echipa ei de producție, Haus of Gaga. În comparație cu videoclipurile anterioare ale lui Gaga, acest clip este unul simplu, artista fiind prezentată dansând și mergând pe o stradă singuratică. Diferențele au inclus și lipsa unei coregrafii complicate, a dansatorilor, precum și utilizarea unui singur costum, realizat de Versace. Criticii au lăudat simplitatea videoclipului, comparându-l cu lucrări ale lui Michael Jackson, Janet Jackson și Madonna. Gaga a interpretat „The Edge of Glory” în numeroase gale de premii, festivaluri muzicale, precum și în turneele ei.","url":"https://ro.wikipedia.org/wiki/The_Edge_of_Glory","thumbnail_url":null},{"id":"896453","type":"good","language_code":"ro","title":"Do It Well","summary":"„Do It Well” este un cântec al interpretei americane Jennifer Lopez. El a fost compus de Ryan Tedder și inclus pe cel de-al șaselea album de studio al interpretei, Brave. Piesa a fost lansată ca primul extras pe single al materialului, fiind distribuită în format digital începând cu data de 10 septembrie 2007 în majoritatea teritoriilor. Incluzând o mostră din șlagărul „Keep on Truckin'” al lui Eddie Kendricks, compoziția include influențe de dance și muzică rhythm and blues.Cântecul a beneficiat de o campanie de promovare, ce s-a materializat prin filmarea unui videoclip și prezentarea sa într-o serie de apariții televizate. Scurtmetrajul, regizat de David LaChapelle și filmat între 16 și 17 august 2007, având premiera pe data de 5 septembrie prin intermediul Yahoo! Music. Filmat într-un club de noapte S&M, materialul a fost asemănat cu videoclipul Christinei Aguilera pentru piesa „Dirrty” (2002), regizat de același LaChapelle. „Do It Well” a fost interpretat de Lopez într-o serie de emisiuni televizate și evenimente notabile, cele mai memorabile prezentări ale compoziției fiind realizate în cadrul Fashion Rocks sau emisiuni precum Dancing With the Stars, Good Morning America sau The Late Show with David Letterman.Percepția asupra compoziției a fost diferită, critica de specialitate comparând înregistrarea cu șlagărele semnate Fergie, Kat DeLuna sau Rihanna, apreciind în același timp sound-ul abordat, considerându-l totodată una dintre cele mai importante compoziții ale albumului Brave. Cu toate acestea, unii recenzorilor au blamat includerea mostrei din „Keep on Truckin'”, acest aspect fiind blamat pentru faptul că înregistrarea sună „învechit”. La nivel comercial, „Do It Well” a activat notabil în majoritatea clasamentelor americane, asiatice, australiene sau europene, bucurându-se de succes major în regiuni precum Brazilia, Bulgaria, Italia, Japonia sau Taiwan, teritorii unde a obținut poziții de top 10.","url":"https://ro.wikipedia.org/wiki/Do_It_Well","thumbnail_url":null},{"id":"897614","type":"good","language_code":"ro","title":"Șatra","summary":"Șatra este un grup, o comunitate de țigani nomazi.\nȘatra se mai poate referi la:\n\nȘatra (film) - film sovietic din 1975, regizat de regizorul moldovean Emil Loteanu\nȘatra (roman) - roman din 1968 al scriitorului român Zaharia Stancu\nMănăstirea Șatra - mănăstire ortodoxă înființată în anul 1990 în satul Dumbrava (județul Maramureș)\nRâul Șatra - denumit și râul Cupșeni, curs de apă în județul Maramureș","url":"https://ro.wikipedia.org/wiki/%C8%98atra","thumbnail_url":null},{"id":"900952","type":"good","language_code":"ro","title":"Mad Max","summary":"Mad Max este un film de acțiune postapocaliptic australian din 1979 regizat de George Miller (debut regizoral) și revizuit de către Miller și Byron Kennedy după un scenariu original de James McCausland. În film apare Mel Gibson, care era necunoscut în acel moment și care interpretează rolul unui polițist din viitor într-o lume aproape distrusă de un război nuclear. Povestea aparține genului western și prezintă decăderea societății în viitor.","url":"https://ro.wikipedia.org/wiki/Mad_Max","thumbnail_url":null},{"id":"901382","type":"good","language_code":"ro","title":"Esham","summary":"Rashaam Attica Smith (n. 20 septembrie 1973), cunoscut sub numele de scenă Esham (East Side Hoes And Money), este un rapper american din Detroit, Michigan, renumit pentru stilul său halucinogen de hip hop (numit „rap acid”), care combină ritmurile de rock cu versurile despre subiecte precum moartea, consumul de droguri, satanism, paranoia și sex. Lansând albumul de debut, Boomin' Words from Hell, în timpul anilor de liceu, Smith este considerat unul dintre inițiatorii muzicii horrorcore, rap rock și rap metal. Boomin' Words from Hell a fost primul lansat dintr-o serie de treisprezece albume de studio, șapte EP-uri și trei compilații ale artistului. Smith este co-fondatorul casei de discuri independente Reel Life Productions, și a creat formația Natas împreună cu rapperii locali Mastamind și TNT. Smith a influențat artiști precum Eminem, Kid Rock și Insane Clown Posse.","url":"https://ro.wikipedia.org/wiki/Esham","thumbnail_url":null},{"id":"902285","type":"good","language_code":"ro","title":"Mirror's Edge","summary":"Mirror's Edge este un joc video de acțiune-aventură și platformer dezvoltat de EA Digital Illusions CE (DICE) și publicat de Electronic Arts. A fost lansat pentru PlayStation 3 și Xbox 360 în noiembrie 2008, iar pe PC pe 13 ianuarie 2009. Mirror's Edge folosește ca motor grafic Unreal Engine 3 cu îmbunătățirea luminozității de către Illuminate Labs în colaborare cu DICE.\nAcțiunea din Mirror's Edge are loc într-o societate futuristă distopică, în care „alergătorii”, din care face parte și personajul principal, au sarcina de a fi curieri și de a transmite mesaje, trebuind totodată să scape de supravegherea guvernului. Este un platformer tridimensional, în care jucătorul o ghidează pe Faith printre acoperișuri, pereți și sisteme de ventilație, mișcările acesteia fiind inspirate din parkour. Jocul este viu colorat și diferă de multe dintre jocurile first-person permițând o mai mare gamă de acțiuni, cum ar fi: alunecarea sub bariere, acrobații, alergarea pe pereți, salturi între blocuri și o mai mare libertate în mișcări. Deși nu are HUD, se văd pe ecran picioarele, brațele, și trunchiul personajului.\nMirror's Edge a primit în general recenzii pozitive, cu varianta de PC având pe Metacritic o medie a punctajului de 81%. A fost apreciat pentru originalitate și mediul bogat, dar criticat pentru slăbiciunile din scenariu, erori și pentru că este scurt. A fost lansat un album, compus din remixurile piesei „Still Alive” (română Încă în viață) a cântăreței suedeze Lisa Miskovsky. O versiune side-scroller a jocului a fost lansată pentru iPad pe data de 1 aprilie 2010, iar pentru iPhone pe 2 septembrie 2010. O variantă portată a jocului a fost lansată pentru Windows Phone 7 pe 13 iulie 2012, inițial drepturile fiind deținute exclusiv de Nokia pentru telefoanele Nokia Lumia. Al doilea joc din serie, Mirror's Edge Catalyst, a fost lansat la 7 iunie 2016. În mai 2016, Endemol Shine North America a anunțat că va produce un serial bazat pe jocul Mirror's Edge.","url":"https://ro.wikipedia.org/wiki/Mirror%27s_Edge","thumbnail_url":null},{"id":"90664","type":"good","language_code":"ro","title":"Bucharest Pride","summary":"Bucharest Pride (cunoscut până în 2013 ca GayFest) este festivalul anual dedicat drepturilor LGBT în România, care are loc în București timp de aproape o săptămână. Prima ediție a avut loc în 2004, iar astăzi se desfășoară în lunile mai sau iunie ale fiecărui an, culminând cu Marșul diversității în ultima zi a festivalului. Organizat de ACCEPT, o asociație LGBT din România, festivalul primește suport și finanțare de la Ministerul Sănătății, Consiliul Național pentru Combaterea Discriminării și diverse organizații private, precum Institutul pentru o Societate Deschisă și British Council. Din 2005, festivalul include și o paradă de pride. În afară de această paradă, festivalul include o serie de evenimente culturale LGBT, precum lansări de carte, proiecții de filme, spectacole de teatru și expoziții de fotografie, plus dezbateri și conferințe despre drepturile LGBT.\nBucharest Pride era singurul eveniment de acest gen din țară, până la organizarea Cluj Pride în 2017. Privită cu ostilitate de grupurile religioase și conservatoare și scena unor violențe în primii ani, în prezent parada este una pașnică.","url":"https://ro.wikipedia.org/wiki/Bucharest_Pride","thumbnail_url":"https://upload.wikimedia.org/wikipedia/commons/thumb/b/b9/GayFest_Bucharest_2006.jpg/150px-GayFest_Bucharest_2006.jpg"},{"id":"908385","type":"good","language_code":"ro","title":"Marry the Night","summary":"„Marry the Night” este un cântec al interpretei și textierei americane Lady Gaga, lansat ca al cincilea și ultimul disc single extras de pe cel de-al doilea ei album de studio, Born This Way (2011). Piesa compusă și produsă de Gaga și Fernando Garibay a fost înregistrată în timp ce solista călătorea în turneul The Monster Ball Tour alături de Garibay. Dezvăluit în luna februarie a anului 2011, cântecul a fost inspirat de energia unei piese anterioare, „Dance in the Dark”, și iubirea solistei pentru orașul ei natal, New York City. Melodia a fost lansată pe Farmville cu șase zile înaintea lansării albumului Born This Way pentru a promova materialul discografic.\n„Marry the Night” este un cântec dance-pop și synthpop cu influențe electro rock și house. Piesa conține sunetele unor clopote bisericești, o orgă electronică, beat-uri techno și un breakdown cu influențe funk rock. Versurile melodiei aduc un omagiu către iubirea cântăreței pentru viața de noapte, petreceri, și pentru orașul ei natal. „Marry the Night” a obținut recenzii pozitive din partea criticilor, aceștia lăudând natura dance euforică a piesei. Criticii au mai observat, de asemenea, influențe ale producătorului italian de muzică disco Giorgio Moroder și ale cântărețului de muzică rock Bruce Springsteen în melodie. În urma lansării albumului Born This Way, „Marry the Night” a ocupat un loc în clasamentele câtorva țări datorită vânzărilor digitale. \nVideoclipul single-ului a fost filmat în New York City sub regia lui Gaga. Acesta prezintă povestea momentului în care cântăreața a semnat un contract cu Interscope Records după ce a fost abandonată de cealaltă companie de înregistrări, Def Jam Recordings, cu scene într-o clinică, un studio de dans, propriul apartament din New York, și pe un acoperișul unei mașini, într-o parcare. Gaga a purtat costume sportive realizate de Calvin Klein Collection, Yves Saint Laurent și Stéphane Rolland. Criticii de specialitate au oferit recenzii pozitive videoclipului, considerându-l creativ și pretențios, lăudând totodată tema sa narativă. Gaga a interpretat piesa la Formula 1 în India, la premiile MTV Europe Music Awards, X Factor, și cu alte ocazii. Cântăreața a înregistrat o versiune acustică pentru emisiunea specială de Ziua Recunoștinței, A Very Gaga Thanksgiving.","url":"https://ro.wikipedia.org/wiki/Marry_the_Night","thumbnail_url":null},{"id":"911585","type":"good","language_code":"ro","title":"Leo Ryan","summary":"Leo Joseph Ryan, Jr. (n. 5 mai 1925, Lincoln, Nebraska, SUA – d. 18 noiembrie 1978, Port Kaituma⁠(d), Barima-Waini, Guyana) a fost un om politic american, membru al Partidului Democrat. A fost membru al Camerei Reprezentanților, ales în districtul 11 California începând din anul 1973 și până la asasinarea sa în Guyana de către membrii sectei Templul Popoarelor, cu puțin timp înainte de masacrul de la Jonestown din 1978.\nDupă revoltele Watts din 1965, pe atunci membru în Adunarea Statului California, Ryan s-a angajat incognito ca profesor suplinitor pentru a ancheta și a documenta situația din zonă. În 1970, a investigat condițiile din închisorile californiene  lăsându-se închis, sub pseudonim, în închisoarea Folsom, pe când era președinte al unei comisii a Adunării, însărcinată cu supervizarea reformei penitenciarelor. În perioada petrecută în Congres, Ryan a călătorit în Newfoundland pentru a investiga uciderea de foci.\nRyan a fost celebru pentru criticile insistente pe care le-a adus lipsei de supraveghere a CIA din partea Congresului, și a întocmit amendamentul Hughes-Ryan, adoptat în 1974. A fost unul dintre primii critici ai lui L. Ron Hubbard și ai mișcării scientologice și a Bisericii Unirii a lui Sun Myung Moon. La 3 noiembrie 1977, Ryan a citit, pentru a fi inclusă în înregistrările Congresului SUA, o mărturie a lui John Gordon Clark despre pericolele legate de sectele religioase distructive. Ryan a fost primul și unicul congressman american ucis în exercițiul mandatului. În 1983, a fost decorat post mortem cu Medalia de Aur a Congresului.","url":"https://ro.wikipedia.org/wiki/Leo_Ryan","thumbnail_url":"https://upload.wikimedia.org/wikipedia/commons/thumb/3/30/Leo_Ryan.jpg/150px-Leo_Ryan.jpg"},{"id":"917006","type":"good","language_code":"ro","title":"Cuirasatul japonez Hiei","summary":"Hiei (比叡, Hiei?) a fost o navă de război a Marinei Imperiale Japoneze în timpul primului și al celui de-al Doilea Război Mondial. Proiectată de arhitectul naval britanic George Thurston, Hiei a fost a doua navă lansată la apă din seria de patru crucișătoare de linie din clasa Kongō și una din cele mai înarmate nave construite vreodată. Construcția navei a început în anul 1911 la Șantierul Naval Yokosuka. Hiei a intrat în serviciu în anul 1914. \nÎn cursul Primului Război Mondial, Hiei a patrulat în câteva ocazii în largul coastei chineze, iar după cutremurul din 1923 a participat la operațiunile de salvare.\nÎn 1929, Hiei a fost transformat în navă școală de artilerie navală pentru a evita casarea în condițiile aplicării Tratatului de la Washington din 1922. La mijlocul anilor 1930 a servit ca navă de transport pentru Împăratul Hirohito. Începând cu anul 1937, Hiei a fost din nou transformat, i-a fost reconstruită total suprastructura, i-au fost îmbunătățite motoarele  și a fost echipat cu catapulte pentru lansarea hidroavioanelor. Fiind suficient de rapid pentru a însoți flota japoneză de portavioane, Hiei a fost reclasificat drept cuirasat rapid. În ajunul celui de-al Doilea Război Mondial, Hiei făcea parte din Flota Combinată comandată de vice-amiralul Chuichi Nagumo, fiind desemnat în escorta celor șase portavioane care au atacat Pearl Harbour pe 7 decembrie 1941.\nCa parte a Diviziei a 3-a Cuirasate, Hiei a participat la multe din acțiunile Marinei Imperiale Japoneze din anul 1942, ajutând la invazia Indiilor Olandeze de Est, ca și în raidul din Oceanul Indian din 1942. În timpul Bătăliei de la Midway, Hiei a făcut parte din flota comandată de amiralul Nobutake Kondō, înainte de a fi trimisă în Insulele Solomon în timpul Campaniei din Guadalcanal. Hiei a escortat portavioanele japoneze în timpul Bătălia din Insulele Solomon Orientale și al Bătăliei din Insulele Santa Cruz, înainte de a face parte din forța de bombardament comandată de amiralul Kondō pentru Bătălia navală de la Guadalcanal. În seara de 13 noiembrie 1942, Hiei s-a angajat în luptă cu crucișătoarele și distrugătoarele americane împreună cu cuirasatul Kirishima. După ce a suferit pagube importante, cuirasatul Hiei a fost distrus de navele inamice. Fiind ținta a unui atac aerian continuu, Hiei s-a scufundat în seara de 14 noiembrie 1942.","url":"https://ro.wikipedia.org/wiki/Cuirasatul_japonez_Hiei","thumbnail_url":"https://upload.wikimedia.org/wikipedia/commons/thumb/8/8c/Hiei1942.png/150px-Hiei1942.png"},{"id":"922560","type":"good","language_code":"ro","title":"A doua călătorie a vasului Beagle","summary":"A doua călătorie a vasului HMS Beagle, din 27 decembrie 1831 până în 2 octombrie 1836, a fost a doua expediție științifică efectuată de vasul HMS Beagle, sub comanda căpitanului Robert FitzRoy care preluase comanda și în prima călătorie după ce fostul căpitan s-a sinucis. FitzRoy se gândise deja la avantajele pe care le presupune prezența unui expert în geologie la bord, și a căutat un naturalist care l-ar putea însoți în timp ce vasul este pe mare. Tânărul absolvent Charles Darwin spera să vadă tropicele înainte de a deveni diacon, și a acceptat ocazia oferită. Până la sfârșitul expediției, el deja își construise un nume de geolog și colecționar de fosile, iar publicarea lucrării sale științifice intitulată Călătoria lui Beagle l-a făcut celebru ca scriitor.\nBeagle a traversat Oceanul Atlantic, și apoi a efectuat studii hidrografice în preajma coastelor părții sudice a Americii de Sud, revenind prin Tahiti și Australia după un ocol al Pământului. Deși expediția urma să dureze doi ani, ea s-a întins pe aproape cinci.\nDarwin a petrecut majoritatea timpului explorând pe uscat: trei ani și trei luni pe uscat, 18 luni pe mare. La începutul călătoriei, el a hotărât că poate scrie o carte despre geologie și avea talent pentru teoretizare. La Punta Alta, a efectuat o descoperire majoră a unor fosile gigantice ale unor mamifere dispărute, pe atunci cunoscute doar după câteva specimene. A colecționat și a observat detaliat plante și animale, cu rezultate care i-au zguduit credința că speciile sunt fixe și a pus bazele ideilor cu care s-a întors în Anglia și care au dus la elaborarea teoriei sale privind evoluția prin selecție naturală.","url":"https://ro.wikipedia.org/wiki/A_doua_c%C4%83l%C4%83torie_a_vasului_Beagle","thumbnail_url":"https://upload.wikimedia.org/wikipedia/commons/thumb/2/22/HMS_Beagle_by_Conrad_Martens.jpg/150px-HMS_Beagle_by_Conrad_Martens.jpg"},{"id":"932601","type":"good","language_code":"ro","title":"Vulcanodon","summary":"Vulcanodon (însemnând „dinte vulcan”) este un gen dispărut de dinozaur sauropod din Jurasicul timpuriu. Specia cunoscută este V. karibaensis. Vulcanodonul a fost descoperit în 1969 în Rhodesia (acum Zimbabwe), fiind considerată cea mai veche specie de sauropod cunoscut timp de zeci de ani, și este încă una dintre cele mai primitive sauropode descoperite. Vulcanodon, animal patruped cu picioare groase, un gât lung și coadă lungă, arată ca un sauropod tipic. A fost mult mai mic decât majoritatea sauropozilor, cu dimensiuni de aproximativ 6,5 metri (20 de picioare) lungime.\nInițial, acest gen a fost considerat a fi un prosauropod din cauza dinților în formă de cuțit găsite în apropiere fosile sale, care întăresc ideea că prosauropodele au fost omnivore. Oamenii de știință știu acum că dinții descoperiți aparțin unui theropod neidentificat care ar putea fi un prădător pentru Vulcanodon. La descoperirea lui Tazoudasaurus, ambele animale au fost unificate în familia Vulcanodontidae, deși acest lucru nu a fost universal acceptat.","url":"https://ro.wikipedia.org/wiki/Vulcanodon","thumbnail_url":"https://upload.wikimedia.org/wikipedia/commons/thumb/3/3d/Vulcanodon.jpg/150px-Vulcanodon.jpg"},{"id":"940372","type":"good","language_code":"ro","title":"Vânătoare de oameni","summary":"Vânătoare de oameni (în engleză Hard Target) este un film de acțiune american din 1993, regizat de regizorul chinez John Woo. Actorul Jean-Claude Van Damme interpretează rolul lui Chance Boudreaux, un marinar fără serviciu care salvează o tânără femeie, Natasha Binder (Yancy Butler), de o bandă de hoți din New Orleans. Chance află că Binder își caută tatăl dispărut (Chuck Pfarrer) și este de acord să o ajute pe Binder, în căutarea ei. Boudreaux și Binder află în curând că tatăl lui Binder a fost ucis de echipa sportivului milionar Emil Fouchon care vânează bărbați fără adăpost ca o formă de distracție.\nVânătoare de oameni a fost primul film american al lui John Woo și primul film major de Hollywood regizat de un regizor chinez. Universal Pictures a avut emoții cu privire la capacitatea lui Woo de a regiza un film american și l-a trimis pe regizorul Sam Raimi pentru a participa la filmări și a-l înlocui pe Woo dacă acesta renunța. Woo a analizat mai multe scenarii de filme dar nu a fost interesat de cele cu arte marțiale. După ce s-a decis asupra scenariului lui Chuck Pfarrer pentru Vânătoare de oameni, Woo l-a dorit pe actorul Kurt Russell în rolul principal, dar Russell era prea ocupat cu alte proiecte. Woo a acceptat propunerea inițială a studiourilor Universal de a-l avea ca star pe Jean-Claude Van Damme. Woo a colaborat cu Van Damme în timpul filmărilor și a mărit numărul de scene de acțiune din film pentru că știa că i se potrivesc lui Van Damme.\nDupă 65 zile de filmare la New Orleans, Woo a avut probleme cu obținerea ratingului R al Motion Picture Association of America pe care-l dorea Universal Studios. Woo a făcut zeci de tăieri ale filmului până ce MPAA i-a acordat ratingul R. La lansarea sa inițială, Vânătoare de oameni a fost un succes financiar, dar a primit recenzii mixte de la criticii de film. Criticii au afirmat că filmul avea scene bune de acțiune, dar scenariul era slab și interpretarea lui Jean-Claude Van Damme era de slabă calitate.","url":"https://ro.wikipedia.org/wiki/V%C3%A2n%C4%83toare_de_oameni","thumbnail_url":null},{"id":"948644","type":"good","language_code":"ro","title":"MDNA","summary":"MDNA este cel de-al doisprezecelea album de studio al cântăreței americane Madonna, lansat la 23 martie 2012 sub egida casei de discuri Interscope Records. Materialul discografic a fost realizat în anul 2011, moment în care solista lucra la filmarea și regizarea propriului film, W.E. Madonna a început ședințele de înregistrare pentru album în luna iulie a anului 2011, colaborând cu numeroși producători, printre care și Alle Benassi, Benny Benassi, Demolition Crew, Free School, Michael Malih, Indiigo, William Orbit și Martin Solveig, ultimii doi fiind producătorii principali ai albumului.\nÎnregistrarea cântecelor a decurs fără probleme pentru toți cei implicați, cu toate că Madonna a întâmpinat dificultăți în a lucra cu Benny Benassi deoarece acesta nu vorbea limba engleză fluent, fiind nevoită să îl folosească pe Alle Benassi drept traducător. Din punct de vedere muzical, MDNA este un album pop și EDM ce conține atât piese introspective, cât și melodii vesele. În ceea ce privește versurile, piesele de pe album abordează teme precum petrecerile, iubirea pentru muzică, dragostea, precum și dezamăgirea, răzbunarea și separarea. Titlul albumului are un triplu înțeles; aluzia sa la drogul MDMA a primit o reacție negativă din partea grupurilor antidrog.\nMDNA a reprezentat prima lansare a Madonnei din contractul cu Live Nation, semnat în anul 2007. Cântăreața a semnat, de asemenea, un contract cu casa de discuri Interscope Records, următoarele trei albume de studio urmând să fie lansate sub egida acestei case de discuri. MDNA fiind primul din ele. Promovarea albumului s-a realizat prin intermediul spectacolului din timpul pauzei meciului de fotbal Super Bowl XLVI și turneului MDNA Tour, devenind unul dintre turneele cu cele mai mari încasări din toate timpurile. Cântecele „Give Me All Your Luvin'”, „Girl Gone Wild”, „Masterpiece” și „Turn Up The Radio” au fost lansate ca discuri single. Primul single a ocupat locul 10 în clasamentul Billboard Hot 100, Madonna extinzându-și astfel recordul de artist cu cele mai multe șlagăre de top 10 din istoria clasamentului. Albumul nu a avut parte de nici o altă promovare suplimentară, situație care a fost remarcată de mass-media.\nCriticii de specialitate au fost indeciși cu privire la materialul discografic. Aceștia au lăudat producția lui Orbit și piesele lente, însă au criticat versurile și regresul Madonnei în ceea ce privește muzica. Albumul a debutat pe prima poziție a topurilor din numeroase țări, inclusiv Australia, Brazilia, Canada, Italia, Spania, Regatul Unit și Statele Unite. Solista a stabilit atât un record pentru cele mai multe albume pe locul unu ale unui artist solo în Australia și Regatul Unit, cât și un record pentru cele mai slabe vânzări în cea de-a doua sa săptămână din istoria Nielsen SoundScan în Statele Unite. MDNA a fost al doisprezecelea cel mai bine vândut album al anului 2012 în toată lumea, înregistrând vânzări de peste două milioane de exemplare.","url":"https://ro.wikipedia.org/wiki/MDNA","thumbnail_url":null},{"id":"94957","type":"good","language_code":"ro","title":"Blu Cantrell","summary":"Blu Cantrell (născută Tiffany Cobb, n. 16 martie 1976, Providence, Rhode Island, Rhode Island, SUA) este o cântăreață americană de muzică R&B. Aceasta a devenit cunoscută în urma succesului obținut de cântecul „Hit 'em Up Style (Oops!)”, care a atins poziția cu numărul 2 în clasamentul Billboard Hot 100. Albumul de pe care face parte această piesă, intitulat So Blu, a debutat pe locul 8 în Billboard 200, primind discul de aur în SUA.Cel de-al doilea material discografic de studio, Bittersweet, a fost lansat în anul 2003. De pe acesta a fost promovat discul single „Breathe”, care a atins poziția cu numărul 70 în Billboard Hot 100, însă a devenit un hit în Europa, ocupând locul 1 în clasamentele din Irlanda, Regatul Unit și România. Un al doilea single, „Make Me Wanna Scream”, a fost lansat în Europa, însă nu a avut succesul predecesorului său, ocupând poziții de top 10 doar în România. Bittersweet a intrat în clasamentele din Europa și America de Nord, având un parcurs modest.În prezent, artista înregistrază melodii pentru cel de-al treilea album de studio, I Am Blu, a cărui lansare se dorește a fi programată pentru anul 2013.","url":"https://ro.wikipedia.org/wiki/Blu_Cantrell","thumbnail_url":"https://upload.wikimedia.org/wikipedia/commons/thumb/1/1d/Academy_Awards_afterparty_CUN_Blu_Cantrell.jpg/150px-Academy_Awards_afterparty_CUN_Blu_Cantrell.jpg"},{"id":"954036","type":"good","language_code":"ro","title":"Ashanti","summary":"Ashanti poate fi:\n\nAshanti, cântăreață, actriță, dansatoare și fotomodel american\nRegiunea Ashanti, una dintre cele 12 unități administrativ-teritoriale de gradul I ale Ghanei\nAshanti (populație), populație africană din Ghana care face parte din grupul akan","url":"https://ro.wikipedia.org/wiki/Ashanti","thumbnail_url":null},{"id":"9620","type":"good","language_code":"ro","title":"Belgrad","summary":"Belgrad (în sârbă Београд, cu alfabetul latin: Beograd; pronunție sârbă:  audio) este capitala și cel mai mare oraș al Serbiei. Este situat la confluența dintre râul Sava și fluviul Dunărea — două căi navigabile internaționale —, unde Câmpia Panonică întâlnește Balcanii. De asemenea, orașul este plasat de-a lungul coridoarelor paneuropene X și VII. Cu o populație de 1.756.534 (conform estimărilor oficiale din 2007) de locuitori, care include și cetățenii ce locuiesc temporar în străinătate, Belgrad este cel mai mare oraș de pe teritoriul fostei Iugoslavii, al treilea de pe Dunăre, după Budapesta și Viena și al patrulea din sud-estul Europei, după Istanbul, Atena și București.\nFiind unul dintre cele mai vechi orașe ale Europei, cu dovezi arheologice ale așezărilor încă din mileniul al V-lea î.Hr., Belgradul și zona sa urbană au fost locul de naștere al culturii Vinča, cea mai mare cultură preistorică europeană. Locația a fost descoperită de greci, celții l-au construit și numit Orașul Alb (nume pe care, tradus în sârbă, încă îl poartă, începând cu anul 878 d.Hr.), iar romanii i-au acordat drepturi orășenești, înainte să fie populat complet de sârbii albi. Orașul a fost câmpul de luptă a peste 115 conflicte internaționale și a fost dărâmat de 44 de ori încă din perioada antică de numeroasele armate orientale și occidentale. În perioada medievală, orașul se află, succesiv, sub stăpânirea bizantinilor, francilor, bulgarilor, ungurilor și a sârbilor. În 1521, Belgradul a fost cucerit de otomani și a devenit reședința Pașalâcului Belgrad, fiind declarat principalul oraș al Europei Otomane și printre cele mai mari orașe europene. Orașul a devenit capitala Serbiei în 1841, după o perioadă de suzeranitate a Imperiilor Austriac și Otoman. Totuși, partea nordică a orașului a rămas în Austria până în 1918, când s-a destrămat Imperiul Austro-Ungar. Orașul unit a fost atunci capitala entităților Iugoslaviei, până în 2006, când Muntenegru s-a declarat stat suveran.\nBelgradul are statutul de unitate teritorială separată în Serbia, cu un guvern autonom. Teritoriul său este divizat în 17 municipii, fiecare cu propriul consiliu local. Acoperă 3,6% din întreaga suprafață a țării, iar 24% din populația Serbiei locuiește în acest oraș. Belgrad este totodată și centrul economic, cultural, educațional și științific al Serbiei.","url":"https://ro.wikipedia.org/wiki/Belgrad","thumbnail_url":"https://upload.wikimedia.org/wikipedia/commons/thumb/3/3c/BelgradeMontage.JPG/150px-BelgradeMontage.JPG"},{"id":"963641","type":"good","language_code":"ro","title":"Arthur Coulin","summary":"Arthur Coulin (n. 20 septembrie 1869, Sibiu, Austro-Ungaria – d. 9 noiembrie 1912, Marele Ducat de Baden, Imperiul German) a fost un pictor sas transilvănean. A studiat pictura la Graz, München, Budapesta și Roma. După părerea specialiștilor, Arthur Coulin a fost unul dintre cei mai importanți și mai valoroși pictori transilvăneni ai sfârșitului de secol al XIX-lea și începutul secolului al XX-lea, un adevărat deschizător de drumuri în pictura românească.În ansamblu, întreaga opera a lui Arthur Coulin relevă o predispoziție a sa pentru portretistică și o preocupare asiduă pentru redarea figurii umane. Definitorie pentru opera sa este puternica influență a naturalismului german al sfârșitului de secol XIX, precum și al artei maeștrilor școlii muncheneze Leibl și Feuerbach.\nActivitatea sa nu s-a limitat la pictură sau teoria artei, ci a cuprins și areale colaterale cum ar fi proiecte de mobilier modern, editare de reviste culturale, sistematizare urbană sau grafica de carte.","url":"https://ro.wikipedia.org/wiki/Arthur_Coulin","thumbnail_url":"https://upload.wikimedia.org/wikipedia/commons/thumb/6/6c/Arthur_Coulin_-_Autorportret.jpg/150px-Arthur_Coulin_-_Autorportret.jpg"},{"id":"964418","type":"good","language_code":"ro","title":"Shikon no Tama","summary":"Shikon no Tama (四魂の玉, Shikon no Tama, cunoscut de asemenea ca Giuvaerul Sacru, Giuvaerul Shikon sau Giuvaerul celor 4 suflete) este o bijuterie mistică fictivă, de mărimea unei mărgele, care conferă capacități miraculoase purtătorului ei și care este obiectul central al acțiunii din seria anime și manga InuYasha.\nPe parcursul desfășurării acțiunii din această serie, se prezintă interesele unui semi-demon numit Naraku, care dorește să aibă în posesia sa Giuvaerul Shikon în scopul utilizării acestei bijuterii pentru a deveni un demon deplin, precum și să corupă Giuvaerul pentru a-l folosi în scop malefic, perpetuând astfel existența bijuteriei; fiind în posesia unei preotese (îndrăgostită de un semidemon), îi învrăjbește pe cei doi, determinându-l pe Inuyasha să fure Giuvaerul (pentru a deveni el însuși un demon) și pe Kikyo să îl sigileze de Copacul Vremurilor.\nGiuvaerul Sacru este urmărit de numeroși demoni sau ființe diverse, care își doresc putere din partea acestuia; Stăpâna Miriapod are aspectul unei femei cu partea inferioară a corpului asemănătoare cu un miriapod, însă se metamorfozează complet când înghite Giuvaerul. Demonul-corb Shibugarasu de asemenea suferă transformări fizice în contact cu nestemata fermecată. Demonul lup, Koga, poate atinge viteze mult mai mari datorită fragmentelor de Giuvaer care sunt aflate în picioarele sale.\nTotodată, are puteri magice asupra oamenilor; la început, Kagome poate traversa Fântâna Mâncatoare de Oase doar dacă are asupra ei Giuvaerul sau fragmente din Giuvaer ; Kohaku, fratele lui Sango, este readus la viață după ce i-a fost implantat un ciob al Giuvaerului Sacru. Similar, masca mâncătoare de carne, Nikutsuki no Men, a fost cioplită din trunchiul unui copac antic, ce avusese un ciob al Giuvaerului implantat în el; masca se atașază de victimă, și nu poate fi îndepărtată decât după ce persoana respectivă moare. Pictorul Kotatsu, care amestecă vopseaua sa cu cioburile Giuvaerului și sângele său, crea demoni ce prindeau viață.\nNumele Giuvaerului provine de la explicarea termenilor japonezi, respectiv \"Shi\" însemnând patru, \"Kon\" semnificând spirit, iar \"Tama\" reprezintă suflet (spirit) sau piatra regală.","url":"https://ro.wikipedia.org/wiki/Shikon_no_Tama","thumbnail_url":null},{"id":"96531","type":"good","language_code":"ro","title":"Sirius","summary":"Sirius este cea mai strălucitoare stea observabilă cu ochiul liber de pe cer. Cu o magnitudine aparentă de −1,46, ea este aproape de două ori mai strălucitoare decât Canopus, a doua cea mai strălucitoare stea. Numele „Sirius” este derivat din limba greacă veche: Σείριος (Seirios, „luminos”). Steaua a fost asociată cu vara și are denumirea Bayer Alpha Canis Majoris (α CMa). Ceea ce percepe ochiul ca o singură stea este de fapt o stea binară, din care face parte o stea de tip spectral A1V din secvența principală, denumită Sirius A, împreună cu o pitică albă de tip spectral DA2, denumită Sirius B. Distanța care separă pe Sirius A de companioana sa variază între 8,1 și 31,5 UA.Sirius este luminoasă, atât datorită luminozității sale intrinseci, cât și proximității față de Pământ. La o distanță de 2,6 parseci (8,6 ani-lumină), determinată de satelitul astronomic Hipparcos, sistemul Sirius este unul dintre vecinii apropiați ai Pământului; pentru observatorii emisferei nordice aflați între 30 și 73 grade latitudine (inclusiv aproape pentru toți din Europa și America de Nord), acesta este cel mai apropiat sistem care poate fi observat cu ochiul liber. Sirius se apropie treptat de Sistemul Solar, așa că luminozitatea sa va crește ușor în următorii 60.000 de ani. După această dată distanța va începe să se mărească, dar va continua să fie cea mai strălucitoare stea de pe cerul observat de pe Pământ pentru următorii 210.000 de ani.Sirius A are o masă de două ori mai mare decât a Soarelui și o magnitudine absolută de 1,42. Ea este de 25 de ori mai luminoasă ca Soarele, dar are o luminozitate semnificativ mai mică decât alte stele luminoase, cum ar fi Canopus sau Rigel. Sistemul are între 200 și 300 milioane de ani. Inițial a fost compus din două stele strălucitoare albăstrui. Cea mai masivă dintre ele, Sirius B, și-a consumat resursele, devenind o gigantă roșie înainte de a-și pierde straturile exterioare, și s-a restrâns în starea sa actuală de pitică albă cu circa 120 milioane de ani în urmă.De asemenea, Sirius este cunoscută sub numele colocvial de „Steaua Câine”, ceea ce reflectă importanța ei în constelația Câinele Mare. Răsăritul heliacal al lui Sirius marca inundațiile Nilului în Egiptul antic și „canicula” de vară pentru grecii antici, în timp ce la polinezieni marca iarna, fiind o stea importantă pentru navigarea în jurul Oceanului Pacific.\n\n","url":"https://ro.wikipedia.org/wiki/Sirius","thumbnail_url":"https://upload.wikimedia.org/wikipedia/commons/thumb/6/64/Position_Alpha_Cma.png/150px-Position_Alpha_Cma.png"},{"id":"970047","type":"good","language_code":"ro","title":"Bisericile rupestre din Munții Buzăului","summary":"Bisericile rupestre din Munții Buzăului reprezintă un complex de vestigii ale unor construcții rupestre cu funcții dominante cultice și de refugiu, a căror origine coboară uneori până în preistorie, situate în zona arcului sud-estic al Carpaților în principal în zona Culmii Ivănețu, dar și pe dreapta Buzăului în Masivul Siriu, precum și în zona adiacentă din Subcarpații de Curbură (Dealurilor Botanului) pe un areal cu o lungime de peste 80 km. Cea mai mare densitate se întâlnește în împrejurimile comunelor Bozioru, Colți, Cozieni și Brăești, iar în număr mai mic pe raza comunelor Cătina și a satelor Sibiciu, precum și a orașului Nehoiu. În total sunt aproximativ 30 de astfel de amenajări actual identificate.\nDeși majoritatea acestor construcții cu dispunere izolată par să fi fost săpate în rocă în perioada medievală, cercetările arheologice au evidențiat uneori o serie de urme de locuire care merg până în epoca bronzului - cultura Monteoru sau începutul primei epoci a fierului (Hallstatt). Primele atestări documentare ale acestor construcții au apărut de abia în secolul XVI, moment în care spre mijlocul acestui secol în zona montană a Buzăului s-au afirmat unul dintre curentele monastice ortodoxe: anahoretismul - exprimat prin amenajarea de biserici și chilii săpate în piatră.\nO parte din aceste ansambluri rupestre au fost folosite în scopuri religioase - ca lăcașuri de cult, chilii sau locuri de rugăciune, cele mai cunoscute fiind schiturile Aluniș (funcțional și în prezent) și Agaton. Totodată, în unele dintre peșterile din zonă se întâlnesc inscripții și desene rupestre, cu tematică preponderent creștină. Insuficiența informațiilor documentare și aspectul de multe ori straniu sau romantic al complexelor rupestre au iscat o întreagă literatură ce a propus datarea lor atât în preistorie, cât mai ales în perioada de început a creștinismului în secolele III-IV. Opinii diverse și controversate, afirmă existența dovezilor arheologice rupestre asociate creștinismului primar, în timp ce afirmații bine susținute documentar certifică arealul drept vatră de mărturisire creștină mai târziu − spre jumătatea celui de-al doilea mileniu. O teorie cu susținere incertă vehiculează ideea că în zona Buzăului ar fi acționat misionarul Audius – întemeietorul sectei Audienilor. Unii dintre cercetătorii locali susțin chiar opinia că unele dintre aceste situri au servit drept sanctuare dacice.\nAlături de funcția cultică, locațiile au folosit și pentru refugiu, fiecare dintre cele două destinații fiind susținută atât de dispunerea izolată și de existența unor inscripții, cât și de mențiuni documentare medievale. În mod indirect, bisericile rupestre de aici au influențat dinamica așezărilor umane. Apariția unor pustnici izolați a determinat existența unor mici schituri și, ulterior a unei comunități monahale înfloritoare în timpul perioadei feudale. Organizarea inițială de tip anahoretic a fost înlocuită cu ajutorul intervențiilor voievodale într-una cenobitică, transformând viața pustnicilor. Au fost înființate aici mănăstiri cu rol coordonator, unele dintre acestea fiind succesoare ale unora dintre schituri. Acest din urmă fapt a contribuit la dispariția lor, deoarece odată cu secularizarea averilor mănăstirești în 1864, comunitățile monahale s-au dizolvat. Acestea au lăsat în urmă mici cătune, care au intrat odată cu extincția vieții monahale în declin și, au supraviețuit cel mai mult până în primele două decenii ale secolului XX. \nDeși pentru zona în cauză denumirea de \"Athosul Românesc\" este folosită în unele medii de informare, comparația nu are susținere în realitate.  \nÎn principal, DN10 Buzău-Brașov oferă acces spre zona siturilor.  Arealul fiind sălbatic și vast, adesea marcajele și hărțile se dovedesc inutilizabile. Așezămintele sunt accesibile pe jos sau cu calul. Există câteva persoane care pot face serviciul de călăuză. În cea mai mare parte lipsesc traseele turistice marcate și omologate, însemnările, indicatoarele și promovarea profesională a acestor locuri.","url":"https://ro.wikipedia.org/wiki/Bisericile_rupestre_din_Mun%C8%9Bii_Buz%C4%83ului","thumbnail_url":"https://upload.wikimedia.org/wikipedia/commons/thumb/a/a5/Biserici_rupestre_din_muntii_Buzaului_-_Colaj.jpg/150px-Biserici_rupestre_din_muntii_Buzaului_-_Colaj.jpg"},{"id":"975842","type":"good","language_code":"ro","title":"Faringită streptococică","summary":"Faringita streptococică sau streptococ în gât sau amigdalita este o afecțiune provocată de bacteria denumită „streptococ de grup A”. Faringita streptococică afectează gâtul și amigdalele. Amigdalele sunt două glande situate la nivelul gâtului, în spatele  cavității bucale. Faringita streptococică poate afecta, de asemenea, cutia vocală (laringele).  Simptomele obișnuite includ febră, durere în gât (numită și inflamație în gât) și umflarea unor glande (numite ganglioni limfatici) de la nivelul gâtului. Faringita streptococică provoacă 37% din inflamațiile gâtului la copii.Faringita streptococică se transmite prin contact strâns cu o persoană bolnavă. Pentru a fi siguri că o persoană are faringită streptococică, este necesară efectuarea unei analize numită exsudat faringian. Chiar și fără această analiză, un posibil caz de faringită streptococică poate fi recunoscut datorită simptomelor. Antibioticele pot fi utile în cazul unei persoane cu faringită streptococică. Antibioticele sunt medicamente care distrug bacteriile. Acestea sunt utilizate în principal pentru prevenirea unor complicații, cum este febra reumatică, mai curând decât pentru scurtarea duratei bolii.","url":"https://ro.wikipedia.org/wiki/Faringit%C4%83_streptococic%C4%83","thumbnail_url":"https://upload.wikimedia.org/wikipedia/commons/thumb/4/4a/Pos_strep.JPG/150px-Pos_strep.JPG"},{"id":"976668","type":"good","language_code":"ro","title":"Cristian Gog","summary":"Cristian Simion Gog (n. 27 august 1981, Câmpeni, Alba, România) este un mentalist român, cunoscut pentru câștigarea celui de-al doilea sezon Românii au talent.\nNăscut în Câmpeni, județul Alba, Gog a dobândit de mic o pasiune pentru trucurile magice. A urmat școala generală și liceul din Baia de Arieș, iar facultatea a făcut-o la Alba-Iulia. În timpul anilor de facultate a dobândit interes pentru una din ramurile iluzionismului, numită mentalism.\nÎn 2012, a participat la emisiunea-concurs Românii au talent, unde a impresionat publicul și juriul atât la preselecții, cât și în semifinală și în finală. A reușit să câștige competiția datorită voturilor publicului, obținând un premiu în valoare de  120.000 €. Anunțul că Gog a câștigat Românii au talent a stârnit controverse în rândul celor care au urmărit emisiunea; acesta a fost acuzat că a folosit trucuri luate de pe internet sau că numerele sale au fost regizate.","url":"https://ro.wikipedia.org/wiki/Cristian_Gog","thumbnail_url":"https://upload.wikimedia.org/wikipedia/commons/thumb/b/b7/Cristian_Gog.png/150px-Cristian_Gog.png"},{"id":"978325","type":"good","language_code":"ro","title":"Oberon","summary":"Pentru un satelit vedeți: Oberon (satelit)\nOberon (uneori scris și ca Auberon) este un rege al zânelor în literatura medievală și renascentistă. Este cel mai bine cunoscut ca un personaj din piesa lui William Shakespeare Visul unei nopți de vară, în care el este rege consort al Titaniei, Regina Zânelor.","url":"https://ro.wikipedia.org/wiki/Oberon","thumbnail_url":"https://upload.wikimedia.org/wikipedia/commons/thumb/6/61/Shakespeare%27s_comedy_of_A_midsummer-night%27s_dream_%281914%29_%2814729845086%29.jpg/150px-Shakespeare%27s_comedy_of_A_midsummer-night%27s_dream_%281914%29_%2814729845086%29.jpg"},{"id":"9792","type":"good","language_code":"ro","title":"Lacul Izvorul Muntelui","summary":"Lacul Izvorul Muntelui (cunoscut și sub denumirea de Lacul Bicaz) este un lac de acumulare aflat pe cursul mijlociu al râului Bistrița din România, în Carpații Orientali, la 4 km în amonte față de orașul Bicaz din județul Neamț.\nLacul, cu o formă alungită, pe direcția nord-vest – sud-est, are o suprafață de 32,6 km² și s-a format după construirea între anii 1950 și 1960 a unui baraj care alimentează hidrocentrala de 210 MW construită în timpul regimului comunist inclusiv cu aportul muncii forțate prestate de deținuți politici. Pentru construcția barajului și amenajarea lacului au fost strămutate 22 de sate din zonă, și peisajul natural a fost drastic schimbat, el fiind declarat rezervație naturală acvatică în 2000.\nLacul este ocolit pe malul său nord-estic de șoseaua națională DN15, care leagă Piatra Neamț de Toplița.","url":"https://ro.wikipedia.org/wiki/Lacul_Izvorul_Muntelui","thumbnail_url":"https://upload.wikimedia.org/wikipedia/commons/thumb/8/88/Prelucrare_3D_pentru_Lacul_Izvorul_Muntelui_%28Bicaz%29.gif/150px-Prelucrare_3D_pentru_Lacul_Izvorul_Muntelui_%28Bicaz%29.gif"},{"id":"983136","type":"good","language_code":"ro","title":"Say Say Say","summary":"„Say Say Say” (în română: Spune, spune, spune) este un cântec pop compus și interpretat de Paul McCartney și Michael Jackson. Piesa a fost produsă de George Martin pentru al cincilea album de studio al lui McCartney, Pipes of Peace (1983). Cântecul a fost înregistrat în timpul producției pentru albumul lui McCartney din 1982, Tug of War, cu aproximativ un an înainte de lansarea discului single „The Girl Is Mine” – primul lor duet, extras de pe albumul de succes al lui Jackson, Thriller (1982). După lansarea albumului în octombrie 1983, „Say Say Say” a devenit al șaptelea cântec al lui Jackson care ajunge în primele zece în anul respectiv. A ajuns pe locul întâi în Statele Unite, Norvegia, Suedia și în alte câteva țări, a atins poziția a doua în Regatul Unit, și a intrat în primele zece piese în clasamentele din Australia, Austria, Noua Zeelandă, Olanda, Elveția și în alte peste 20 de state.\nCertificat cu platină de Recording Industry Association of America, cântecul a beneficiat de un videoclip regizat de Bob Giraldi. Videoclipul, filmat în Santa Ynez Valley, California, conține apariții cameo ale Lindei McCartney și La Toyei Jackson. Filmul de scurt metraj se centrează în jurul a doi șarlatani numiți „Mac și Jack” (interpretați de McCartney și Jackson), și este cunoscut pentru introducerea secvențelor dialogate și al acțiunii în videoclipurile muzicale.\n\n","url":"https://ro.wikipedia.org/wiki/Say_Say_Say","thumbnail_url":null},{"id":"985043","type":"good","language_code":"ro","title":"Transolza","summary":"Transolza (în poloneză Zaolzie, za'olźe) este o regiune istorică din Republica Cehă de astăzi, regiune aflată în dispută între Polonia interbelică și Cehoslovacia. Numele înseamnă „teritoriul de peste râul Olza”; mai este numită și Śląsk zaolziański, ceea ce înseamnă „Silezia Transolzană”. Printre alți termeni echivalenți în alte limbi se numără și Zaolší (Zaolží) în cehă și Olsa-Gebiet în germană. Regiunea a căpătat semnificație în 1920, când Silezia Cieszynului a fost împărțită între Cehoslovacia și Polonia. Transolza formează partea estică a porțiunii cehe din Silezia Cieszynului. Împărțirea nu a mulțumit niciuna din părți, și conflictul persistent din regiune a dus la anexarea ei de către Polonia în octombrie 1938, în urma acordului de la München. După invazia germano-sovietică a Poloniei în 1939, zona a fost inclusă în Germania Nazistă până în 1945. După război, au fost restabilite frontierele din 1920.\nIstoric, cel mai mare grup etnic care locuia această zonă a fost cel al polonezilor. Sub dominația austriacă, Silezia Cieszynului a fost împărțită în patru districte. Unul dintre ele, Frýdek, avea populație majoritar cehă, dar celelalte trei erau locuite predominant de polonezi. În secolul al XIX-lea, numărul etnicilor germani a crescut. După scăderea de la sfârșitul secolului al XIX-lea, la începutul secolului al XX-lea și apoi între 1920 și 1938, populația cehă a crescut semnificativ (în principal ca urmare a imigrației și asimilării localnicilor) iar polonezii au devenit minoritari, așa cum sunt și astăzi. Un alt grup etnic important l-au constituit evreii, dar aproape întreaga populație evreiască a fost exterminată în timpul celui de al Doilea Război Mondial.\nPe lângă polonezi, cehi și germani, în regiune mai trăia un alt grup etnic, Ślązakowcy, care revendicau o identitate națională sileziană. Acest grup avea reprezentanți în întreaga Silezie a Cieszynului deși cei mai numeroși erau între protestanții din estul Sileziei Cieszynului (astăzi în Polonia) și nu în Transolza propriu-zisă.","url":"https://ro.wikipedia.org/wiki/Transolza","thumbnail_url":null},{"id":"985274","type":"good","language_code":"ro","title":"Robert Lewandowski","summary":"Robert Lewandowski (; n. 21 august 1988, Varșovia, Polonia) este un fotbalist polonez, care joacă pe post de atacant la Barcelona în Primera División. Pe plan internațional, are prezențe la națională pentru Polonia, Polonia U19⁠(d) și Polonia U21⁠(d).\nDupă ce a fost golgheter în a treia și a doua ligă de fotbal din Polonia cu echipa sa, Znicz Pruszków, s-a transferat la echipa din prima ligă Lech Poznań, fiind golgheterul campionatului și ajutându-și echipa să câștige trofeul în sezonul 2009–2010. În 2010 s-a transferat la Borussia Dortmund pentru suma de 4,5 milioane de euro, unde a câștigat mai multe trofee, inclusiv două campionate consecutive. Înainte de startul sezonului 2014–2015, s-a transferat la rivala Borussiei, Bayern München, iar cota lui actuală este de 70 milioane de euro. În 2013, el s-a calificat cu Borussia în Finala Ligii Campionilor 2013, fiind în acel sezon al competiției al doilea golgheter după Cristiano Ronaldo.Înaintea începutului sezonului 2014-2015, Lewandowski a ajuns la rivala Bayern München, ca jucător liber de contract. La München, el a câștigat titlul în Bundesliga de patru ori din primele patru posibile, făcând parte din echipa anului în Bundesliga în fiecare sezon. În sezoanele 2015-2016 și 2017-2018 a ieșit golgheter, iar în sezonul 2016-2017 a fost numit fotbalistul anului în Bundesliga. El a făcut parte din echipa sezonului a Ligii Campionilor de două ori. A adunat peste 190 de goluri în Bundesliga, fiind jucătorul străin care a atins cel mai rapid borna de 100 de goluri. Pe 22 septembrie 2015, Lewandowski a înscris cinci goluri în poarta celor de la VfL Wolfsburg în nouă minute, fiind cea mai rapidă cvintuplă dintr-un campionat important al Europei de când se țin statistici.În sezonul 2020–2021 a depășit recordul celor mai multe goluri înscrise într-un sezon de Bundesliga, deținut anterior de Gerd Müller. Lewandowski a inscris 41 de goluri în 29 de meciuri pentru clubul Bayern München.Jucând pentru naționala Poloniei din 2008, Lewandowski a strâns peste 100 de apariții și a fost membru al echipei pentru Euro 2012, Euro 2016 și Campionatul Mondial din 2018. Cu 55 de goluri, se clasează pe locul întâi în ierarhia golgheterilor polonezi din istorie. În 2015, a fost votat Sportivul polonez al anului și în 2016 a ieșit al patrulea în clasamentul pentru Balonul de Aur. A fost desemnat Jucătorul polonez al anului de șapte ori, record pentru acest clasament. The Guardian l-a considerat ca fiind al cincilea cel mai bun fotbalist al planetei în 2015.","url":"https://ro.wikipedia.org/wiki/Robert_Lewandowski","thumbnail_url":"https://upload.wikimedia.org/wikipedia/commons/thumb/2/26/2019147183134_2019-05-27_Fussball_1.FC_Kaiserslautern_vs_FC_Bayern_M%C3%BCnchen_-_Sven_-_1D_X_MK_II_-_0228_-_B70I8527_%28cropped%29.jpg/150px-2019147183134_2019-05-27_Fussball_1.FC_Kaiserslautern_vs_FC_Bayern_M%C3%BCnchen_-_Sven_-_1D_X_MK_II_-_0228_-_B70I8527_%28cropped%29.jpg"},{"id":"992696","type":"good","language_code":"ro","title":"Marco Mengoni","summary":"Marco Mengoni (n. 25 decembrie 1988 în Viterbo) este un cântăreț italian de muzică pop-rock/soul care a obținut notorietate în anul 2009, odată cu câștigarea emisiunii-concurs X Factor. Ulterior lansează mai multe materiale discografice care au vânzări cumulate de peste 270.000 de exemplare în Italia, iar în 2010 Mengoni devine primul interpret italian din istorie care este numit „Cel mai bun cântăreț european” în cadrul premiilor MTV EMA.În februarie 2010, Mengoni a participat la cea de-a șaizecea ediție a Festivalului Muzical de la Sanremo cu piesa „Credimi ancora”, clasându-se pe locul al treilea din cincisprezece participanți. Ea a fost inclusă pe cel de-al doilea EP al său, Re matto, care a debutat în Italia pe primul loc. Primul său album de studio, Solo 2.0, a fost lansat în septembrie 2010 și a fost certificat cu discul de aur de către Federația Industriei Muzicale Italiene.\nLa începutul anului 2013 Mengoni participă la prestigiosul Festival de la Sanremo, pe care-l câștigă interpretând piesa „L'essenziale”. De asemenea, artistul a reprezentat Italia în cadrul Concursului Muzical Eurovision 2013, care s-a desfășurat în Malmö, Suedia, melodia sa clasându-se în finală pe locul al șaptelea, cu 126 de puncte. Piesa „L'essenziale” a devenit și piesa principală de pe albumul #prontoacorrere, fiind al patrulea single al lui Marco Mengoni care s-a clasat pe primul loc în topurile italiene.","url":"https://ro.wikipedia.org/wiki/Marco_Mengoni","thumbnail_url":"https://upload.wikimedia.org/wikipedia/commons/thumb/2/2a/Marco_Mengoni_in_concerto.jpg/150px-Marco_Mengoni_in_concerto.jpg"},{"id":"99559","type":"good","language_code":"ro","title":"Anna Vissi","summary":"Anna Vissi (în greacă Άννα Βίσση; n. 20 decembrie 1957, Larnaca, Larnaca, Cipru) este o cântăreață, compozitoare și actriță născută în Cipru, cunoscută la nivel internațional în special în Cipru, Grecia și Statele Unite. În anii '80, Vissi a început o colaborare exclusivă cu Nikos Karvelas rezultând unul dintre cele mai de succes parteneriate muzicale din istoria Greciei. Împreună au fondat casa de discuri CarVi, care a devenit mai târziu Sony Music Grecia. A experimentat mai multe stiluri de muzică și a fost una din primii artiste din Grecia care au introdus elemente din muzica pop și cea dance în genurile laïko și entehno. Cel mai mare succes comercial l-a avut albumul Fotia (1989), urmat de Kravgi (2000), care a devenit cel mai bine vândut album al anilor 2000 și al optulea cel mai bine vândut album din toate timpurile în ceea ce privește numărul de copii vândute, în timp ce alte șase albume – Kitrino Galazio (1979), I Epomeni Kinisi (1985), Klima Tropiko (1996), Travma (1997) și Antidoto (1998) – s-au vândut în peste un milion de exemplare. A lansat mai multe șlagăre, printre care cel mai cunoscut cântec este „Dodeka”. Totuși, din cauza schimbării imaginii și trecerea la un stil laïko-pop mult prea comercial, piesele sale au fost primite de critică cu recenzii mixte, iar popularitatea sa a intrat într-un declin în anii 2010.Cariera sa se întinde de-a lungul a aproape patru decenii, timp în care Vissi a influențat mai multe generații de tinere artiste. A câștigat șase premii Arion Music, 15 premii Pop Corn Music, și nouă premii MAD Video Music. Din 1995 până în 2013, Vissi a primit 32 de discuri de platină și 11 de aur în Grecia, devenind una dintre cele mai comerciale artiste din istoria țării cu peste 9,5 milioane de înregistrări vândute în întreaga lume. Albumul său Kravgi rămâne unul dintre cel mai bine vândute albume ale anilor 2000 și unul dintre cel mai bine vândute din toate timpurile, în vreme ce alte două —Travma și Antidoto— se regăsesc printre succesele comerciale. În Statele Unite, piesa Annei „Call Me\", varianta în limba engleză a piesei Eisai (Tu ești), ajunge numărul 1 în U.S. Billboard Hot Dance Club Play Chart, în 2005. În 2010, Alpha TV a numit-o a doua cea mai certificată câtăreață greacă din 1960 încoace, după Haris Alexiou, în timp ce Forbes a considerat-o a cincisprezecea celebritate cu cea mai mare influență în Grecia.","url":"https://ro.wikipedia.org/wiki/Anna_Vissi","thumbnail_url":"https://upload.wikimedia.org/wikipedia/commons/thumb/c/cb/AnnaVissiatAthinonArena.jpg/150px-AnnaVissiatAthinonArena.jpg"}]