[{"id":"10110","type":"featured","language_code":"sr","title":"Питагорина теорема","summary":"У математици, Питагорина теорема изражава везу која постоји између три странице правоуглог троугла у еуклидској геометрији. Ако су a и b катете, а c хипотенуза правоуглог троугла, важи једнакост\n\n  \n    \n      \n        \n          a\n          \n            2\n          \n        \n        +\n        \n          b\n          \n            2\n          \n        \n        =\n        \n          c\n          \n            2\n          \n        \n        \n      \n    \n    {\\displaystyle a^{2}+b^{2}=c^{2}\\,}\n  односно, исказано речима:\n\nПовршина квадрата конструисаног над хипотенузом правоуглог троугла једнака је збиру површина квадрата конструисаних над катетама тог троугла.\n\nТеорема је добила име према старогрчком математичару Питагори, за кога се, традиционално, сматра да ју је открио и доказао, иако је данас извесно да је била позната много пре Питагоре.Питагорина теорема је једна од основних и најзначајнијих математичких теорема. Препознатљива слика правоуглог троугла са конструисаним квадратима над све три странице, коришћена за визуелни приказ самог тврђења, послужила је као основа за генерисање фрактала који се назива Питагорино дрво.","url":"https://sr.wikipedia.org/wiki/%D0%9F%D0%B8%D1%82%D0%B0%D0%B3%D0%BE%D1%80%D0%B8%D0%BD%D0%B0_%D1%82%D0%B5%D0%BE%D1%80%D0%B5%D0%BC%D0%B0","thumbnail_url":"https://upload.wikimedia.org/wikipedia/commons/thumb/8/89/Pythagoras.svg/150px-Pythagoras.svg.png"},{"id":"1048","type":"featured","language_code":"sr","title":"Артемида","summary":"Артемида (грч. Άρτεμις) је била грчка богиња лова, дивљине, као и господарица и заштитница дивљачи.  Она је највероватније била древно божанство које су Грци усвојили као богињу дивљине. Према шведском митологу проф. Мартину Нилсону, Артемида је била најпопуларнија грчка богиња. У класичној традицији била је персонификована са планинама, дрвећем, ловом и плесом, нимфама, децом и младунчади животиња. По мишљењу других, не само да је уживала распрострањеност свога култа (нарочито у Аркадији, Криту, Анадолији и Великој Грчкој), него и његову дугу традицију која сеже дубоко у прошлост и представља предмет расправе многих лингвиста, познавалаца линеарног писма Б.Осим тога, постоје различите теорије у погледу порекла и увођења њеног култа у Грчку. Као првобитна господарица дивљине и примитивног, преаграрног ловачко-сакупљачког друштва, претпоставља се по једној од тих теорија да је њена улога заштитнице дивљачи концептуално током векова постала сродна њеној потоњој доместификованој функцији заштитнице младог људског живота. У светској научној литератури, историчари религије који се слажу с тим често узимају за ту претпоставку доказ постојање једне универзалне праисторијске господарице животиња из које је касније произашао Артемидин култ, за разлику од оних који указују на њено оригинално крићанско или анадолијско порекло.Такође, постоје несугласице и по питању околности у којима је рођена. Неки извори наводе да је рођена истог дана кад и њен брат-близанац Аполон, док је код других то било нешто раније или касније. Према општеприхваћеној легенди, родила ју је богиња Лета која је након дугог трагања за местом где ће се породити најзад била примљена на острво Дел.Све у свему, оно што се поуздано зна јесте да опис Артемиде у Хомеровој „Одисеји“ потпуно одговара потоњем класичном веровању, према којем се она креће планином Тајгет или Еримантском гором и ужива притом у лову на вепрове и кошуте, или у друштву нимфи међу којима води коло по ливадама и поменутим узвишењима. Због тога јој је, између осталог, придодат атрибут keladeine (тј. „она која прави галаму“), који се односи на уобичајену буку за време лова проузроковану повицима, ловачким рогом и псећим лавежима.","url":"https://sr.wikipedia.org/wiki/%D0%90%D1%80%D1%82%D0%B5%D0%BC%D0%B8%D0%B4%D0%B0","thumbnail_url":"https://upload.wikimedia.org/wikipedia/commons/thumb/b/b7/Diana_of_Versailles.jpg/150px-Diana_of_Versailles.jpg"},{"id":"10707","type":"featured","language_code":"sr","title":"Фотон","summary":"Фото́н (од грчке речи φωτός, што значи „светлост“) је елементарна честица, квант електромагнетног зрачења (у ужем смислу — светлости). То је честица чија је маса мировања једнака нули, те се најчешће користи израз да се каже да је фотон безмасена честица. Наелектрисање фотона је такође једнако нули. Спин фотона је 1, тако да фотон може бити само у два спинска стања са хелицитетом (односно пројекцијом спина на смер кретања) ±1. Хелицитету фотона у класичној електродинамици одговарају појмови кружна десна и лева поларизација електромагнетног таласа. На фотон, као и на друге елементарне честице, се односи честично-таласни дуализам, тј. фотон истовремено поседује и својства елементарне честице и особине таласа. Фотони се обично обележавају словом \n  \n    \n      \n         \n        γ\n      \n    \n    {\\displaystyle ~\\gamma }\n  , због чега их често називају гама-квантима (фотони високих енергија) при чему су ти термини практично синоними. Са тачке гледишта Стандардног модела фотон је бозон. Виртуелни фотони су преносиоци електромагнетне интеракције који на тај начин обезбеђују могућност узајамног деловања између два наелектрисања.","url":"https://sr.wikipedia.org/wiki/%D0%A4%D0%BE%D1%82%D0%BE%D0%BD","thumbnail_url":"https://upload.wikimedia.org/wikipedia/commons/thumb/b/b9/LASER.jpg/150px-LASER.jpg"},{"id":"108850","type":"featured","language_code":"sr","title":"Жарко Зрењанин","summary":"Жарко Зрењанин Уча (Избиште, код Вршца, 11. септембар 1902 — Павлиш, код Вршца, 4. новембар 1942) био је револуционар, учесник Народноослободилачке борбе, један од организатора устанка у Војводини и народни херој Југославије.\nГодине 1923. завршио је Учитељску школу и службовао у македонском селу Канатларци, а потом у родном Избишту. Поред просветног, бавио се и просветитељским радом. Године 1927. је постао члан илегалне Комунистичке партије Југославије, а убрзо је постао секретар Окружног комитета КПЈ за јужни Банат. Године 1933. је био ухапшен због издавања илегалног комунистичког листа и осуђен на три године затвора. \nНакон изласка са робије 1936. године, наставио је са партијским радом радећи на обнови партијских организација у Војводини. Крајем 1938. је обновио рад Покрајинског комитета КПЈ за Војводину, а 1939. године је постао његов политички секретар. Због политичко-револуционарног рада био је више пута хапшен. Године 1940. изабран је у чланство Централног комитета КПЈ. \nНакон окупације Југославије, 1941. године организовао је припреме за ослободилачку борбу у Војводини. Највише је радио у Банату и иницијатор је стварања партизанских одреда и њихових првих оружаних акција. После тешких удараца које су организације КПЈ у Банату и Бачкој претрпеле у лето и јесен 1941, радио је на њиховом обнављању. Погинуо је у сукобу са окупаторским снагама, које су новембра 1942. године опколиле кућу у Павлишу, у којој се налазио. \nЗа народног хероја је проглашен 5. децембра 1944. година, а 2. октобра 1946. банатски град Петровград је у његову част преименован у Зрењанин. \n\n","url":"https://sr.wikipedia.org/wiki/%D0%96%D0%B0%D1%80%D0%BA%D0%BE_%D0%97%D1%80%D0%B5%D1%9A%D0%B0%D0%BD%D0%B8%D0%BD","thumbnail_url":null},{"id":"111188","type":"featured","language_code":"sr","title":"Бранко Крсмановић","summary":"Бранко Крсмановић (Доња Мутница, код Параћина, 3. октобар 1915 — Космај, 8. август 1941) био је револуционар, учесник Шпанског грађанског рата и Народноослободилачке борбе и народни херој Југославије.\nСтудирао је агрономију у Прагу, где се дружио са југословенским студентима, који су припадали омладинском револуционарном покрету и преко њих се заинтересовао за комунистичке идеје. У јесен 1936. године је постао члан Комунистичке партије Југославије (КПЈ), а јануара 1937. године, заједно са групом југословенских студената из Прага, је отишао у Шпанију, где се у редовима Интернационалних бригада борио против фашизма.\nТоком рата је стекао чин капетана и налазио се на разним одговорним дужностима у 129. интернационалној бригади. Јануара 1939. године је поломио ногу, па је с групом рањеника био пребачен на лечење у Француску. Након оздрављења, Бранко је био затворен у концентрационим логорима, које су француске власти формирале у лето 1939. године за шпанске добровољце. Почетком 1941. године је успео да се врати у Југославију, али је одмах био ухапшен. Након месец дана је био протеран у Параћин, где је био под полицијским надзором.\nНакон окупације Југославије, маја 1941. године постао је члан Војног комитета при Покрајинском комитету КПЈ за Србију. Активно је радио на организовању устанка, обилазећи многа места у Поморављу. Крајем јуна 1941. постао је члан Штаба НОП одреда Србије и учествовао је у формирању првих партизанских одреда у Србији. Почетком августа 1941. године налазио се у Штабу Космајског партизанског одреда. Непосредно пред полазак за Ваљево, 8. августа 1941. године на Космају га је затекла једна од првих окупаторских операција против устаничких снага, у којој је погинуо заједно са Миливојем Радосављевићем.\nЗа народног хероја проглашен је 9. маја 1945. године.\n\n","url":"https://sr.wikipedia.org/wiki/%D0%91%D1%80%D0%B0%D0%BD%D0%BA%D0%BE_%D0%9A%D1%80%D1%81%D0%BC%D0%B0%D0%BD%D0%BE%D0%B2%D0%B8%D1%9B","thumbnail_url":null},{"id":"11162","type":"featured","language_code":"sr","title":"Хилари Клинтон","summary":"Хилари Дајана Родам Клинтон (енгл. Hillary Diane Rodham Clinton, IPA: /ˈhɪ.lə.ɹi daɪ.ˈæn ˈrɒ.dəm ˈklɪn.tən/;‍ Чикаго, 26. октобар 1947) америчка је политичарка и правница. Била је кандидат Демократске партије за председника Сједињених Америчких Држава на изборима 2016. године. Функцију 67. државне секретарке САД обављала је од 2009. до 2013, јуниорска сенаторка САД из Њујорка била од 2001. до 2009, прва дама САД за време мандата њеног мужа Била Клинтона од 1993. до 2001, те прва дама Арканзаса током његовог председниковања од 1979. до 1981. и поново од 1983. до 1992. године.\nРођена је у Чикагу и одрасла је у илиноиском предграђу Парк Риџ, где је похађала колеџ Велсли и дипломирала 1969, а затим докторирала на Правном одсеку Факултета Јејл 1973. године. После мандата конгресне правне заступнице преселила се у Арканзас и удала за Била Клинтона, 1975. године. Године 1977. била је један од оснивача организације Адвокати Арканзаса за децу и породицу. Наредне године постала је прва директорка Корпорације за правне услуге, а 1979. прва партнерка Адвокатске фирме „Роуз”. Као прва дама Арканзаса (1979—1981, 1983—1992), водила је радну групу чије су препоруке помогле у спровођењу реформе јавног школства Арканзаса, а била је и у неколико корпорацијских одбора.\nУ улози прве даме се залагала за усвајање неуспешне иницијативе План Клинтонине здравствене заштите из 1993. године. Одиграла је значајну улогу 1997. и 1999. године у стварању Програма државног дечјег здравственог осигурања (SCHIP). Такође се борила и с проблемима усвајања и хранитељства. На Конференцији УН за жене 1995. у Пекингу, Клинтонова је у тада контроверзном и утицајном говору изјавила да су „људска права женска права и женска права људска права”. У браку је 1998. године пребродила скандал с Моником Левински, када њена улога прве даме бива поларизована у јавности.\nКлинтонова је 2000. изабрана као прва жена на функцију сенатора савезне државе Њујорк, те је тако постала једина прва дама која је тражила место у изборном уреду. Након Напада на Светски трговински центар, подржала је Рат у Авганистану. Такође је гласала за Ирачку резолуцију 2002. године којом се настојало убрзати повлачење америчких трупа из Ирака (за што је касније изразила жаљење). Одиграла је водећу улогу у истраживању здравствених проблема с којима су се суочили они први на удару 11. септембра. Гласала је против Бушевих пореских олакшица, те против бушења у Арктичком националном резервату дивље природе (енгл. Arctic National Wildlife Refuge, ANWR). На место сенаторке поново је изабрана 2006. године. На председничким изборима 2008, освојила је више делегата него иједна претходна кандидаткиња; страначку (демократску) номинацију изгубила је од Барака Обаме, с тим да је добила више гласова.‍Као државна секретарка у Обаминој администрацији од 2009. до 2013. године, Клинтонова је реаговала на стање везано за Арапско пролеће, при чему се залагала за војну интервенцију НАТО-а у Либији. Помогла је у организовању дипломатске изолације и међународног санкцијског режима против Ирана, у напору да примора смањење нуклеарног програма ове земље; ово је довело до вишенационалног Заједничког свеобухватног плана акције, договора склопљеног 2015. године. Напушта Обамину администрацију на крају његовог првог мандата, пише своју пету књигу и почиње да држи плаћене говоре, пре објављивања своје друге председничке кандидатуре — сада за изборе 2016.\nХилари Клинтон је добила највише гласова и примарних делегата на Демократским примарним изборима 2016. године, званично прихватајући своју партијску номинацију за председника Сједињених Америчких Држава 28. јула 2016. године, заједно с потпредседничким кандидатом из исте странке ког је одабрала — сенатором Тимом Кејном. Постала је први женски кандидат номинован за председника од стране велике америчке политичке партије. Као део своје платформе 2016, истакла је кампању за повећање прихода, унапређење Акта о доступној нези, те финансијску реформу и реформу Вол стрита. Није била против политике давања држављанства имигрантима који немају документа, а заговарала је повећавање и заштиту женских права те озваничавање породичне подршке кроз плаћено одсуство родитеља и универзално предшколско образовање; залагала се за борбу против климатских промена те за повећавање пореза богатима, укључујући „фершер доплату” (енгл. fair share surcharge), што је представљало средства за финансирање одређених трошкова које је помињала у свом предложеном програму.‍ До јуна 2015. године, променила је мишљење по питању првобитне подршке Транспацифичком партнерству; сада је тврдила да „било који трговински договор мора да произведе радна места, повећа наднице, повећа просперитет и заштити нашу безбедност”. Међутим, контроверза око њених приватних имејл сервера током секретарског мандата постала јој је велик проблем, поготово пред крај кампање. На изборима одржаним 8. новембра 2016. године, Хилари Клинтон је изгубила председничку трку за Белу кућу од републиканског противкандидата Доналда Трампа. У електорском колегијуму, Клинтонова је добила 232 а Трамп 306 гласова. С друге стране, Клинтонова је добила више гласова народа — 48,2% наспрам 46,1% Трамповог гласачког тела; ово су тек пети председнички избори у САД где је кандидат који је изгубио изборе добио више гласова народа. Након губитка, 2017. године се одлучила фокусирати да буде — како је сама рекла — „грађанин-активиста”; написала је своје треће мемоаре (What Happened) и основала политичку организацију (Onward Together) посвећену добровољном прикупљању средстава за прогресивне политичке групе у САД. У марту 2019, Хилари Клинтон је рекла да се неће кандидовати на изборима 2020.","url":"https://sr.wikipedia.org/wiki/%D0%A5%D0%B8%D0%BB%D0%B0%D1%80%D0%B8_%D0%9A%D0%BB%D0%B8%D0%BD%D1%82%D0%BE%D0%BD","thumbnail_url":"https://upload.wikimedia.org/wikipedia/commons/thumb/2/28/Hillary_Clinton_by_Gage_Skidmore_2.jpg/150px-Hillary_Clinton_by_Gage_Skidmore_2.jpg"},{"id":"11503","type":"featured","language_code":"sr","title":"Аеродинамика","summary":"Аеродинамика (од грч. ἀηρ, aēr, aéros — ваздух, и δύναμις, dynamis — сила) је наука која се бави кретањем ваздуха у односу на чврста тела. Физикалност је потпуно идентична и у супротном случају, при кретању чврстих тела кроз ваздух. Према томе примењеном принципу, релативног кретања, анализа феномена се изводи аналогно случају када тело мирује у струјном пољу ваздуха. Ова замена референтног стања је усвојена у теоријској аеродинамици, али је она уједно и основа већине експерименталних метода, нарочито за испитивања у аеротунелима.\nТеорија струјања и физикалност кретања чврстих тела изучавају међусобно дејство флуида и тела. То дејство се одређује у облику потенцијала поља опструјавања, расподеле притиска, сила и момената њиховог међусобног дејства.\nЗемљина атмосфера представља ваздушни омотач око Земљине кугле. На основу усвојених дефиниција, тај ваздушни омотач се дели на четири слоја. Почев од Земљине површине па навише, слојеви су: тропосфера, стратосфера, јоносфера и ексосфера (која представља границу с међупланетарним простором). Атмосферу карактеришу промене физичких величина притиска, температуре, влажности, густине итд. у функцији висине, годишњег доба и географске ширине и дужине. Усвојене статистичке средње вредности физичких величина су стандардизоване, међународним нормама, у стандард атмосферу. Измерене карактеристике кретања тела кроз ваздух, при конкретним атмосферским условима, се преводе на те услове стандард атмосфере и тако постају референтне за поређење, при анализама.\nШире гледано, кретање тела кроз гасове и течност се изучава у механици флуида\n\nПодела аеродинамике, као специфичне гране науке, врши се на више начина, с неколико основа. Поједини аеродинамички проблеми се истовремено решавају у више њених грана. Пример је одређивање и коришћење отпора ваздуха. Припада свима деловима, добијеним при подели аеродинамике. Отпор се одређује аналитички и експериментално у свим областима брзина, висина и услова лета и присутан је у свим разматрањима. Припада свима деловима, добијеним при подели аеродинамике. Отпор се одређује аналитички и експериментално у свим областима брзина, висина и услова лета и присутан је у свим разматрањима. Начин поделе аеродинамике може да варира, зависно од искуства и ставова аутора, значи није строго стандардизован. Прилази аутора, у начинима поделе аеродинамике, ипак су међусобно доста слични.\nОснове објашњења аеродинамике датирају од Аристотела и Архимеда, у 2. и 3. веку пре нове ере, али развој квантитативне теорије протока ваздуха је почела тек у 18. веку. У 1726. години, Исак Њутн је постао један од утемељивача напредне аеродинамике. Већина раних истраживања у аеродинамици одвијала су се у правцу решења проблема да тело теже од ваздуха лети, што су први демонстрирали браћа Рајт 1903. године. Од тада, је решавана употреба аеродинамике кроз математичке анализе, емпиријске апроксимације, експерименте у аеротунелима, експериментисањем и компјутерским симулацијама је формирана научна основа за кретање тела тежег од ваздуха у облику лета и низа других технологија. Најновији рад у аеродинамици је фокусиран на питања везана за стишљивост током протока, турбуленцију и гранични слој, а ти феномени постају све више рачунски обрадиви.","url":"https://sr.wikipedia.org/wiki/%D0%90%D0%B5%D1%80%D0%BE%D0%B4%D0%B8%D0%BD%D0%B0%D0%BC%D0%B8%D0%BA%D0%B0","thumbnail_url":"https://upload.wikimedia.org/wikipedia/sr/thumb/7/78/Beli_golub.jpg/150px-Beli_golub.jpg"},{"id":"116635","type":"featured","language_code":"sr","title":"Душан Јерковић","summary":"Душан Јерковић Уча (Огар, код Пећинаца, 2. фебруар 1914 — Кадињача, код Ужица, 29. новембар 1941) био је учитељ, учесник Народноослободилачке борбе и народни херој Југославије.\nПотицао је из учитељске породице. Завршио је Учитељску школу у Шапцу и до 1936. године је радио као учитељ. Прву службу добио је у селу Јакаљ, у ужичком крају. Због иступања против режима, заједно са супругом, такође учитељицом, био је 1939. године премештен у село Факовиће у источној Босни, где је службовао до почетка Другог светског рата. Припадао је групи учитеља-комуниста која се окупљала у друштву „Вук Караџић“. Преко брата Небојше, такође учитеља повезао се са илегалном Комунистичком партијом Југославије, чији је члан постао у годинама пред почетак рата.\nЈула 1941. године је прешао у рачански крај, где је учествовао у организовању устанка. Био је најпре командир Рачанске партизанске чете, а након бројних успешних акција ове чете, у којима се истакао као добар командант, али и личном храброшћу, био је септембра 1941. године постављен за команданта Ужичког партизанског одреда. Под његовом комадом овај одред је ослободио Бајину Башту, Ивањицу, Чајетину, Пожегу и Косјерић. Након ослобођења Ужица и стварања слободне територије радио је у граду, који је био седиште војног и политичког руководства Народноослободилачког покрета и центар из кога се руководило ослободилачком борбом у целој Југославији.\nУчествовао је у одбрани партизанске слободне територије, нарочито у време партизанско-четничког сукоба у јесен 1941. године. Када су у току завршних борби Прве непријатељске офанзиве, немачке снаге надирале из правца Бајине Баште ка Ужицу, Јерковић је 29. новембра 1941. године командовао деловима Ужичког одреда и Радничког батаљона у борби на Кадињачи, где је штићена одступница партизанским снагама и Врховоном штабу, који су се повлачили из Ужица. У овој борби погинуло је око 250 партизанских бораца, међу којима и њихов командант Душан Јерковић.\nНакон смрти Немци су његово тело, као и тело Вуколе Дабића, ради застрашивања становништва изложили у центру Ужица, а потом су их спалили на брду Доварју. За народног хероја проглашен је 25. септембра 1944. године. Неколико основних школа у Србији носи његово име, као и насеље „Браће Јерковић“ у Београду, које је добило име по њему и његовом старијем брату Небојши Јерковићу, који је био командант Мачванског партизанског одреда.","url":"https://sr.wikipedia.org/wiki/%D0%94%D1%83%D1%88%D0%B0%D0%BD_%D0%88%D0%B5%D1%80%D0%BA%D0%BE%D0%B2%D0%B8%D1%9B","thumbnail_url":null},{"id":"117","type":"featured","language_code":"sr","title":"Њемачка","summary":"Њемачка (екав. Немачка; њем.  Deutschland), званично Савезна Република Њемачка (њем.  Bundesrepublik Deutschland), федерална је парламентарна република у средњој и западној Европи. Чини је 16 конститутивних држава, заузима површину од 357.021 km² и има углавном умјерену сезонску климу. Са око 84 милиона становника, Њемачка је најнасељенија држава-чланица Европске уније. Након САД, друга је најпопуларнија имиграциона дестинација на свијету. Главна и највећа метропола Њемачке је Берлин, док је највећа конурбација Рурска област — с главним средиштима у Дортмунду и Есену. Остали већи градови Њемачке су Хамбург, Минхен, Келн, Франкфурт, Штутгарт, Диселдорф, Лајпциг, Бремен, Дрезден, Хановер и Нирнберг.\nРазличита германска племена насељавала су сјеверне дијелове данашње Њемачке од класичног античког доба. Област по имену Германија документована је прије 100. године н. е. Током Велике сеобе народа, германска племена су се проширила на југ. Почетком 10. вијека, њемачке територије су чиниле средишњи дио Светог римског царства. Током 16. вијека, сјеверне њемачке области су постале поприште протестантске реформације. Након пропасти Светог римског царства, 1815. године је основана Њемачка конфедерација. Њемачке револуције 1848—1849. довеле су до настанка Франкфуртске народне скупштине, прве слободне изабране скупштине за цијелу Њемачку.\nЊемачка је 1871. године постала национална држава када је већина њемачких држава уједињена у Њемачко царство којим је доминирала Пруска. Након Првог свјетског рата и Њемачке револуције 1918—1919, Царство је замијењено парламентарном Вајмарском републиком. Године 1933. брз долазак нациста на власт довео је до успостављања Нацистичке Њемачке, која је настала и почивала на основама диктатуре а потом довела до Другог свјетског рата и Холокауста. Након краја Другог свјетског рата у Европи и периода савезничке окупације, основане су двије њемачке државе: демократска Западна Њемачка и социјалистичка Источна Њемачка. Ове двије државе су се 3. октобра 1990. године ујединиле.У 21. вијеку, Њемачка је велика сила и четврта је највећа привреда по номиналном БДП-у, а пета по ПКМ-у. Као свјетски лидер у неколико индустријских и технолошких грана, Њемачка је трећа на свијету по извозу и увозу. Ово је развијена земља с веома високим животним стандардом, за који је заслужно квалификовано и продуктивно друштво. То потврђује социјална заштита и универзални систем здравствене заштите, заштита животне средине и бесплатно универзитетско образовање.Савезна Република Њемачка била је оснивач Европске економске заједнице (године 1957) и Европске уније (године 1993). Дио је Шенгенске зоне, као и саоснивач Еврозоне (године 1999). Њемачка је држава чланица Организације уједињених нација, Организације Сјеверноатлантског споразума, Групе 7 (бивше Групе 8), Групе 20 и Организације за економску сарадњу и развој. Војни расходи Њемачке су 9. највиши на свијету.\n\n","url":"https://sr.wikipedia.org/wiki/%D0%8A%D0%B5%D0%BC%D0%B0%D1%87%D0%BA%D0%B0","thumbnail_url":"https://upload.wikimedia.org/wikipedia/commons/thumb/b/ba/Flag_of_Germany.svg/150px-Flag_of_Germany.svg.png"},{"id":"118307","type":"featured","language_code":"sr","title":"Теодора","summary":"Теодора се може односити на више особа:\n\nТеодора (име), женско име\nТеодора (супруга Јустинијана I), супруга Јустинијана I и византијска царица\nТеодора (9. век), супруга цара Теофила и византијска царица\nТеодора (супруга Романа I), супруга цара Романа I\nТеодора (11. век), византијска царица\nТеодора, ћерка Константина VII, је била византијска царица, супруга Јована I Цимискија\nТеодора (супруга Стефана Дечанског)\nТеодора Велика Комнина, трапезунтска царица\nТеодора Комнин, жена јерусалимског краља Балдуина III Јерусалимског\nТеодора Косара, бугарска принцеза и дукљанска краљица\nТеодора Лазаревић, ћерка кнеза Лазара Хребељановића и супруга Николе II Горјанског\nТеодора Цезарејска, хришћанска светитељка\nТеодора Цариградска, хришћанска монахиња\nТеодора Александријска, хришћанска монахиња\nТеодора Џехверовић, српска певачица\nТеодора (певачица), бугарска певачица","url":"https://sr.wikipedia.org/wiki/%D0%A2%D0%B5%D0%BE%D0%B4%D0%BE%D1%80%D0%B0","thumbnail_url":null},{"id":"119450","type":"featured","language_code":"sr","title":"Београд","summary":"Београд је главни и најнасељенији град Републике Србије и привредно, културно и образовно средиште земље. Град лежи на ушћу Саве у Дунав, где се Панонска низија спаја са Балканским полуострвом. Београд је управно средиште Града Београда, посебне територијалне јединице са својом месном самоуправом. По броју становника четврти је у југоисточној Европи после Истанбула, Атине и Букурешта.\nЈедан је од старијих градова у Европи. Прва насеља на територији Београда датирају из праисторијске Винче, 4.800. година пре нове ере. Сам град су основали Келти у 3. веку пре н. е, пре него што је постао римско насеље Сингидунум. Београд је главни град Србије од 1405. године и био је престоница јужнословенских држава од 1918. па до 2003, као и Србије и Црне Горе од 2003. до 2006.Број становника у Београду према попису становништва из 2011. је износио 1.166.763, док је у широј околини живело 1.659.440 или 23,09% становника. Ужи део града заузима површину од 359,96 km² и густина насељености је око 3.736 становника по km². Град Београд има статус посебне територијалне јединице у Србији са својом локалном самоуправом, а његова површина износи 3.222,68 km². Његова територија је подељена на 17 градских општина, од којих свака има своје локалне органе власти.","url":"https://sr.wikipedia.org/wiki/%D0%91%D0%B5%D0%BE%D0%B3%D1%80%D0%B0%D0%B4","thumbnail_url":"https://upload.wikimedia.org/wikipedia/commons/thumb/2/24/Flag_of_Belgrade%2C_Serbia.svg/150px-Flag_of_Belgrade%2C_Serbia.svg.png"},{"id":"119621","type":"featured","language_code":"sr","title":"КК Црвена звезда","summary":"КК Црвена звезда (или, из спонзорских разлога, Црвена звезда Меридианбет) српски је професионални кошаркашки клуб из Београдa. Део је спортског друштва Црвена звезда. Црвена звезда се такмичи у Кошаркашкој лиги Србије и домаћем Купу Радивоја Кораћа, и једини је српски кошаркашки клуб који није испадао из прве националне лиге. Црвена звезда је такође једини клуб на свету у којем су поникла четворица чланова ФИБА куће славних (Поповић, Станковић, Шапер и Николић), од којих су двојица изабрана у кућу славних у Спрингфилду (Станковић и Николић). Црвена звезда чини Јадранску кошаркашку асоцијацију и такмичи се у АБА лиги, која одређује који ће се тимови такмичити у Евролиги а који у Еврокупу. Према УЛЕБ-овој листи Звезда је најбоље рангиран клуб од свих српских клубова, као и свих клубова из Јадранске лиге.Црвена звезда као домаћин утакмице игра у хали Александар Николић, саграђеној 1973, са капацитетом од 8.000 седећих места, док утакмице у Европским такмичењима игра и у Штарк арени са предвиђеним капацитетом од 18.386 седећих места. Навијачи Црвене звезде се називају Делије.","url":"https://sr.wikipedia.org/wiki/%D0%9A%D0%9A_%D0%A6%D1%80%D0%B2%D0%B5%D0%BD%D0%B0_%D0%B7%D0%B2%D0%B5%D0%B7%D0%B4%D0%B0","thumbnail_url":null},{"id":"120065","type":"featured","language_code":"sr","title":"Петар Лековић","summary":"Петар Лековић (Сврачково, код Пожеге, 23. новембар 1893 — Чемерно, код Гацка, 13. јун 1942) био је каменорезачки радник, учесник Првог светског рата и Народноослободилачке борбе и први народни херој Југославије.\nКао војник Српске војске учествовао је у Првом светском рату, током 1914. и 1915. године. Истицао се као храбар и способан борац, али је услед рањавања био заробљен у јесен 1915. године у околини Пећи. Остатак рата провео је у мађарском заробљеништву у околини Будимпеште. Након завршетка рата, вратио се у родно место и изучио каменорезачки занат, а убрзо потом се и оженио и прешао да живи у село Речице код Пожеге. У потрази за послом обилазио је многа места, углавном по западној Србији. Још у годинама, након рата постао је симпатизер Комунистичке партије Југославије, а због своје изражене правдољубивости и солидарности, често је долазио у сукоб са послодавцима, али и влашћу.\nНакон 1938. године обновио је своје контакте са тада илегалном Комунистичком партијом и учествовао у неким њеним акцијама. Након окупације Југославије, 1941. године са тројицом својих синова ступио је у Ужички партизански одред и учествовао у устаничким акцијама, током лета и јесени. Након Прве непријатељске офанзиве и повлачења партизанских снага из Србије, марта 1942. године ступио је у Другу пролетерску ударну бригаду, у којој је био постављен за заменика команданта Првог ужичког батаљона.\nУ борбама се истицао херојским подвизима, о којима се чуло и изван његове бригаде, па је одлуком Врховног штаба НОП И ДВЈ, крајем марта 1942. године био проглашен за првог народног хероја Југославије. Погинуо је јуна 1942. године у борбама са Италијанима и четницима, на планини Живњу, код Гацког. У последњој борби починио је свој последњи подвиг — штитећи одступницу свог батаљона, који је остао без муниције, рукама је одваљивао камење и стене на непријатељске војнике.\n\n","url":"https://sr.wikipedia.org/wiki/%D0%9F%D0%B5%D1%82%D0%B0%D1%80_%D0%9B%D0%B5%D0%BA%D0%BE%D0%B2%D0%B8%D1%9B","thumbnail_url":null},{"id":"120075","type":"featured","language_code":"sr","title":"Нада Димић","summary":"Нада Димић (Дивосело, код Госпића, 6. септембар 1923 — Стара Градишка, 23. март 1942) била је револуционарка, учесница Народноослободилачке борбе и народни херој Југославије.\nШколовање је започела у Госпићу, а потом је прешла у Земун, где је као ученица Трговачке академије, 1938. године постала чланица Савеза комунистичке омладине Југославије (СКОЈ). Била је веома активна у борби револуционарне омладине Београда и учесница омладинских и радничких демонстрација током 1939. и 1940. године. Након једног литерарног рада, у коме је писала против управе школе, била је ухапшена и потом избачена из исте, са забраном уписа у све средње школе у Југославији.\nНакон напуштања школе, иако млада девојка, посветила се револуционарном раду у Земуну и била примљена у чланство Комунистичке партије Југославије (КПЈ). Крајем 1940. године је прешла у Сисак, где је наставила са револуционарним радом. Након окупације Југославије, јуна 1941. године, учествовала је и формирању првог партизанског одреда у Хрватској — Сисачког партизанског одреда, у коме је обављала дужност курира. Радила је и у техници Окружног комитета КПХ за Сисак. Крајем јула 1941. године, преобучена у мушко одело, отишла је у Сисак, како би успоставила прекинуту везу између Одреда и партијске организације у граду, али је том приликом била ухапшена.\nПриликом транспорта у Загреб, успела је да попије дотурене медикаменте и отрује се, па је била пребачена у болницу. Уз помоћ загребачке партијске организације и лекара, који су били симпатизери партизана, успела је да побегне из болнице и пребаци се на Петрову гору, септембра 1941. године. Ту је добила задатак да пређе на илегални рад у окупирани Карловац. Била је најпре у Окружном комитету СКОЈ-а, а потом Окружном комитету КПХ за Карловац. Ту је сарађивала са познатим револуционарима и члановима ЦК КП Хрватске — Јосипом Крашом и Иваном Маринковићем.\nУчествовала је у многим партизанским акцијама, а посебну улогу је имала на одржавању партијских веза Карловца са партијским руководством у Загребу и партизана на Петровој гори. Значајну улогу је имала у организацији упада партизана у Карловац, новембра 1941. у покушају да из болнице ослободе ухапшеног Маријана Чавића. Ухапшена је 3. децембра 1941. године у Карловцу и том приликом је убила једног агента, а другог ранила. Била је најпре затворена у Карловцу, а потом је пребачена у Загреб, у злогласни затвор на Савској цести. Током истраге била је страховито мучена, али ништа није хтела признати, чак ни своје право име, па је свуда вођена под именом „Анкица Винек”, што јој је било илегално име. Такође, током илегалног рада у Сиску и Карловцу, Нада се служила илегалним надимцима — Жута и Милка.\nИзмучена и болесна, фебруара 1942. године је била пребачена у логор Стара Градишка, где је од последица пегавог тифуса умрла 21. марта 1942. године.\nЗа народног хероја је проглашена 5. јула 1951. године.\n\n","url":"https://sr.wikipedia.org/wiki/%D0%9D%D0%B0%D0%B4%D0%B0_%D0%94%D0%B8%D0%BC%D0%B8%D1%9B","thumbnail_url":"https://upload.wikimedia.org/wikipedia/commons/thumb/1/16/Nada_Dimi%C4%87.jpg/150px-Nada_Dimi%C4%87.jpg"},{"id":"120097","type":"featured","language_code":"sr","title":"Слободан Принцип Сељо","summary":"Слободан Принцип Сељо (Хаџићи, код Сарајева, 25. мај 1914 — Крушево, код Фоче, 25. април 1942) био је револуционар, учесник Народноослободилачке борбе и народни херој Југославије.\nПотицао је из револуционарне породице Принцип, а млађи брат његовог оца био је Гаврило Принцип, припадник „Младе Босне” и атентатор на аустроугарског престолонаследника Франца Фердинанда, јуна 1914. у Сарајеву. \nКао ученик гимназије у Сарајеву прикључио се омладинском револуционарном покрету, а доласком на студије технике у Београд активно се укључио у револуционарни студентски покрет. Због истакнуте активности међу студентима, као и учешћа у студентским акцијама и демонстрацијама 1937. је примљен у чланство илегалне Комунистичке партије Југославије. \nБио је активан у Удружењу босанскохерцеговачких студената „Петар Кочић”, а од 1937. до 1939. и његов председник. Ово удружење развило је живу политичку активност међу студентима, а деловало је и међу омладином и студентима у Босни и Херцеговини. За време школских распуста политички је деловао у родном крају, међу радничком и сеоском омладином. Био је један од најистакнутијих студената-комуниста на Београдском универзитету, због чега је био хапшен и прогањан од полиције. \nУчествовао је у Априлском рату 1941, а након окупације Југославије изабран је за члана војног руководства КПЈ за Босну и Херцеговину, са задатком да ради на организовању устанка. Јула 1941. именован је за члана Обласног штаба за сарајевску област, као и за члана Главног штаба НОП одреда Босне и Херцеговине. Учествовао је у организовању устанка на Романији и стварању Романијског партизанског одреда. Почетком фебруара 1942. именован је за команданта Оперативног штаба НОП и ДВ за источну Босну. Половином априла 1942. разболео се од тифуса и крајем истог месеца умро у централној партизанској болници у околини Фоче. \nЗа народног хероја проглашен је 6. септембра 1942, међу првих 12 партизанских бораца. Сахрањен је у Гробници народних хероја у спомен-парку Враца, на Требевићу, код Сарајева.","url":"https://sr.wikipedia.org/wiki/%D0%A1%D0%BB%D0%BE%D0%B1%D0%BE%D0%B4%D0%B0%D0%BD_%D0%9F%D1%80%D0%B8%D0%BD%D1%86%D0%B8%D0%BF_%D0%A1%D0%B5%D1%99%D0%BE","thumbnail_url":"https://upload.wikimedia.org/wikipedia/commons/thumb/b/b7/Slobodan_Princip_Seljo.jpg/150px-Slobodan_Princip_Seljo.jpg"},{"id":"120199","type":"featured","language_code":"sr","title":"Јелена Ћетковић","summary":"Јелена Ћетковић (Цетиње, 21. август 1916 — Јајинци, код Београда, 14. мај 1943) била је револуционарка, боркиња за права жена, учесница Народноослободилачке борбе и народнa херојка Југославије.\nКао млада кројачица пришла је радничком покрету и 1933. постала чланица Савеза комунистичке омладине (СКОЈ), а 1935. чланица Комунистичке партије (КПЈ). Учествовала је у бројним акцијама КПЈ у Подгорици, као и у познатим Белведерским демонстрацијама на Цетињу.\nГодине 1938. преселила се у Београд, где је такође учествовала у партијском раду, а посебно у акцијама женског покрета и борби за права жена. Као искусна партијска радница, била је постављена за инструкторку Покрајинског комитета КПЈ за Србију те је помагала партијским организацијама у разним местима у Србији.\nНа почетку Народноослободилачког рата, 1941. била је чланица Рејонског комитета КПЈ „Центар” у Београду. У току лета прешла је на ослобођену територију и најпре била у једном партизанском одреду у источној Босни. Потом је прешла на слободну територију Ужичке републике и политички радила са женама на терену Чачка и Ужица.\nНакон Прве непријатељске офанзиве, крајем 1941. послата је у Београд, где је почетком наредне године преузела дужност секретарке Месног комитета КПЈ за Београд. Била је организаторка ударних група, које су извеле читав низ акција у окупираном Београду.\nПрипремајући своју последњу акцију, атентат на Ђорђа Космајца, ухапшена је почетком марта 1942. године. У полицији је мучена и злостављана, али иследницима није ништа желела да каже. Тешко измучена, скоро полумртва, дочекала је дан припремљене акције и њен успех. Потом је пребачена у Бањички логор. Стрељана је на стратишту у Јајинцима, код Београда, маја 1943. године.\nЗа народног хероја проглашена је 5. јула 1952. године.","url":"https://sr.wikipedia.org/wiki/%D0%88%D0%B5%D0%BB%D0%B5%D0%BD%D0%B0_%D0%8B%D0%B5%D1%82%D0%BA%D0%BE%D0%B2%D0%B8%D1%9B","thumbnail_url":null},{"id":"121271","type":"featured","language_code":"sr","title":"Партизанска споменица 1941.","summary":"Партизанска споменица 1941. (мкд. Партизанска споменица 1941.; словен. Partizanski spominski znak 1941.) била је одликовање Социјалистичке Федеративне Републике Југославије (спомен-медаља) и знак државног признања организаторима народног устанка и првоборцима Народноослободилачке борбе за велике заслуге стечене на делу ослобођења наших народа. Установљена је 14. септембра 1944. одлуком Националног комитета ослобођења Југославије (НКОЈ) као Споменица 1941, а Законом о орденима и медаљама ДФЈ из јуна 1945. преименована је у Партизанску споменицу 1941.\nИздавало ју је Министарство народне одбране, а додељивана је партизанским првоборцима, тј. борцима и руководиоцима Народноослободилачког покрета (НОП) који су ступили у Народноослободилачку борбу (НОБ) током 1941. године. Право на споменицу су имали само преживели првоборци, док је породицама погинулих бораца додељивана Споменица палих бораца. До 1963, када је завршен посао око доделе, укупно је додељено 27.629 Партизанских споменица 1941. Њени носиоци су остваривали одређена права (здравствена заштита, додатак уз пензију, бесплатна вожња, годишњи одмор и др.), која су регулисана Законом о правима носилаца Партизанске споменинице 1941.Израђивана је од сребра са позлаћеним деловима, а носи се на левој страни, на џепу блузе или капута. Уз Партизанску споменицу 1941. издавана је и Књижица носиоца Партизанске споменице 1941, која је била доказ права ношења и коришћења предвиђених повластица.","url":"https://sr.wikipedia.org/wiki/%D0%9F%D0%B0%D1%80%D1%82%D0%B8%D0%B7%D0%B0%D0%BD%D1%81%D0%BA%D0%B0_%D1%81%D0%BF%D0%BE%D0%BC%D0%B5%D0%BD%D0%B8%D1%86%D0%B0_1941.","thumbnail_url":"https://upload.wikimedia.org/wikipedia/commons/thumb/c/c7/Partizanska_spomenica_1941%2C_eksponat_u_muzeju_u_Beloj_Crkvi.jpg/150px-Partizanska_spomenica_1941%2C_eksponat_u_muzeju_u_Beloj_Crkvi.jpg"},{"id":"122044","type":"featured","language_code":"sr","title":"Даворјанка Пауновић Зденка","summary":"Даворјанка Пауновић Зденка (Кучево, 19. јануар 1921 — Голник, код Крања, 1. мај 1946) била је студенткиња, учесница Народноослободилачке борбе и невенчана супруга Јосипа Броза Тита.\nКао гимназијалка се 1936. укључила у омладински револуционарни покрет и постала члан Савеза комунистичке омладине Југославије (СКОЈ), 1938. Комунистичке партије Југославије (КПЈ), а 1939. члан Среског партијског повереништва у Пожаревцу. Јуна 1940. постала је члан Среског комитета СКОЈ-а за Пожаревац, а исте године и члан Партијског бироа на Филозофском факултету у Београду, где је студирала француски језик.\nНепосредно пред почетак Другог светског рата, 1941. постала је специјални курир Политбироа Централног комитета КП Југославије. Након окупације, пратила је Јосипа Броза Тита приликом његовог преласка из Загреба у Београд, у мају, а потом и приликом његовог одласка на ослобођену територију, у септембру 1941. године. Све време рата провела је са Јосипом Брозом Титом, као његов лични секретар.\nУ току рата, разболела се од туберкулозе, па је у лето 1944. отишла у Совјетски Савез на лечење. По повратку у земљу живела је заједно са Титом у резиденцији у Румунској 15 и Белом двору, где је радила као његов лични секретар. Почетком 1946. поново се разболела, након чега се извесно време лечила у санаторијуму на Голнику, код Крања, у Словенији, где је и умрла. Сахрањена је по личној жељи у Дворском комплексу на Дедињу, у близини Белог двора.\nДаворјанка Пауновић се сматра једном од највећих љубави Јосипа Броза Тита, са којим је пуних пет година живела у ванбрачној заједници.","url":"https://sr.wikipedia.org/wiki/%D0%94%D0%B0%D0%B2%D0%BE%D1%80%D1%98%D0%B0%D0%BD%D0%BA%D0%B0_%D0%9F%D0%B0%D1%83%D0%BD%D0%BE%D0%B2%D0%B8%D1%9B_%D0%97%D0%B4%D0%B5%D0%BD%D0%BA%D0%B0","thumbnail_url":null},{"id":"122127","type":"featured","language_code":"sr","title":"Витамин Ц","summary":"Витамин Ц (L-аскорбинска киселина, L-аскорбат) је витамин код људи и више животињских врста. У живим организмима аскорбат делује као антиоксиданс, те штити тело од оксидативног стреса. Он је исто тако кофактор у најмање шест ензимских реакција, међу којима је неколико реакција колагенске синтезе, чија дисфункционалност се манифестује симптомима скорбута. Код животиња су ове реакције посебно важне при зарастању рана и за спречавање крварења из капилара.\nАскорбат (јон аскорбинске киселине) је неопходан у низу есенцијалних метаболичких реакција код свих животиња и биљака. Њега формира велика већина живих организама, са приметним изузетком групе сисара, међу којима је већина слепих мишева, заморци, капибаре, и један од два главна подреда примата, антропоиди (сувоносни мајмуни) (тарсијери, мајмуни, човеколики мајмуни, и људи). Аскорбинску киселину исто тако не синтетишу поједине врсте птица и риба. Свим врстама које немају способност синтезе витамина Ц, неопходно је да га унесу путем исхране. Дуготрајни дефицит овог витамина се манифестује развојем скорбута. Витамин Ц је један од најшире коришћених прехрамбених адитива.\nШирина опсега његовог дејства, као и препоручљива дневна доза, су теме текућих дебата. Препоручене дозе се крећу у опсегу од 45 до 400 mg на дан.","url":"https://sr.wikipedia.org/wiki/%D0%92%D0%B8%D1%82%D0%B0%D0%BC%D0%B8%D0%BD_%D0%A6","thumbnail_url":"https://upload.wikimedia.org/wikipedia/commons/thumb/e/e7/L-Ascorbic_acid.svg/150px-L-Ascorbic_acid.svg.png"},{"id":"12247","type":"featured","language_code":"sr","title":"Гладијатор","summary":"Гладијатори (лат. gladiatōrēs) су били борци у старом Риму који су се борили у арени против животиња и једни против других. Термин „гладијатор“ потиче од речи „гладиј“ (лат. gladius), кратког римског мача за бодење и сечење.Гладијаторске борбе су у Риму уведене у првој половини 3. века п. н. е. у склопу погребних свечаности, као обред жртвовања људских живота сенкама покојника. У првој забележеној борби 264. п. н. е. борила су се само три пара. Крајем 2. века гладијаторске борбе су постале веома популарне представе које су римски цареви поклањали свом народу. Првобитно су се изводиле у Форуму, а касније у амфитеатрима широм Римског царства. Најпознатији амфитеатар је свакако римски Колосеум.\nГладијатори су могли да буду робови или ратни заробљеници који су били обавезни да се боре, криминалци који су хтели да побегну од смртне казне, или слободни људи који су хтели на тај начин да зараде и да се извуку из сиромаштва. Мушкарци нису били једини који су се борили у арени. Бориле су се и жене, које су се обично прерушавале у легендарне Амазонке. Почетком 3. века, цар Септимије Север је забранио борбу жена.\nГладијаторске борбе су укинуте са јачањем хришћанства, на темељу закона цара Константина Великог из 325. године, али су се и даље спорадично одржавале до око 450. године. Последње гладијаторске борбе у самом граду Риму одржане су 1. јануара 404. године.","url":"https://sr.wikipedia.org/wiki/%D0%93%D0%BB%D0%B0%D0%B4%D0%B8%D1%98%D0%B0%D1%82%D0%BE%D1%80","thumbnail_url":"https://upload.wikimedia.org/wikipedia/commons/thumb/c/c5/Jean-Leon_Gerome_Pollice_Verso.jpg/150px-Jean-Leon_Gerome_Pollice_Verso.jpg"},{"id":"12329","type":"featured","language_code":"sr","title":"ФК Партизан","summary":"ФК Партизан је српски фудбалски клуб из Београда и део је ЈСД Партизан. Освојио је укупно 46 трофеја, укључујући: 27 националних првенства, 16 националних купова, 1 национални суперкуп, 1 Митропа куп и 1 Ухрен куп. На табели југословенске лиге свих времена завршио је на другом месту.\nСвоје утакмице од 1949. године играју на стадиону Партизана капацитета 29.775 места. Партизан је са Спортингом играо први меч икада у Купу европских шампиона 1955. године, а био је и први балкански и источноевропски клуб који је играо финале Купа европских шампиона у сезони 1965/66. Партизан је први српски клуб који се пласирао у групну фазу Лиге шампиона.\nКлуб има дугогодишње ривалство са Црвеном звездом. Утакмице између ова два клуба су позната као вечити дерби. У септембру 2009, британски лист Дејли мејл прогласио је дерби Партизан—Црвена звезда као четврто ривалство свих времена. Поред Србије, клуб је такође веома популаран у Црној Гори и Босни и Херцеговини, посебно у Републици Српској. Партизан има много присталица у свим осталим бившим југословенским републикама, као и у српској дијаспори. Навијачи Партизана се називају Гробари.","url":"https://sr.wikipedia.org/wiki/%D0%A4%D0%9A_%D0%9F%D0%B0%D1%80%D1%82%D0%B8%D0%B7%D0%B0%D0%BD","thumbnail_url":null},{"id":"123635","type":"featured","language_code":"sr","title":"Тврдокрилци","summary":"Тврдокрилци (Coleoptera) су ред инсеката, у надреду Endopterygota. Њихов предњи пар крила је учвршћен у крилце — елитрон, што их разликује од већине других инсеката. Са око 400.000 описаних врста, највећи је од свих редова, чинећи скоро 40% описаних инсеката и 25% свих познатих животињских облика живота. Нове врсте се често откривају, а процјене указују да укупно постоји између 0,9 и 2,1 милион врста. Већина су биљоједи (преко 135.000), али има и месоједа, као и паразита. Међу фитофагним врстама, од којих већина припада натпородицама Chrysomeloidea и Curculionoidea, велики број живи на дрвећу. Налазе се у скоро свим стаништима осим у мору и поларним регионима. Имагои тврдокрилаца су врло различитих величина, а они обухватају и најмање и највеће савремене инсекте. Најмање врсте (породица Ptiliidae) су величине 0,5 mm, а највеће (голијат-буба, Dynastes hercules) достижу и до 16 cm. Са својим екосистемима врше интеракцију на неколико начина: често се хране биљкама и гљивама, разграђују животињске и биљне остатке и једу друге бескичмењаке. Неке врсте су велике пољопривредне штеточине, као што је кромпирова златица, док друге, као што су бубамаре (Coccinellidae) једу лисне уши, штитасте ваши, трипсе и друге инсекте који оштећују усјеве.\nТврдокрилци обично имају посебно тврд егзоскелет, укључујући покрилце, мада неки, као што су предаторске бубе, имају веома кратке покрилце, док жуте бубе имају мекше покрилце. Општа анатомија тврдокрилаца је прилично уједначена и типична за инсекте, иако постоји неколико примјера новина, као што су адаптације водених буба које хватају мјехуриће ваздуха испод покрилаца за употребу током роњења. Тврдокрилци су ендоптериготи, што значи да пролазе кроз потпуну метаморфозу, са низом упадљивих и релативно наглих промјена у структури тијела између излегања и одрастања након што су релативно непокретни у фази лутке. Неки, као што су јеленци, имају изражен полни диморфизам, мужјаци посједују енормно увећане мандибуле које користе за борбу против других мужјака. Многи тврдокрилци су апосематични, са јарким бојама и шарама које упозоравају на њихову токсичност, док су други безопасни и користе Бејтсову имитацију како би изгледали као отровни инсекти. Многи тврдокрилци, укључујући и оне који живе на пјешчаним мјестима, имају ефикасну камуфлажу.\nТврдокрилци су истакнути у људској култури, од светих скарабеја из старог Египта, до умјетности бубарства и употребе као кућних љубимаца или инсеката за борбу, због забаве и коцкања. Многе групе тврдокрилаца су јарких и атрактивних боја, што их чини предметима колекције и декоративних приказа. Преко 300 врста се користи као храна, углавном као ларве; врсте које се широко конзумирају укључују брашнаре и ларве буба носорога. Међутим, највећи утицај на живот људи имају као пољопривредне, шумске и хортикултурне штеточине. Озбиљне штеточине укључују жижак бубу, кромпирову златицу, кокосову бубу и планинску бубу. Већина буба не узрокује економску штету, а многе, као што су бубамаре и баљегари, су корисне јер помажу у контроли штеточина инсеката.","url":"https://sr.wikipedia.org/wiki/%D0%A2%D0%B2%D1%80%D0%B4%D0%BE%D0%BA%D1%80%D0%B8%D0%BB%D1%86%D0%B8","thumbnail_url":"https://upload.wikimedia.org/wikipedia/commons/thumb/9/9a/Coleoptera_Diversity.jpg/150px-Coleoptera_Diversity.jpg"},{"id":"12372","type":"featured","language_code":"sr","title":"Лужички Срби","summary":"Лужички Срби (глсрп. Serbja — „Сербја”, длсрп. Serby — „Серби”, њем. Sorben — „Сорби”), познати и као Лужичани, Венди (њем. Wenden) или Винди (њем. Winden), западнословенски су народ.\nПроцјењује се да их има сада око 60.000. Живе само у Њемачкој, у крају који је познат као Лужица. Највећа густина насељености се налази на западној периферији католичких округа горњолужичке говорне територије. Лужичани су једна од четири званично признате националне мањине у земљи.  Сви Лужички Срби су двојезични: њемачки је главни језик, док је употреба горњолужичкосрпског и доњолужичкосрпског језика ограничена. Према вјероисповјести су католици и протестанти.\nЛужичани су подијељени у двије етнографске групе: Горњолужичке Србе, настањене у Горњој Лужици (покрајина Саксонија), и Доњолужичке Србе, настањене у Доњој Лужици (покрајина Бранденбург). Културно средиште Горњолужичких Срба је град Будишин (Бауцен), а доњолужичких град Кочебуз (Котбус). На територији „Лужичкосрпске области” важе закони покрајина Саксоније и Бранденбурга, који доприносе очувању лужичкосрпског језика и културе Лужичких Срба. Интересе Лужичких Срба штити политички независна организација лужичкосрпског народа и лужичкосрпских удружења „Домовина — Савез Лужичких Срба”, основана 1912. године. Научна дисциплина која се бави изучавањем лужичкосрпских језика и културе Лужичких Срба назива се сорабистика.\nПреци Лужичана су се доселили у данашњу Њемачку у 6. вијеку. Лужички Срби се у писаним изворима помињу први пут 631. године. Представљају остатак германизованих Полапско-балтичких Словена. Од 10. вијека се налазе под њемачком влашћу. У средњем вијеку су били народ са непотпуном друштвеном структуром. Током 19. вијека дошло је до „националног препорода”. У 20. вијеку су у два наврата покушали да се отцјепе од Њемачке.\n\n","url":"https://sr.wikipedia.org/wiki/%D0%9B%D1%83%D0%B6%D0%B8%D1%87%D0%BA%D0%B8_%D0%A1%D1%80%D0%B1%D0%B8","thumbnail_url":"https://upload.wikimedia.org/wikipedia/commons/thumb/c/c0/Flag_of_Sorbs.svg/150px-Flag_of_Sorbs.svg.png"},{"id":"12507","type":"featured","language_code":"sr","title":"Стари Рас","summary":"Стари Рас је српски средњовековни град (тврђава) и средишња престоница српске средњовековне државе Рашке. Остаци тврђаве налазе се на локалитету Градина изнад Старог Трговишта (Пазаришта), на удаљености од 11 km западно од Новог Пазара. Као споменик културе од изузетног значаја, тврђава Рас припада комплексу споменика у који се поред саме Градине са подграђем (Старо Трговиште, односно Пазариште), убрајају и Градина у Постењу, Рељина градина, стара црква у Напрељу и латинска црква у Постењу. Градина са Старим Трговиштем (Пазариштем), заједно са оближњом епископском црквом Светих апостола Петра и Павла и манастирима Сопоћани и Ђурђеви ступови представљала је историјско језгро српске средњовековне државе Рашке, чије је име било изведено управо из назива тврђаве Рас. Споменички комплекс Старог Раса се заједно са манастиром Сопоћани почевши од 1979. године налази на УНЕСКО-вој листи Светске баштине као обједињена заштићена целина под називом Стари Рас и Сопоћани.\nМесто на коме је смештена тврђава Рас има богату историју која сеже до бронзаног доба. На том месту се налазило римско војно утврђење, а током касноантичког периода саграђени су објекти за становање и базилика. Име Рас највероватније води порекло од назива античког утврђења Арса коју помиње византијски историчар Прокопије у 6. веку. Средњовековни Рас се први пут помиње у делима византијског цара Константина VII Порфирогенита, који је поменуо ову тврђаву у склопу казивања о борбама између Срба и Бугара крајем 9. века. У периоду од IX до почетка 12. века утврђење запоседају најпре Бугари, а потом наизменично Срби и Византијци. Од краја XII века и током 13. века Рас је био политички и културни центар српске државе и престоница првих владара из династије Немањића. Током XIV и у првој половини 15. века значај града у политичком смислу опада, али у исто време, услед развоја трговине, добија на економском значају што доводи до богаћења његових становника и убрзаног развоја трговачког подграђа (старо Трговиште). Град су 1455. године освојиле Османлије, а оснивањем оближњег Новог Пазара почиње полако опадање његовог значаја.\nОпсежна археолошка истраживања комплекса средњовековног Старог Раса започета су крајем 1971. године, а у новије време су у стручној јавности покренута питања о убикацији Старог Раса, који се према мишљењу појединих истраживача налазио на месту тврђаве Градина у Постењу која се налази на 2 km од Новог Пазара.","url":"https://sr.wikipedia.org/wiki/%D0%A1%D1%82%D0%B0%D1%80%D0%B8_%D0%A0%D0%B0%D1%81","thumbnail_url":"https://upload.wikimedia.org/wikipedia/commons/thumb/8/85/Stari_Ras.jpg/150px-Stari_Ras.jpg"},{"id":"1264888","type":"featured","language_code":"sr","title":"Фалкон 9 v1.1","summary":"Фалкон 9 v1.1 (енгл. Falcon 9 v1.1) друга је по реду верзија породице ракета-носача Фалкон 9. Развијена је у периоду 2010—2013, а први успешан лет догодио се 29. септембра 2013. године из ваздухопловне базе Ванденберг. Ракету је пројектовала и направила компанија Спејс екс, са седиштем у Хоторну (Калифорнија, САД). Верзија 1.1 ушла је у употребу након пензионисања претходне, прве верзије ракете 1. марта 2013. године и коришћена је све до последњег лета у јануару 2016. Тренутно је Фалкон 9 v1.1 FT једина активна верзија из породице ракета-носача Фалкон 9.\nФалкон 9 v1.1 представља потпуно нови пројекат, а у односу на претходну верзију Фалкон 9 v1.0 производи за 69% више потиска и за исто толико има већу масу при полетању. Ракета је пројектована са два степена, а оба као погонско гориво за моторе користе течни кисеоник и РП-1. Носивост ове ракете-носача је 13.150 килограма у НЗО и 4.850 килограма у геостационарну орбиту, што је ставља у средњу категорију ракета-носача. Модификована верзија Фалкон 9 v1.1 FT (скраћено од енгл. Full Thrust — „пун потисак”; незваничан назив ове верзије је и v1.2) у употребу је ушла децембра 2015. године, а њене перформансе увећане су за додатних 33%, чиме ће ракета моћи да достави већи терет у орбиту (масе од 8.000 килограма) или исти али уз додатну могућност повратка првог степена на копно ради поновног коришћења. Тиме би се цена лансирања смањила са 62 на око 40 милиона долара.\nВерзија v1.1 се од априла 2014. године — у комбинацији са капсулом за снабдевање Драгон — користила за снабдевање залихама Међународне свемирске станице, а у склопу уговора који је агенција Наса потписала са компанијом Спејс екс. За лансирања ка МСС тренутно се користи верзија v1.1 FT. Ракета-носач је од почетка пројектована да до МСС у орбиту може да понесе и верзију ове капсуле за превоз астронаута (Драгон V2). Тренутно се ради на развоју те капсуле, а крајем 2015. потписан је и први уговор за превоз астронаута.","url":"https://sr.wikipedia.org/wiki/%D0%A4%D0%B0%D0%BB%D0%BA%D0%BE%D0%BD_9_v1.1","thumbnail_url":"https://upload.wikimedia.org/wikipedia/commons/thumb/f/f1/CRS-8_%2825728664603%29.jpg/150px-CRS-8_%2825728664603%29.jpg"},{"id":"126556","type":"featured","language_code":"sr","title":"Нишка Бања","summary":"Нишка Бања је градско насеље у градској општини Нишка Бања на подручју града Ниша у Нишавском округу. Према првим резултатима пописа из 2011. у бањи је живело 4.380 становника, према попису из 2002. 4.437 становника, а према попису из 1991. 4.179 становника.\nНишка Бања спада у II групу најразвијенијих бања Србије заједно са Бањом Ковиљачом, Буковичком Бањом и Матарушком Бањом, које, појединачно гледано, остварују преко 100.000 ноћења годишње, са релативно развијеном лечилишном функцијом, солидном материјалном базом и повољним положајем (близина комуникацијских праваца, градских насеља и других чинилаца).Природни лековити фактори у Нишкој Бањи су блага, умерено-континентална клима, термоминералне воде, природно минерално блато и лековити гасови. Лековите воде, које извиру са пет извора („Главно врело“, „Сува бања“, „Школска чесма“, „Бањица“ и „Пасјача“), припадају групи земноалкалних хомеотерми (36-38 °C), благо минерализованих, слабо радиоактивних са капацитетом од 56 литара у секунди.","url":"https://sr.wikipedia.org/wiki/%D0%9D%D0%B8%D1%88%D0%BA%D0%B0_%D0%91%D0%B0%D1%9A%D0%B0","thumbnail_url":"https://upload.wikimedia.org/wikipedia/commons/thumb/4/48/Ni%C5%A1ka_Banja_kupatilo.JPG/150px-Ni%C5%A1ka_Banja_kupatilo.JPG"},{"id":"1272233","type":"featured","language_code":"sr","title":"Историја Египта","summary":"Историја Египта сматра се најдужом континуираном историјом једне уједињене државе у свету. Египћани се обично представљају као прва људска цивилизација, иако су неки месопотамијски градови у Сумеру настали пре египатских градова. Старо египатско царство, настало око 3100. п. н. е., прва је држава света. Држава је настала услед потребе за ауторитетом који би управљао системом за наводњавање. Царство је готово пет стотина година обједињавало територију од Медитерана до првих катаракти Нила. Уследио је период опадања познат под називом \"први међупериод\" обележен борбама два града, претендента за поновно уједињење: Тебе и Хераклеополиса. Као победник из овог сукоба излази Теба која формира Средње египатско царство. Царство је постојало до око 1700. године п. н. е. када је уништено под налетом Хикса. Врхунац је египатска држава достигла у време Новог царства. Држава се простирала од Нубије на југу до Сирије на северу. Царство је водило ратове са Хетитима и Митанима. Ново царство је у свом врхунцу представљало светску силу тадашњег света. Моћ Новог царства опала је великом брзином. Средином 11. века п. н. е. престало је да постоји. Период који је уследио, назван Трећи међупериод, карактерише паралелно постојање више владарских династија. Египат је у једном периоду био под влашћу Нубијаца. Године 664. п. н. е. Египат потпада под власт Новоасирског краљевства. Убрзо се Псаметих I побунио и основао Саиску династију која је државом владала до пада под персијску власт. Египат је освојио ахеменидски цар Камбиз II 525. године п. н. е. Ахеменидски период старог Египта обележен је бројним сукобима између Персијанаца и Египћана у којима је Египат у више наврата формирао самосталну државу. Александрови походи довели су до уништења Ахеменидског царства. Египат је постао једна од сатрапија великог Александровог царства. Након Александрове смрти, његови генерали, дијадоси, воде борбе за наслеђе огромног царства. Један од дијадоха, Птолемеј I Сотер, прогласио се 305. године п. н. е. наследником египатских фараона. Под Птолемејском династијом, Египат је економски и привредно напредовао. Птолемејиди, међутим, никада нису прихваћени као домаћи владари. Птолемејско краљевство је, током читавог постојања, водило рат са Селеукидима око Сирије. Падом Египта под Римско царство (30. година п. н. е.) означило је крај ере хеленизма.\nУ 9. веку Египат се распао на више, de facto независних држава којима су управљали турски гувернери. Године 909. основана је династија Фатимида која је поново ујединила Египат. Фатимидски калифат постала је прва шиитска држава. Опадање моћи Фатимидског калифата долази у време крсташких ратова. Средином друге половине 15. века, Мамелуци улазе у сукоб са Османским царством. Ратови су завршени поразом Мамелука и падом Египта под Турке. Јануара 1517. године, Египат је постао део Османског царства. Формиран је Египатски ејалет. Мамелучки емири углавном су задржали своје позиције постајући турски вазали. Током 17. и 18. века слаби утицај Османлија у Египту.\nГодине 1881. Британци успостављају протекторат у Египту. Током Првог светског рата Египат је учествовао на страни Антанте. Британци су и формално укинули османску власт над Египтом. Године 1919. у Египту долази до масовних немира у циљу проглашења независности од Британије. Три године касније проглашена је независна Краљевина Египат на челу са Фуадом I. Током Другог светског рата, Египат поново постаје британски протекторат. Велика економска криза, зависност од Енглеске и пораз у рату са Израелом довео је до стварања бројних револуционарних организација непосредно по завршетку Другог светског рата. Чланови организације „Друштво Слободних официра“ извршило је револуцију и збацило краља Фарука са власти. Египат је проглашен републиком на челу са Мухамедом Нагибом. Нагиб је следеће године свргнут, а његово место заузео је Гамал Насер. Насерова владавина (1953—1970) представља период превласти Египта у арапском свету. Насерова слава нагло је порасла након Суецке кризе тј. неуспешног напада Француске, Израела и Британије на Египат. Године 1958. Египат се са Сиријом уједињује у Уједињену Арапску Републику. Држава је постојала три године, али су Египћани задржали њен назив до 1971. године. Последње године Насерове владавине обележене су катастрофалним поразом од Израела у Шестодневном рату. Египат губи превласт у арапском свету. Насер умире 1970. године. Наследио га је председник Анвар Садат који је извео преокрет унутрашње и спољне политике пристајући уз САД. Мировни преговори са Израелом довео је до атентата на Садата 1981. године. Наследио га је потпредседник Хосни Мубарак. Мубарак је наставио Садатове реформе. На председничком месту се налазио од 1981. до 2011. године. Фебруара 2011. године Мубарак је поднео оставку на место председника после вишенедељних демонстрација. За новог председника изабран је Мухамед Мурси. Ситуација у Египту није се променила те су 2013. године широм Египта подигнути масовни протести. Дана 3. јула Мурси је уклоњен са власти, а важећи устав је укинут.","url":"https://sr.wikipedia.org/wiki/%D0%98%D1%81%D1%82%D0%BE%D1%80%D0%B8%D1%98%D0%B0_%D0%95%D0%B3%D0%B8%D0%BF%D1%82%D0%B0","thumbnail_url":null},{"id":"1274676","type":"featured","language_code":"sr","title":"Српски војни санитет у албанској голготи","summary":"Српски војни санитет у албанској голготи је хронолошки приказ догађаја у Првом светском рату, кроз који је прошла санитетска служба српске војске, заједно са борбеним јединицама и делом народа у борби за опстанак, током повлачења 1915/1916. године, ка албанском приморју и њене евакуација на Крф. Албанска или Српска голгота устаљен је назив за повлачење Војске Краљевине Србије и прогнаних цивила преко завејаних планина Албаније и Црне Горе након инвазије Централних сила на Србију, у зиму 1915/1916. године, у којој је од септембра 1915. до марта 1916. погинуло или умрло 144.098 лица.Дана 28. јула 1914. почео је Први светски рат. Краљевина Србија ратовала је против Аустроугарске и других Централних сила од 28. јула 1914, када јој је аустроугарска влада објавила рат па све до капитулације Аустроугарске 3. новембра 1918. године. Прве године рата Србија је потукла аустроугарску Балканску војску. Наредне године њена војска суочила се са Тројном инвазијом. Не желећи да се преда српска војска се повукла преко Албаније. Тако је почела албанска голгота, у току које је српска војска и њена Влада заједно са једним делом становништва евакуисана на Крф и Северну Африку, где се одморила, залечила ране, наоружала, опремила и реорганизовала. Потом је пребачена на Солунски фронт, где је већ 1916. године забележила прве војне успехе. Захваљујући српским војним победама и дипломатији, створена је Краљевина Срба, Хрвата и Словенаца.У Првом светском рату, војни санитет дејствовао је све време повлачећи се, прво по целој Србији, а потом по снегом окованим врлетима Албаније и Црне Горе, глибовима дивљег албанског приморја и у бродовима по валовитом Јонском мору све до доласка на острво „спасења“ — Крф. На Грчком тлу, усред помора, у „лавовској борби“ против хаоса, српски војни санитет је несебично жртвујући своје људске ресурсе, уједно био на путу ка сопственој обнови у изгнанству, која је условила реорганизацију српске санитетске службе. Њено ново устројство, настало на Грчком тлу уз помоћ савезника, које ће управо до краја рата бити „база ратног санитета“ Српске војске до коначног повратка у Србију.","url":"https://sr.wikipedia.org/wiki/%D0%A1%D1%80%D0%BF%D1%81%D0%BA%D0%B8_%D0%B2%D0%BE%D1%98%D0%BD%D0%B8_%D1%81%D0%B0%D0%BD%D0%B8%D1%82%D0%B5%D1%82_%D1%83_%D0%B0%D0%BB%D0%B1%D0%B0%D0%BD%D1%81%D0%BA%D0%BE%D1%98_%D0%B3%D0%BE%D0%BB%D0%B3%D0%BE%D1%82%D0%B8","thumbnail_url":"https://upload.wikimedia.org/wikipedia/commons/thumb/f/fe/War_Illustrated_-_Serbia_012.jpg/150px-War_Illustrated_-_Serbia_012.jpg"},{"id":"127783","type":"featured","language_code":"sr","title":"ФК Арсенал","summary":"Фудбалски клуб Арсенал (енгл. Arsenal Football Club) професионални је енглески фудбалски клуб из Лондона, који се такмичи у Премијер лиги. Један је од најуспешнијих клубова у енглеском фудбалу, тринаест пута је био шампион Енглеске, такође четрнаест пута је освојио ФА куп. У сезони 2003/04. Арсенал је постао једини клуб који је успео да заврши сезону без пораза у Премијер лиги, тако да са 49 узастопних утакмица без пораза држи рекорд Премијер лиге. Основан је 1886. године, а 1893. године је постао први клуб са југа Енглеске који се прикључио фудбалској лиги Енглеске.\nОд 1913. до 2006. године, Арсенал је играо на стадиону Хајбери, a од 2006. године игра на Емирејтс стадиону. Тридесетих година 20. века клуб је освојио пет титула првака Енглеске и два ФА купа. У сезони 1970/71. освојена је дупла круна, а деведесетих и у првој деценији 21. века освојио је још две дупле круне и 2006. године је стигао до финала УЕФА Лиге шампиона. Рекордери су са 14 освојених трофеја у ФА купу.\nАрсенал има дугогодишње ривалство са Тотенхемом са којим играју дерби северног Лондона. Арсенал је трећи највреднији фудбалски клуб на свету према подацима из 2010. године, са процењеном вредношћу од 1,2 милијарде долара.","url":"https://sr.wikipedia.org/wiki/%D0%A4%D0%9A_%D0%90%D1%80%D1%81%D0%B5%D0%BD%D0%B0%D0%BB","thumbnail_url":null},{"id":"129361","type":"featured","language_code":"sr","title":"Мајкл Џексон","summary":"Мајкл Џозеф Џексон (енгл. Michael Joseph Jackson; Гери, 29. август 1958 — Лос Анђелес, 25. јун 2009) био је амерички музичар, текстописац, филантроп и један од комерцијално најуспешнијих и најутицајнијих музичара и забављача свих времена. Његови доприноси музици, плесу и моди, заједно са приватним животом праћеним јаким публицитетом, чинили су га значајном фигуром у популарној култури четири деценије. Мајкл Џексон је једна од највећих звезда популарне културе двадесетог века. Због велике славе и талента који је имао, постао је познат као краљ поп музике. Соло каријеру је започео 1971. године након дебија на професионалној сцени 1964. као водећи и најмлађи члан групе Џексон 5.\nПочетком 1980-их Џексон је постао доминантна фигура у поп музици. Његов шести студијски албум „Thriller”, издат 1982. године, најпродаванији је албум свих времена. Четири од осталих његових издања, „Off the Wall” (1979), „Bad” (1987), „Dangerous” (1991) и „HIStory: Past, Present and Future, Book I” (1995), такође спадају међу најпродаванијим музичким материјалима на свету. Наступима и спотовима, Џексон је популаризовао неколико комплексних плесачких техника као што су робот и месечев ход. Широко се наводи као најзаслужнији за преображај музичких спотова из промотивне алатке у уметничку форму са спотовима песама: „Beat It”, „Billie Jean” и „Thriller”, који су га учинили првим афроамеричким извођачем са снажним публицитетом на Музичкој телевизији (енгл. Music Television, скр. MTV). Његов јединствен музички звук, вокални стил и кореографије су инспирисале бројне поп, рок, ритам и блуз и хип хоп извођаче, рушећи културне, расне и генерацијске баријере. Два пута уврштен у         „Рокенрол кућу славних”, његова остала достигнућа су многи Гинисови рекорди, укључујући и рекорд за „Најуспешнијег забављача свих времена”, 15 Греми награда, 26 америчких музичких награда, 13 бр. један синглова, и процењена продаја од преко 750 милиона албума широм света. Био је истакнут филантроп и хуманитарац који је зарадио и донирао милионе долара подржавши 39 акција и основавши своју фондацију.\nЏексонов приватни живот је изазивао контроверзе годинама. Промена његове појаве се примећивала од краја 1970-их и почетком 1980-их, са променама облика његовог носа и боје његове коже које су резултовале широко медијско извештавање. Године 1993. окривљен је за сексуално злостављање детета иако није био оптужен. Два пута се женио, прво 1994. а затим и 1996, постајући отац троје деце. Једно дете је родила сурогат мајка. Године 2005. је званично оптужен за малтретирање детета и затим поново ослобођен оптужби. Док се спремао за своју последњу концертну турнеју 2009, педесетогодишњи Џексон је преминуо услед предозирања лековима за успављивање и смирење. Његова комеморација је приказивана уживо широм света и посматрало ју је око милијарду људи.","url":"https://sr.wikipedia.org/wiki/%D0%9C%D0%B0%D1%98%D0%BA%D0%BB_%D0%8F%D0%B5%D0%BA%D1%81%D0%BE%D0%BD","thumbnail_url":"https://upload.wikimedia.org/wikipedia/commons/thumb/0/04/Michael_Jackson_signature.svg/150px-Michael_Jackson_signature.svg.png"},{"id":"131674","type":"featured","language_code":"sr","title":"Операција хапшења Драже Михаиловића","summary":"Операција хапшења Драгољуба Драже Михаиловића, бившег начелника Врховне команде Југословенске војске у отаџбини (ЈВуО), изведена је у периоду јануар—март 1946. године, а сам чин хапшења одиграо се у ноћи 12/13. марта 1946. у селу Добрунска Ријека у околини Вишеграда. Операцију хапшења су организовали и извели припадници Одељење за заштиту народа (ОЗНА), док је потрага за Михаиловићем отпочела још маја 1945, након слома његових снага на Зеленгори.\n\nВест о хапшењу Драже Михаиловића јавности је објављена неколико дана касније, 24. марта 1946, а након пар недеља он је изведен на јавно суђење на коме је осуђен на смрт и 17. јула исте године погубљен. Дуги низ година прича о његовом хапшењу била је обавијена велом тајне, а пошто су се у иностранству, у четничкој емиграцији, почеле јављати различите верзије Михаиловићевог хапшења, у листу „Политика” је августа 1962. објављен фељтон о његовом хапшењу у коме је изнета званична верзија, према којој је кључни фактор у хапшењу био Никола Калабић, командант Горске краљеве гарде.По званичној верзији, један агент ОЗНЕ је у јесен 1945. успео да се убаци у илегалну београдску четничку организацију и преко ње ступи у везу са четницима у ваљевском крају, а посредством њих и са Калабићем, кога је причом о пребацивању у иностранство, почетком децембра намамио у Београд, где је ухапшен. У току истраге Калабић је пристао на сарадњу са ОЗНОМ и са групом од десетак официра прерушених у четнике упутио се на терен у потрагу за Дражом Михаиловићем, који се вешто скривао у селима у околини Вишеграда. Због сталних потера, које су непрекидно вршиле јединице Корпуса народне одбране Југославије (КНОЈ), Дража је често мењао место боравка, па је „Калабићева група” имала тешкоће да успостави везу са њим, преко неповерљивих четничких јатака. Након два неуспешна изласка на терен, група је тек из трећег пута успела да успоставе везу са Будимиром Гајићем, четничким командантом из Добруна и преко њега дође до Михаиловића. Након сусрета са Калабићем и прерушеним официрима ОЗНЕ, Михаиловић је поверовао у причу о повољном стању у Србији и одлучио да крене са њима, након чега је у близини пута Добрун—Прибој, ухапшен и потом спроведен у Београд.Организацијом хапшења Драже Михаиловића руководио је лично Александар Ранковић, министар унутрашњих послова ФНРЈ, док је непосредном реализацијом руководио Слободан Пенезић Крцун, начелник ОЗНЕ за Србију, који је и сам учествовао у прве две потраге за Михаиловићем. Групом официра ОЗНЕ, у трећој потрази за Михаиловићем, када је извршено хапшење, руководио је Светолик Лазаревић Лаза, заменик начелника ОЗНЕ за Србију. Упоредо са групом, која је преобучена у четнике заједно са Калабићем, вршила тајну потрагу за Михаиловићем, јединице Народне милиције, КНОЈ-а и Југословенске армије вршиле су јавне потере за Дражом и преосталим четницима. Такође, значајан допринос акцији дала је и група оперативаца ОЗНЕ, предвођена Јовом Капичићем, која је прерушена у метеорологе, боравила у Вишеграду и околини и сакупљала информације о кретању четника на овом терену.\n\nЗванична верзија Михаиловићевог хапшења касније је у јавности поткрепљена књигом Велика игра са Дражом Михаиловићем, објављеном 1971, као и доста романтизованим филмом Клопка за генерала снимљеним исте године. Ипак највећу пажњу јавности, имала је телевизијска серија Последњи чин снимљена 1981, у којој је веома реалистично приказана званична верзија операције хапшења Драже Михаиловића, а посебну популарност код публике имао је лик Николе Калабића, кога је веома надахнуто тумачио глумац Зоран Ранкић. Такође, пажњу јавности је привукла и књига Како сам хватао Дражу Михаиловића, издата 1988, која представља раније написану исповест Слободана Крстића Уче, једног од учесника акције хапшења.Почетком 1990-их година, након увођења вишепартијског система у Србији, отпочео је процес политичке рехабилитације четничког покрета, као и самог Драже Михаиловића, доводећи у сумњу многе до тада неспорне историјске чињенице на којима је почивала југословенска послератна историографија. Након много година, тада су се у јавности у Србији и Југославији појавиле, у емиграцији раније настале, алтернативне верзије хапшења Драже Михаиловића, које су имале за циљ да оспоре званичну верзију, по којој је Калабић издао Михаиловића. Према алтернативној верзији Михаиловићевог хапшења, коју заступа истраживач четничког покрета Милослав Самарџић, оперативци ОЗНЕ су уз помоћ британских официра, који су им предали шифре, успели да преко радио-станице прате Дражу Михаиловића и лоцирају место његовог боравка. Док је сама акција хапшења изведена уз помоћ авиона, који су били преправљени да изгледају као савезнички. У један такав авион који се спустио недалеко од Вишеграда, припадници ОЗНЕ су преобучени у савезничке униформе и снабдевени савезничким пропусницама наговорили већ болесног Дражу да пође са њима у иностранство, али је уместо иностранства авион одлетео за Београд.Алтернативна верзија Михаиловићевог хапшења, оспорена је од стране појединих историчара, међу којима су и они који заступају ревизионистички поглед на период Другог светског рата у Југославији, а сама акција хапшења била је једна од тема „Комисије за откривање чињеница о извршењу смртне казне над генералом Драгољубом Дражом Михаиловићем”, формиране 2009. године. Иако ова Комисија није успела у својој намери да открије место на коме су сахрањени посмртни остаци Драже Михаиловића, чланови Комисије, међу којима су били историчари Института за савремену историју — Бојан Димитријевић и Коста Николић, имали су прилику да прегледају документа из архиве Безбедносно-информативне агенције (БИА), као и друга доступна документа везана за операцију хапшења Михаиловића, чиме су се уверили у њихову аутентичност.\n\n","url":"https://sr.wikipedia.org/wiki/%D0%9E%D0%BF%D0%B5%D1%80%D0%B0%D1%86%D0%B8%D1%98%D0%B0_%D1%85%D0%B0%D0%BF%D1%88%D0%B5%D1%9A%D0%B0_%D0%94%D1%80%D0%B0%D0%B6%D0%B5_%D0%9C%D0%B8%D1%85%D0%B0%D0%B8%D0%BB%D0%BE%D0%B2%D0%B8%D1%9B%D0%B0","thumbnail_url":"https://upload.wikimedia.org/wikipedia/commons/thumb/7/72/Draza_Mihailovic%2C1943.jpg/150px-Draza_Mihailovic%2C1943.jpg"},{"id":"133439","type":"featured","language_code":"sr","title":"Дон Кихот","summary":"Дон Кихот или Дон Кихоте (шп. Don Quijote) је једно од ремек-дела шпанске и светске књижевности, аутора Мигела де Сервантеса. Једна је од највише објављиваних и најпревођенијих књига на свету. Сматра се каменом темељцем западноевропске књижевности и једним од најбољих објављених дела фикције свих времена, као и најважнијим делом шпанског Златног века (шп. Siglo de Oro).","url":"https://sr.wikipedia.org/wiki/%D0%94%D0%BE%D0%BD_%D0%9A%D0%B8%D1%85%D0%BE%D1%82","thumbnail_url":"https://upload.wikimedia.org/wikipedia/commons/thumb/0/08/Miguel_de_Cervantes_%281605%29_El_ingenioso_hidalgo_Don_Quixote_de_la_Mancha.png/150px-Miguel_de_Cervantes_%281605%29_El_ingenioso_hidalgo_Don_Quixote_de_la_Mancha.png"},{"id":"1334832","type":"featured","language_code":"sr","title":"Том Брејди","summary":"Томас Едвард Патрик Брејди млађи (енгл. Thomas Edward Patrick Brady Jr.; Сан Матео, 3. август 1977) бивши је амерички професионални играч америчког фудбала који је играо на позицији квотербека. Првих 20 година провео је у Њу Ингланд патриотсима, гдје је био главни играч у најбољем периоду клуба, од 2001. до 2019, када су шест пута освојили титулу првака НФЛ лиге, девет пута титулу првака конференције и 17 пута титулу првака дивизије, након чега је прешао у Тампа Беј баканирсе, са којима је освојио, рекордну, седму титулу. Сматра се најбољим квотербеком и играчем америчкога фудбала свих времена. Пет пута је био МВП Супербоула, три пута МВП лиге и два пута офанзивни играч лиге. Рекордер је по броју побједа у каријери, као и по броју постигнутих тачдауна.\nНакон што је играо на колеџу за Мичиген, изабран је као 199 пик укупно на драфту 2000, у шестој рунди, од стране Њу Ингланда, чиме је стекао репутацију највеће крађе на драфту у НФЛ-у. У другој сезони, постао је стартни квотербек, а Њу Ингланд је освојио прву титулу у Супербоулу. Као главни стартер тима током 18 сезона, предводио је тим до 17 титула првака дивизије (укључујући 11 заредом, од 2009. до 2019), 13 титула првака конференције (укључујући осам заредом, од 2011. до 2018), као и до девет наступа и шест титула у Супербоулу, што је рекорд за неког играча у лиги, а такође, Њу Ингланд се, са шест титула, изједначио на првом мјесту са Питсбург стилерсима. Године 2020. прешао је у Тампа Беј баканирсе, са којима је освојио седму титулу у Супербоулу.\nРекордер је по броју јарди након додавања, тачдауна након додавања и по броју утакмица које је стартовао; такође, један је од пет играча који су учествовали по рекордних, 14 пута, на Ол-стар мечу — Про боулу, заједно са Пејтоном Менингом, Тонијем Гонзалесом, Брусом Метјузом и Мерлином Олсеном. Квотербек је са највише побједа у каријери, највише побједа у регуларном дијелу НФЛ лиге, највише побједа у плеј офу; рекордер је са највише МВП награда у Супербоулу, а једини је играч који је добио МВП награду са два различита тима и једини је играч који је освојио Супербоул у три различите деценије. Са 40 година, постао је најстарији играч који је добио МВП награду, за најкориснијег играча НФЛ лиге, а са 43 године, постао је најстарији играч који је добио МВП награду у Супербоулу, као и најстарији стартни квотербек који је освојио Супербоул. Једини је квотербек који је проглашен у идеални тим НФЛ лиге у двије различите деценије: 2000-2009 и 2010—2019, а такође, сврстан је у идеални тим НФЛ лиге свих времена 2019, поводом стогодишњице лиге.\nТом Брејди је у фебруару 2022. године објавио да се повлачи из професионалног играња америчког фудбала након 22 године проведене у НФЛ-у.","url":"https://sr.wikipedia.org/wiki/%D0%A2%D0%BE%D0%BC_%D0%91%D1%80%D0%B5%D1%98%D0%B4%D0%B8","thumbnail_url":"https://upload.wikimedia.org/wikipedia/commons/thumb/b/bc/NFL_2020_-_Playoffs_-_Washington_vs._Buccaneers_223_%2850833097576%29.jpg/150px-NFL_2020_-_Playoffs_-_Washington_vs._Buccaneers_223_%2850833097576%29.jpg"},{"id":"1363002","type":"featured","language_code":"sr","title":"Бошин рат","summary":"Бошин рат (јап. 戊辰 [Boshin Sensō]), познат и као Јапанска револуција, био је грађански рат у Јапану током 1868. и 1869. године у којем су се сукобиле снаге Токугава шогуната и побуњених области који су тражили поновно враћање царске власти.\nСам зачетак рата огледа се у незадовољству многих племића и младих самураја према политици коју је шогунат водио према странцима. Јапан је дуго био затворен за странце услед изолационе „сакоку“ политике које је донета пре 220 година. Када је адмирал Метју Пери дошао у Јапан и наредио поновно отварање граница под претњом силе, шогунат је на претњу одговорио потписивањем разних мировних споразума често и на штету самог Јапана. Имајући у виду скорашњу смрт владајућег шогуна Токугаве Ијесаде (шогун је поред цара био де факто владар Јапана) и технолошку предност развијенијег Запада, власт није имала превише избора којим би могла прибећи. Потписавши споразуме показали су се као слаба влада подлежна западним утицајима што је проузроковало напредовање соно џои покрета, побуне и напослетку избијање Бошин рата. Захваљујући алијанси самураја западних области, првенствено Сацуме, Чошу и Тосе уз подршку царске власти и цара Меиџија, Токугава Јошинобу, тадашњи шогун, свестан своје ситуације је абдицирао у корист цара. Јошинобу се надао да ће на тај начин клан Токугава опстати и наставити да учествује у будућим политичким одлукама као део нове владе, па је одлучио да мирно преда власт и повуче се из града.\nАли побуњенички кланови, који су званично постали део царских војних снага, нису желеле клан Токугава у новој влади, па су на све начине покушавали да склоне Јошинобуа из власти. Када је цар скинуо све повластице и поседе које је бивши шогун имао, Јошинобу је уложио жалбу двору. За то време царска војска се окупљала око двора и спречавала снаге бившег шогуната да продру до њега што ће резултовати сукобом који ће прерасти у грађански рат, касније назван Бошин рат. Царска војска је била технолошки модернија и боље опремљена уз ватрено оружје и западну тактику па се Јошинобу, увидевши неминован пораз, лично предао непријатељској војсци. Људи који су му остали лојални наставили су своје борбе прво на северу острва Хоншу, а после и на Хокаиду, где су основали своју посебну државу Републику Езо. Након пораза у бици за Хакодате која је била последње упориште шогунових снага, цар је преузео власт у целом Јапану обележавајући крај Бошин рата његовом победом што доводи до Меиџи обнове и новог периода. \nТоком сукоба мобилисано је око 120.000 људи, а око 3.500 је убијено. На крају је победничка страна одбацила идеје соно џои покрета који је заговарао оштрије односе према странцима и окренуо се модернизацији и потписивању нових, поштенијих уговора са западним државама. Захваљујући истакнутом лидеру царске фракције, Саигу Такаморију, Токугавини лојалисти су временом добили опроштење, па су им касније додељене одређене позиције у новој Меиџи држави. \nБошин рат је показао какву војну надмоћ може имати једна страна која поседује модерну технологију и савремено оружје. Јапанци су се овим ратом окренули напретку и технолошком развоју, изборили су се за неутралност и независност као државе, одбацили су слободну трговину и развили привреду, збацили феудализам и развили модерну царевину. Бошин рат је током времена идеализован, попримивши одлике романтизоване револуције без великих губитака што није било сасвим тачно. Велики број жртава се могао избећи али због јаког национализма, самурајског бушида и завршетка једне велике културолошке улоге и дугогодишњег система то се није могло променити. Након завршетка рата почиње ново модерно поглавље ове земље, један нови период и потпуно нов систем владавине.","url":"https://sr.wikipedia.org/wiki/%D0%91%D0%BE%D1%88%D0%B8%D0%BD_%D1%80%D0%B0%D1%82","thumbnail_url":"https://upload.wikimedia.org/wikipedia/commons/thumb/5/5c/Satsuma-samurai-during-boshin-war-period.jpg/150px-Satsuma-samurai-during-boshin-war-period.jpg"},{"id":"136936","type":"featured","language_code":"sr","title":"Хиспанија","summary":"Хиспанија (лат. Hispania) је име које су Римљани дали Иберијском полуострву. Римско освајање је потрајало пуна два века и били је испуњено крвавим биткама и суровим епизододама као и жилавим отпором аутохтоног становништва, са неким примерима херојства као што је Нуманcија, који ће остати упамћени у историји и опевани од стране самих Римљана. Међутим, кад су Римљани коначно успели да потчине непокорне становнике Хиспаније, процес романизације се овијао мање више без проблема, јер колико је Рим допринео развоју Хиспаније, исто толико је и сама Хиспанија допринела Риму својим природним богатствима и људима. Римска владавина ће оставити неизбрисив траг, како у култури тако и у обичајима, а посебно језику будућих држава које ће се појавити на Иберијском полуострву.","url":"https://sr.wikipedia.org/wiki/%D0%A5%D0%B8%D1%81%D0%BF%D0%B0%D0%BD%D0%B8%D1%98%D0%B0","thumbnail_url":null},{"id":"1376011","type":"featured","language_code":"sr","title":"Америчка буљина","summary":"Америчка буљина (лат. Bubo virginianus) врста је сове из породице правих сова која настањује просторе Северне и Јужне Америке. Још једно име ове сове је \"Велика рогата сова\". То је изузетно прилагодљива птица са великом распрострањеношћу и најраспрострањенија је права сова у Америци. Њена исхрана се првенствено састоји од зечева, мишева, пацова и волухарица, иако слободно лови сваку животињу коју може да савлада, пре свега друге глодаре и ситне сисаре, али и веће сисаре, разне птице, гмизавце, водоземце и бескичмењаке. У орнитолошким студијама, америчка буљина често се пореди са обичном буљином (лат. Bubo bubo), блиско сродном врстом која — упркос томе што је већа — заузима исту еколошку нишу у Евроазији, али и врстом Buteo jamaicensis, са којом често дели исто станиште, плен и навике гнежђења. Америчка буљина је једна од птица које се најраније гнезде, полажући јаја обично недељама или чак месецима пре других птица грабљивица.","url":"https://sr.wikipedia.org/wiki/%D0%90%D0%BC%D0%B5%D1%80%D0%B8%D1%87%D0%BA%D0%B0_%D0%B1%D1%83%D1%99%D0%B8%D0%BD%D0%B0","thumbnail_url":"https://upload.wikimedia.org/wikipedia/commons/thumb/2/23/Bubo_virginianus_06.jpg/150px-Bubo_virginianus_06.jpg"},{"id":"13807","type":"featured","language_code":"sr","title":"Живојин Мишић","summary":"Живојин Мишић (Струганик, код Мионице, 7/19. јул 1855 — Београд, 20. јануар 1921) био је српски и југословенски војвода (фелдмаршал).\nНа самом почетку своје четрдесетогодишње службе, био је учесник српско-турских ратова (1876—1878), као питомац-наредник, касније потпоручник. У тим ратовима стекао је прва ратна искуства. Поред четворогодишње Артиљеријске школе завршио је Аустро-Угарску школу гађања у Бруку на Лајти и двогодишњу припрему за генералштабну струку. Такође је учествовао и у краткотрајном Српско-бугарском рату 1885. године. Пуних шест година поред редовних дужности предавао је стратегију на Војној академији. Након Мајског преврата био је приморан да се пензионише у чину генералштабног пуковника, пошто је сматран превише блиским свргнутој династији Обреновића, али је реактивиран 1909. године, током анексионе кризе на лични захтев начелника Врховне команде генерала Радомира Путника, који га је учинио својим помоћником. Мишић је помогао генералу Путнику да састави српски ратни план у евентуалном рату са Аустроугарском.\nИ у Балканским ратовима Мишић је такође био помоћник начелника штаба Врховне команде, генерала Путника, и био је његова десна рука. Непосредно је сарађивао на планирању и руковођењу операцијама против турске Вардарске армије, због чега је после Кумановске битке унапређен у чин генерала. Посебно се истакао правилном проценом ситуације првога дана битке на Брегалници, када је српска Врховна команда у Скопљу разматрала питање на којој линији ће примити одсудну битку. Усвајање његовог предлога имало је пресудан утицај на даљи ток и коначан исход одлучујуће битке Другог балканског рата. По завршетку овог рата, Мишић је по други пут пензионисан на исти начин заслугом официра припадника Црне руке.\nМеђутим, пред само избијање Првог светског рата, опет је био реактивиран и постављен за помоћника начелника штаба Врховне команде. Током Колубарске битке, генералу Мишићу је предата команда над Првом армијом, која је тада била у врло тешкој ситуацији. Највише захваљујући његовим личним напорима и знању, Прва армија се од јединице у расулу претворила у формацију способну за борбу. Мишић је инсистирао на дубљем повлачењу, скраћењу фронта целе српске војске, којим би се осталим армијама дало времена за одмор, попуну залиха и снабдевање. То његово коцкање се исплатило пошто је аустроугарска војска превише раширила своје линије, па је тешко поражена у потоњем српском контранападу. За заслуге и извојевану победу, Мишић је 4. децембра 1914. године унапређен у чин војводе (фелдмаршала).\nНакон новог здруженог напада немачке, аустроугарске и бугарске војске на Србију у октобру 1915. године, када се српска војска повукла на Косово, Мишић је предложио да се изврши контранапад. Овај предлог су одбили остали заповедници армија на састанку у Пећи и уследило је повлачење. Након овога предао је команду армије и отишао на лечење у Француску. Средином 1916. године поново је постављен за команданта Прве армије која је зауставила и натерала на повлачење бугарску војску и у бици код Гоничева ослободила Битољ. Пред крај рата у јуну 1918. године заменио је формацијско место са генералом Бојовићем и постављен је за начелника штаба Врховне команде. Командовао је српском војском приликом пробоја Солунског фронта у септембру исте године, и за два и по месеца је ослобођена Краљевина Србија. Енглески краљ Џорџ V наградио га је титулом енглеског витеза бакалауреја. Као најзнаменитији војсковођа Првог светског рата и српске ратне историје, од свог народа сматран је за легенду.\n\n","url":"https://sr.wikipedia.org/wiki/%D0%96%D0%B8%D0%B2%D0%BE%D1%98%D0%B8%D0%BD_%D0%9C%D0%B8%D1%88%D0%B8%D1%9B","thumbnail_url":"https://upload.wikimedia.org/wikipedia/sr/thumb/f/fe/%D0%92%D0%BE%D1%98%D0%B2%D0%BE%D0%B4%D0%B0_%D0%96%D0%B8%D0%B2%D0%BE%D1%98%D0%B8%D0%BD_%D0%9C%D0%B8%D1%88%D0%B8%D1%9B.jpg/150px-%D0%92%D0%BE%D1%98%D0%B2%D0%BE%D0%B4%D0%B0_%D0%96%D0%B8%D0%B2%D0%BE%D1%98%D0%B8%D0%BD_%D0%9C%D0%B8%D1%88%D0%B8%D1%9B.jpg"},{"id":"1389989","type":"featured","language_code":"sr","title":"Горња Река","summary":"Горња Река (мкд. Горна Река; алб. Reka e Epërme) географски је и етнографски подрегион ширег региона Реке, на западу Северне Македоније, укључујући и насеља у северозападном делу општине Маврово и Ростуша и општине Гостивар. Овај регион је дом како муслиманског, тако и православног становништва албанског говорног подручја који себе сматрају Македонцима, са неколико значајних изузетака у прошлости, а и у скорије време.Горња Река је алпски планински и робустан регион са планинским пашњацима и говедима. У савремено доба, највеће насељено место је село Врбјани. Овај регион представља изоловану и неразвијену област са ограниченим комуникационим везама, при чему приступ и путовања постају тешки током снежних зимских месеци.Током историје, становници овог региона бавили су се углавном пољопривредом, а један део становништва се и данас бави пољопривредом. Горња Река је у прошлости пролазила кроз процесе депопулације због сезонских и/или сталних миграција у оближњим подручјима, али и у иностранству у потрази за послом и бољим животним стандардом. Током 14. века Горња Река је била у саставу Душановог царства, а његовим распадом 1371. године припала је држави српског краља Марка, којим је владала породица Мрњавчевић, до 1395. године, када је ову територију освојио Бајазит I, султан Османског царства, под чијом влашћу је остала до Балканских ратова 1912—1913. године. После тога је постала део Краљевине Србије, Краљевине Југославије, Социјалистичке Федеративне Републике Југославије, и на крају део Северне Македоније.","url":"https://sr.wikipedia.org/wiki/%D0%93%D0%BE%D1%80%D1%9A%D0%B0_%D0%A0%D0%B5%D0%BA%D0%B0","thumbnail_url":"https://upload.wikimedia.org/wikipedia/commons/thumb/a/ae/%D0%93%D0%BE%D1%80%D0%BD%D0%B0_%D0%A0%D0%B5%D0%BA%D0%B0.svg/150px-%D0%93%D0%BE%D1%80%D0%BD%D0%B0_%D0%A0%D0%B5%D0%BA%D0%B0.svg.png"},{"id":"13915","type":"featured","language_code":"sr","title":"Песма Евровизије","summary":"Избор за Песму Евровизије (енгл. Eurovision Song Contest, франц. Concours Eurovision de la Chanson), први пут одржан 1956. године, годишњи је фестивал забавне музике такмичарског карактера са великим бројем земаља обухваћеним телевизијским и радио преносом, у којем учествују извођачи из бројних земаља чији су национални телевизијски емитери активни чланови Европске радиодифузне уније.\nСвака национална телевизија-учесник такмичења бира (националним избором отвореног или затвореног типа, интерним избором или другачије) песму која се као представник своје земље изводи уживо у директном телевизијском преносу и затим додељује поене по њима најбољим песмама, чијим се сабирањем одређује победник такмичења.\nИме фестивала везано је за телевизијску дистрибутивну мрежу Евровизија (назив под којим се данас најчешће подразумева сама Песма Евровизије) Европске уније за радиодифузију која покрива потенцијалних милијарду гледалаца. Песма Евровизије је један од телевизијских програма са најдужом традицијом у свету, као и најгледанији не-спортски програм на свету, чије се процене гледаности широм света процењују на око 200 милиона. Осим у Европи, овај програм је путем радија и телевизије преношен и у земљама на свим другим насељеним континентима. Први пут је 2015. године шоу преношен уживо путем YouTube канала, снимак такмичења 2019. се приказује на стриминг сервису Netflix, a снимци такмичења 2021. и 2022. на стриминг сервису Peacock. Песма Евровизије је 2015. године ушла у Гинисову књигу рекорда као годишњи такмичарски телевизијски програм који се најдуже емитује. Такмичење је одржано сваке године од 1956. године, осим 2020. године када је такмичење отказано због пандемије вируса корона.\nТакмичење је традиционално познато по лагано оркестрираној певљивој поп музици, раније шлагерима, а у последњем периоду по електропоп и денс поп нумерама. Међутим, на Песми Евровизије је изведен и велики број песама најразноврснијих жанрова на више од 50 различитих језика. У периоду такмичења након почетка 21. века међу најбоље пласираним песама су се налазили поджанрови поп музике (снажне баладе, електронска денс музика, диско, поп-опера, синт поп, дабстеп, шансона), етно и традиционална музика, R&B и други жанрови проистекли из блуза (џез, соул, госпел, ска), рокенрол (хард рок, алтернативни рок, хеви метал, фолк рок), кантри, хип хоп и инди. Осим такмичарског дела, део фестивала су традиционално и музичко-визуелни ревијални програм са специјалним гостима који чине међународно познате личности, не само из света музике.\nНајвећи број победа на такмичењу, седам, је остварила Ирска, укључујући две победе Џонија Логана као извођача и једне као аутора. Највеће успехе на међународној музичкој сцени након победе су остварили ABBA и Селин Дион, док су интернационалне хитове имали и Тото Кутуњо, Франс Гал, Katrina and the Waves, Вики Леандрос и Måneskin. Само учешће је било једно од почетних фаза запажених музичких каријера извођача као што су Хулио Иглесијас, Оливија Њутон Џон, Доменико Модуњо, Нана Мускури, Клиф Ричард и The Shadows, Лара Фабијан, Здравко Чолић и t.A.T.u., а наступ у ревијалном програму прво јавно појављивање трупе Риверденс.","url":"https://sr.wikipedia.org/wiki/%D0%9F%D0%B5%D1%81%D0%BC%D0%B0_%D0%95%D0%B2%D1%80%D0%BE%D0%B2%D0%B8%D0%B7%D0%B8%D1%98%D0%B5","thumbnail_url":null},{"id":"1393988","type":"featured","language_code":"sr","title":"L.A. Noire","summary":"L.A. Noire (IPA: /ˈnwɑːr/; ч. „ел-еј ноар”) неоноарска је детективска акцијско-авантуристичка видео-игра коју је развио Тим бондај и издао Рокстар гејмс. Првобитно је објављена за платформе PlayStation 3 и Xbox 360, 17. маја 2011. године; верзија за Windows изашла је касније, 8. новембра 2011. године. L.A. Noire је игра смештена у Лос Анђелес године 1947, а играча — који контролише полицајца односно детектива Полиције Лос Анђелеса (LAPD) — изазива да реши низ случајева широм пет управа полиције Града анђела. Играчи морају истраживати преступе закона тражећи доказе на месту злочина, а потом пратећи трагове и испитујући осумњичене решити случај; успех играча у овим активностима утиче на ток истраге, а самим тим и коначни успех за који се добија оцена (од једне до пет звездица).\nИгра се у великој мери ослања на својства и естетске елементе филм ноара (стилистички црно-бели филмови који су постали популарни четрдесетих и педесетих година 20. века и који деле сличан визуелни стил и тему, укључујући криминал и моралну недоумицу), а инспирацију за случајеве које играч решава добија и из случајева криминала из стварног живота — засновано на ономе што су медији Лос Анђелеса објављивали 1947. године. Игра користи карактеристичну палету боја, а како би се у потпуности испоштовао назив односно филмски ноар доступна је опција да се игра у црно-белом окружењу. Различити и веома бројни елементи радње односе се на главне теме детективских и мафијашких прича; најбољи примери су филмови Голи град (енгл. The Naked City), Кинеска четврт (енгл. Chinatown), Недодирљиви (енгл. The Untouchables), Црна Далија (енгл. The Black Dahlia) и Поверљиво из Ел-Еја (енгл. L.A. Confidential).\nL.A. Noire је препознатљив по коришћењу Депт аналисисове новоразвијене технологије „Мошонскен” (енгл. MotionScan), где се глумци који играју ликове у игри са 32 камере снимају из различитих смерова како би се ухватили изрази лица те други покрети тела из сваког угла и тако постигла што већа реалистичност. Технологија се користи као главно средство које омогућава спровођење успешног испитивања/саслушавања сведока, зато што играчи морају обратити пажњу на реакције осумњичених после постављеног питања да би одредили да ли говоре истину, не говоре довољно или пак лажу. L.A. Noire је била прва видео-игра представљена на Филмском фестивалу „Трајбека” (енгл. Tribeca Film Festival). Након издавања, игра је добила велико признање за напретке у приповедању и технологији анимације лица. До фебруара 2012. године, и рачунарска и конзолска верзија достигла је укупну испоруку од скоро 5 милиона копија.","url":"https://sr.wikipedia.org/wiki/L.A._Noire","thumbnail_url":null},{"id":"140066","type":"featured","language_code":"sr","title":"Небојша Глоговац","summary":"Небојша Глоговац (Требиње, 30. август 1969 — Београд, 9. фебруар 2018) био је српски филмски, телевизијски и позоришни глумац.Био је члан Дечје драмске групе Радио-телевизије Србије, а глумачку каријеру започео је у Атељеу младих у Панчеву. Године 1996. добио је стипендију од Југословенског драмског позоришта и улогу у представи Велика пљачка, у режији Дејана Мијача на сцени Атељеа 212. Када је био дете појавио се у телевизијској серији Приче из Непричаве, 1981. године. Прву филмску улогу остварио је 1993. године у краткометражном филму Реквијем за један сан у главној улози, а након тога исте године у драми Рај Петра Зеца, где је такође био један од главних глумаца. Након што је скренуо пажњу на свој таленат, добио је улогу у филму редитеља Горчина Стојановића, Убиство с предумишљајем (1995).Играо је главне улоге у остварењима Убиство с предумишљајем, Буре барута, Небеска удица, Кад порастем бићу Кенгур, Клопка, Хадерсфилд, Жена са сломљеним носем, Бранио сам Младу Босну, Кругови, Равна гора и Устав Републике Хрватске. Вишеструко је награђиван за улоге у позоришту и на филму, а издвајају се Стеријина награда, Цар Константин у Нишу и Златна арена у Пули за најбољу мушку улогу.\nПреминуо је после кратке и тешке болести, у Институту за онкологију и радиологију Србије у Београду, 9. фебруара 2018. године.","url":"https://sr.wikipedia.org/wiki/%D0%9D%D0%B5%D0%B1%D0%BE%D1%98%D1%88%D0%B0_%D0%93%D0%BB%D0%BE%D0%B3%D0%BE%D0%B2%D0%B0%D1%86","thumbnail_url":"https://upload.wikimedia.org/wikipedia/commons/thumb/5/55/%D0%9D%D0%B5%D0%B1%D0%BE%D1%98%D1%88%D0%B0_%D0%93%D0%BB%D0%BE%D0%B3%D0%BE%D0%B2%D0%B0%D1%86_%D0%A5%D0%B0%D0%B4%D0%B5%D1%80%D1%81%D1%84%D0%B8%D0%BB%D0%B4_%282%29.jpg/150px-%D0%9D%D0%B5%D0%B1%D0%BE%D1%98%D1%88%D0%B0_%D0%93%D0%BB%D0%BE%D0%B3%D0%BE%D0%B2%D0%B0%D1%86_%D0%A5%D0%B0%D0%B4%D0%B5%D1%80%D1%81%D1%84%D0%B8%D0%BB%D0%B4_%282%29.jpg"},{"id":"1403830","type":"featured","language_code":"sr","title":"Северни ћук","summary":"Северни ћук (лат. Aegolius acadicus) врста је сове из породице правих сова која насељава већи део Северне Америке, укључујући југоисточну Аљаску, јужну Канаду, већи део Сједињених Држава и централне планине Мексика. Ова птица живи у шупљинама дрвећа и старим гнездима направљеним од стране других малих грабљивица. Неки припадници врсте су станарице, док други могу да мигрирају на југ током зиме или да се спуштају са већих висина.\nЈедна је од најлакших сова у Северној Америци са просечном тежином од око 75 грама код мужјака и 100 грама код женке, док је висока око 20 центиметара. Нема ушне праменове, а фацијални диск је карактеристичан по белој шари у облику слова Y. Горњи део тела је пругаст и браон, а леђа, крила и реп су бело истачкани. До данас је забележено најмање 11 различитих вокализација, од којих се неке могу често чути, док друге северни ћук испушта само у посебним приликама, приликом дозивања женке и удварања, доношења хране или одбране од непријатеља. Најчешћи облик дозивања преставља такозвано стандардно оглашавање — монотону серију звиждука са константном висином који се могу чути на удаљености до 300 метара и које се може описати као „туут” или „ту-ту-ту” звук, а које испушта готово искључиво мужјак. Са друге стране, женка најчешће оглашава „тссст” дозивом и то током прекопулаторног дуета са мужјаком, као и када јој мужјак доноси храну у гнездо.\nИако постоји више географских варијација, данас су званично признате две подврсте северног ћука — номинална Aegolius acadicus acadicus, која се појављује широм целог ареала, и немиграторна Aegolius acadicus brooksi, која је ендемска врста Острва Краљице Шарлот. Физичке разлике између ове две подврсте нису велике — номинална подврста је већа, има краћи реп и светлија је, а бели доњи делови тела и тачке на летном перју номиналне подврсте су код brooksi ублажене и не тако истакнуте.\nУглавном се храни малим животињама, претежно сисарима, а највећи део исхране ове врсте чине мишеви, волухарице, ровчице и веверице. Што се тиче осталих животиња, може се, углавном током зиме, хранити птицама — најчешће ласте, врапци, двобојна сеница и златоглави краљић, али и бескичмењацима — тврдокрилцима и правокрилцима, док се у приобалним подручјима на менију могу наћи и амфиподе, изоподе, паукови, ракови и жабе.","url":"https://sr.wikipedia.org/wiki/%D0%A1%D0%B5%D0%B2%D0%B5%D1%80%D0%BD%D0%B8_%D1%9B%D1%83%D0%BA","thumbnail_url":"https://upload.wikimedia.org/wikipedia/commons/thumb/b/b6/Northern_Saw-whet_Owl%2C_Reifel_BC_1.jpg/150px-Northern_Saw-whet_Owl%2C_Reifel_BC_1.jpg"},{"id":"1408273","type":"featured","language_code":"sr","title":"The Supremes","summary":"Супримс (енгл. the Supremes, IPA: /ði ˌsuːˈpɹiːmz/) била је америчка дјевојачка пјевачка група и главни клијент Мотаун рекордса током 1960-их. Основана као Прајметс (енгл. the Primettes, IPA: /ði ˈpɹaɪ̯m.ɛts/) у Детроиту (Мичиген, САД) године 1959, група Супримс је била комерцијално најуспјешнија од свих у Мотауну, а до дан-данас је остала најуспјешнија америчка вокална група, са 12 синглова на првој позицији на листи Billboard Hot 100. Већину ових хитова написао је и продуцирао Мотаунов главни тим за писање пјесама и њихову продукцију, Холанд—Дожер—Холанд. На свом врхунцу средином 1960-их, пјевачице Супримса су биле ривалке Битлсима по свјетској популарности, а тврди се и да је њихов успјех омогућио мејнстрим каријеру за будуће афричкоамеричке ритам и блуз и соул музичаре.Чланице-оснивачице Флоренс Балард, Мери Вилсон, Дајана Рос и Бети Макглоун, све становнице јавног стамбеног насеља „Брустер—Даглас” у Детроиту, формирале су Прајметс као сестринску групу Прајмсима (са Полом Вилијамсом и Едијем Кендриксом, који су касније промијенили име у Темптејшонси). Барбара Мартин је замијенила Макглоунову 1960, а група је сљедеће године као Супримс потписала уговор са Мотауном. Мартинова је напустила групу почетком 1962. године, а Росова, Балардова и Вилсонова су наставиле да пјевају као трио.\nТоком средине 1960-их, Супримс је остварио мејнстрим успјех са Росовом као фронтменком групе. Предсједник Мотауна Бери Горди мл. је 1967. године преименовао групу у Дајана Рос и Супримс (енгл. Diana Ross & the Supremes, IPA: /daɪˈænə ɹɔs ɛn ði ˌsuːˈpɹiːmz/), а Балардову замијенио са Синди Бердсонг. Росова је 1970. године напустила састав како би започела соло каријеру, а замијенила ју је Џин Терел, у моменту када се име групе враћа на првобитно Супримс. Након 1972. године, постава се мијењала нешто чешће; Линда Лоренс, Шери Пејн и Сузеј Грин постају чланице бенда током средине 1970-их. Група се расформирала 1977. године, након 18 година постојања.","url":"https://sr.wikipedia.org/wiki/The_Supremes","thumbnail_url":"https://upload.wikimedia.org/wikipedia/commons/thumb/c/c7/The_Supremes_1966.JPG/150px-The_Supremes_1966.JPG"},{"id":"1416837","type":"featured","language_code":"sr","title":"Зелда Фицџералд","summary":"Зелда Фицџералд (енгл. Zelda Fitzgerald), рођена Сејр (енгл. Zelda Sayre; Монтгомери, 24. јул 1900 — Ешвил, 10. март 1948) била је америчка књижевница и супруга америчког писца Ф. Скота Фицџералда, на чије је стваралаштво снажно утицала.\nРођена је у главном граду Алабаме Монтгомерију, била је позната по својој лепоти и ведром духу, а њен супруг ју је прогласио првом америчком флаперком. Скот и она постали су симбол доба џеза, што су и до данас остали. Тренутни успех Скотовог првог романа Ова страна раја (1920) увео их је у високо друштво, али је њихов брак мучило неумерено опијање, издаја и жестоке оптужбе. Ернест Хемингвеј, кога Зелда није волела, кривио је њу због смањења бројности Скотових књижевних дела, иако је она била жртва супругове доминације. Након што јој је дијагностикована шизофренија, она је већину времена проводила у специјалистичким клиникама и супружници су живели одвојено када је Скот изненада умро 1940. године. Зелда је умрла касније, током пожара у болници у граду Ешвилу у Северној Каролини.\nНедавни писци и научници приказивали су Зелду као креативни таленат који је игнорисан у патријархалном друштву. Биографија из 1970. чији је аутор Ненси Милфорд, ушао је у ужи избор за Пулицерову награду. Године 1992, Зелда је постхумно примљена у Алабамину кућу славних жена.","url":"https://sr.wikipedia.org/wiki/%D0%97%D0%B5%D0%BB%D0%B4%D0%B0_%D0%A4%D0%B8%D1%86%D1%9F%D0%B5%D1%80%D0%B0%D0%BB%D0%B4","thumbnail_url":"https://upload.wikimedia.org/wikipedia/commons/thumb/2/23/Zelda_Fitzgerald_portrait.jpg/150px-Zelda_Fitzgerald_portrait.jpg"},{"id":"14260","type":"featured","language_code":"sr","title":"Канада","summary":"Канада (енгл.  Canada, франц.  Canada) федерална је парламентарна уставна монархија на северном делу Северне Америке. То је заједница десет покрајина и три територије које се протежу од Атлантског до Тихог океана и на северу према Северном леденом океану, покривајући око 9,98 милиона km², што Канаду чини другом највећом земљом на свету по укупној површини и другом земљом по површини копна. На југу Канада се граничи са САД, а њихова граница је најдужа граница две државе на свету.Већи део земље има хладну или јако хладну зимску климу, али су јужна подручја топла током лета. Канада је ретко насељена земља, највећим делом копнене територије преовлађују шуме и тундре, као и Стеновите планине. Земља је високо урбанизована, 82% од преко 35 милиона становника живи у већим или средњим градовима, од којих се многи налазе у близини јужне границе. Главни град државе је Отава, а највеће метрополитске области су Торонто, Монтреал и Ванкувер.\nТериторију данашње Канаде су, пре европске колонизације, већ неколико хиљада година насељавали бројни аутохтони народи. Почевши од краја 16. века, успостављане су британске и француске колоније, а прва је била колонија Канада коју је Француска успоставила 1533. године. Као последица разних оружаних сукоба, Британска Сјеверна Америка је стицала и губила територије, све до краја 18. века када је контролисала већину онога што је данас Канада. Дана 1. јула 1867. године, колоније тадашње Канаде, Њу Брансвик и Нова Шкотска су се ујединиле како би формирале полуаутономни федерални Доминион под именом Канада. Након овога уследило је окупљање нових покрајина и територија у састав Доминиона, да би данас тај број износио: десет покрајина и три територије, које чине савремену Канаду. Године 1931, Канада је постигла скоро потпуну независност Вестминстерским статутом 1931, изузев моћи измене свог устава. Са Актом о Канади из 1982. године, Канада је преузела и то овлашћење (као закључак Партијације).\nКраљ Чарлс III је шеф државе. Држава је службено двојезична на федералном нивоу. Једна је од етнички најразноврснијих и мултикултуралних земаља, што је последица велике имиграције из многих других делова света. Њена напредна привреда је десета по величини на свету, ослањајући се углавном на своје богате природне ресурсе и добро развијене међународне трговинске мреже. Дуга и сложена веза Канаде са Сједињеним Америчким Државама, значајно је утицала на њену привреду и културу.\nКанада је развијена земља и налази се на петнаестом месту по највишем номиналном приходу по глави становника на светском нивоу, као и десето место на Индексу хуманог развоја. Налази се у самом врху према међународним мерењима транспарентности власти, грађанских слобода, квалитета живота, економске слободе и образовања. Канада је крунска земља Комонвелта нација. Чланица је Франкофоније, као и неколико главних међународних и међувладиних институција или групација, укључујући Организацију уједињених нација, НАТО, Групе 7 (бивше Г8), Групе 10, Групе 20, Северноамеричког споразума о слободној трговини и форума Азијско-пацифичке економске сарадње.","url":"https://sr.wikipedia.org/wiki/%D0%9A%D0%B0%D0%BD%D0%B0%D0%B4%D0%B0","thumbnail_url":"https://upload.wikimedia.org/wikipedia/commons/thumb/c/cf/Flag_of_Canada.svg/150px-Flag_of_Canada.svg.png"},{"id":"142677","type":"featured","language_code":"sr","title":"Ђиро д’Италија","summary":"Ђиро д’Италија (итал. Giro d'Italia) етапна је бициклистичка трка, једна од три гранд тур трке; сматра се другом најпрестижнијом трком у свету, након Тур де Франса. Обично се одржава у мају, у Италији, а некада пролази кроз суседне државе. Трка је први пут одржана 1909. године са циљем да се повећа продаја часописа La Gazzetta dello Sport, а тренутно је организује компанија RCS Sport. Трка није одржавана само за време Првог и Другог светског рата. Првобитно је учешће било дозвољено само Италијанима, а након што је стекао популарност, Ђиро је проширен и учешће је дозвољено возачима широм света. Ђиро је трка у склопу светске бициклистичке уније UCI и тимови који учествују су ворлд тур тимови, са изузетком тимова који добију специјалну позивницу организатора.Заједно са Тур де Франсом и Вуелта а Еспањом, Ђиро чини најпрестижније бициклистичке трке — гранд тур трке. Ђиро се обично одржава средином маја и почетком јуна. Рута се мења сваке године, али формат трке остаје исти, возе се најмање два хронометра, а иде се кроз Алпе и Доломите. Као и друга два гранд тура, Ђиро у новијој историји има 21 етапу, уз два дана одмора.Све етапе су одређене временом, тако да се времена возача сабирају и возач са најмањим временом је лидер генералног пласмана и трке и носи розе мајицу. Поред генералног пласмана, који привлачи највише пажње јер означава и победника трке, на Ђиру се налазе и друге класификације: класификација по поенима за спринтере, брдска класификација за брдаше, класификација за најбољег младог возача за возаче до 25 година, класификација за најагресивнијег возача и тимска класификација. Поред њих, на Ђиру има и других мањих класификација и награда. Етапне победе такође доносе велики престиж и новчане награде и сваки тим долази са својим спринтером у циљу остваривања што више победа.\nРекордери по броју побједа су Алфредо Бинда, Фаусто Копи и Еди Меркс, са по пет побједа. Рекордери у класификацији по поенима су Франческо Мозер и Ђузепе Сарони који су по четири пута освојили класификацију, док је Ђино Бартали освојио брдску класификацију седам пута. Класификацију за најбољег младог возача су по два пута освојила четири возача.","url":"https://sr.wikipedia.org/wiki/%D0%82%D0%B8%D1%80%D0%BE_%D0%B4%E2%80%99%D0%98%D1%82%D0%B0%D0%BB%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/b/b3/Giro_d%27Italia_-_Logo_2018.svg/150px-Giro_d%27Italia_-_Logo_2018.svg.png"},{"id":"144416","type":"featured","language_code":"sr","title":"Karlos Santana","summary":"Karlos Augusto Alves Santana (šp. Carlos Augusto Alves Santana; 20. jul 1947), poznat kao Karlos Santana ili samo Santana, je muzičar američkog „latino roka“ i gitarista, rodom iz Meksika. Dobitnik je Gremijeve nagrade.Postao je slavan kasnih 1960. godina i ranih 1970. sa svojom grupom, Santana Bluz Bend (Santana Blues Band), koji su se najčešće pojavljivali pod nazivom \"Santana\" i koji su stvorili veoma uspešnu mešavinu salse, roka, bluza i džeza. Njihov zvuk obeležen je Santaninom, često veoma visokom i čistom gitarskom linijom koja je u kontrastu sa latinoameričkim instrumentacijama na dairama i kongama. Santana je nastavio da radi na ovaj način tokom sledećih decenija, a doživeo je iznenadnu reafirmaciju svoje popularnosti u kasnim 1990. godinama.\nProcenjuje se da je tokom svoje karijere on prodao oko 80 miliona albuma širom sveta.","url":"https://sr.wikipedia.org/wiki/Karlos_Santana","thumbnail_url":"https://upload.wikimedia.org/wikipedia/commons/thumb/9/93/Carlos_Santana_2.jpg/150px-Carlos_Santana_2.jpg"},{"id":"14489","type":"featured","language_code":"sr","title":"Ксенон","summary":"Ксенон (Xe, лат. xenon) племенити је гас VIIIA групе. Име потиче од грчке речи ksénos што значи стран. Количина ксенона у ваздуху износи 0,085 ppm (енгл. parts per million). Ксенон су 1898. године открили Сер Вилијам Ремзи и Морис Траверс (Енглеска). Ксенон је инертан према свим елементима и хемикалијама, осим гасовитог флуора с којим ствара ксенон-флуорид. Ксенон је једноатомски гас без боје, мириса и укуса. Он није потпуно инертан елемент и под одређеним условима може дати више веза. Тако на пример под притиском од 0,1 MPa и при температури од 0 °C лакше ствара хидрате од аргона. Из ових веза се могу створити многе друге везе попут оксида, киселина и соли. Ксенон има малу комерцијалну употребу, али се у истраживањима користи као суперкритична течност.\nКсенон се добија из течног ваздуха. Ксенон се добија фракцијском дестилацијом течног ваздуха. Користи се у просторијама за тестирање ракетних погона дизајнираних за рад у вакууму, тј. за истраживања свемира. Као и криптон, може се добити фракцијском дестилацијом течног ваздуха (кисеоника) или селективном адсорпцијом на активном угљенику. Ксенон који се јавља у природи састоји се из седам стабилних изотопа. Осим њих постоји и преко 40 нестабилних, радиоактивних изотопа. Однос између изотопа ксенона је важан алат за проучавање ране историје Сунчевог система. Радиоактивни изотоп ксенон-135 се добија из јода-135 као резултат нуклеарне фисије, делујући као најзначајнији апсорбер неутрона у нуклеарним реакторима.Примене ксенона ограничене су само на специјалне намене. Употребљава се за пуњење посебних лампи, и као општи анестетик. Електрични одводник у вакуумским цевима даје плаво светлуцање што указује на положај хемијских линија у спектру зрачења. Први ексимерски ласер користио је ксенонске димерне молекуле (Xe2) као активни ласерски медијум, а првобитни ласери су користили ксенонске бљескалице као ласерске пумпе. Због велике масе атома погодан је за пуњење мехуричастих комора за детекцију јонизујућег зрачења. Из истог разлога је посебно интересантан као радни гас у будућим јонским пропулзивним моторима. Изотоп 133Xe користи се као радиоизотоп у радиолошким истраживањима.","url":"https://sr.wikipedia.org/wiki/%D0%9A%D1%81%D0%B5%D0%BD%D0%BE%D0%BD","thumbnail_url":"https://upload.wikimedia.org/wikipedia/commons/thumb/5/5d/Xenon-glow.jpg/150px-Xenon-glow.jpg"},{"id":"145172","type":"featured","language_code":"sr","title":"Multipla skleroza","summary":"Multipla skleroza (MS), (lat. Sclerosis multiplex) je neurodegenerativno oboljenje i autoimuna bolest koja prvenstveno „napada“ belu masu centralnog nervnog sistema. Kompleksna patogeneza multiple skleroze obuhvata inflamaciju i potencijalne fokalne lezije koje su u vezi sa heterogenim, često destruktivnim patološkim promenama diseminovane u beloj masi centralnog nervnog sistema.Multipla skleroza zahvata aksone, dugačke produžetke nervne ćelije, na kojima pojedini delovi mijelinskog omotača zapaljenjski reaguju i propadaju. Stoga se multipla skleroza smatra zapaljenjskom, demijelinizirajućom bolešću izazvanom imunološkim promenama nepoznate etiologije. Kad je određeni deo mijelinskog omotača zapaljen i oštećen, prenošenje impulsa kroz akson je poremećeno, usporeno ili isprekidano, zbog čega poruke iz mozga dolaze na „cilj“ sa zakašnjenjem, „greškama“ ili ih uopšte nema (izostaju). Bolest je vrlo promenljivog toka, ispoljava se neurološkim simptomima i znacima i karakterišu je česta pogoršanja različitog stepena, koja se smenjuju sa naglim poboljšanjem kliničke slike (remisija bolesti). Nastanak multiple skleroze prate mnogi poremećaji različitog stepena, od blage ukočenosti i otežanog hodanja, do potpune oduzetosti, slepila, itd.\nU svetu od multiple skleroze boluje oko milion ljudi i to uglavnom u razvijenim zemljama sveta. Bolest je nešto češća kod žena nego kod muškaraca (3:2). Po svojoj frekvenciji, hronicitetu i tendenciji javljanja kod mlađe populacije MS je jedan od vodećih uzroka invaliditeta.","url":"https://sr.wikipedia.org/wiki/Multipla_skleroza","thumbnail_url":"https://upload.wikimedia.org/wikipedia/commons/thumb/5/59/MS_Demyelinisation_CD68_10xv2.jpg/150px-MS_Demyelinisation_CD68_10xv2.jpg"},{"id":"145258","type":"featured","language_code":"sr","title":"6. личка пролетерска дивизија НОВЈ","summary":"Шеста личка пролетерска ударна дивизија „Никола Тесла” била је дивизија Народноослободилачке војске Југославије, формирана 22. новембра 1942. наредбом Врховног штаба НОВ и ПОЈ од Прве, Друге и Треће личке бригаде. До 11. новембра 1943. била је у саставу Првог хрватског корпуса, односно Четвртог хрватског корпуса, а затим до краја рата у саставу Првог пролетерског корпуса. Од октобра 1944. у саставу дивизије борила се и 22. српска космајска бригада, а децембра 1944. у оквиру дивизије формирана је Артиљеријска бригада.\nНакон формирања, учествовала је у операцијама Првог босанског корпуса у доњем току Уне, а крајем 1942. и почетком 1943. вршила је нападе на италијанске, усташке и четничке посаде у Лици и северној Далмацији. Током почетне фазе Четврте непријатељске офанзиве водила је успешне борбе против јаких италијанских снага, којима је у Лапачком пољу нанела тешке губитке. Потом је заједно са јединицама Осме кордунашке дивизије ликвидирала све непријатељске посаде у Лици изузев Госпића.\nНовембра 1943. прешла је у Босну, где је учествовала у интензивним борбеним дејствима против окупатора. Истакла се у разбијању немачког десанта у Дрвару и спашавању Врховног штаба НОВ и ПОЈ, 25. маја 1944. године. Септембра 1944, заједно са Првом пролетерском дивизијом, успела је да продре у Србију, учествује у разбијању четничке Четврте групе јуришних корпуса и слабијих немачких делова, као и ослобођењу Ваљева и делова западне Србије.\nУ Београдској операцији, октобра 1944. истакла се у сламању отпора у зградама министарстава у Немањиној улици, у форсирању Саве и ослобођењу Земуна. Учествовала је у борбама на Сремском фронту, а након његовог пробоја заједно са јединицама 21. српске дивизије учествовала је у ослобођењу Ђакова и Славонског Брода. Потом је учествовала у завршним операцијама за ослобођење Југославије и 9. маја 1945. године је ушла у Загреб.\nСпадала је у ред најборбенијих дивизија НОВ и ПОЈ, а за постигнуте успехе у борбама, одлуком Врховног штаба НОВ и ПОЈ, 19. марта 1944. проглашена је пролетерском и добила назив по научнику Николи Тесли (1856—1943), који је био родом из Лике. Све три бригаде, које су при формирању дивизије биле у њеном саставу, проглашене су за пролетерске и одликоване Орденом народног хероја.\n\n","url":"https://sr.wikipedia.org/wiki/6._%D0%BB%D0%B8%D1%87%D0%BA%D0%B0_%D0%BF%D1%80%D0%BE%D0%BB%D0%B5%D1%82%D0%B5%D1%80%D1%81%D0%BA%D0%B0_%D0%B4%D0%B8%D0%B2%D0%B8%D0%B7%D0%B8%D1%98%D0%B0_%D0%9D%D0%9E%D0%92%D0%88","thumbnail_url":"https://upload.wikimedia.org/wikipedia/commons/thumb/8/8f/Flag_of_Yugoslavia_%281943%E2%80%931946%29.svg/150px-Flag_of_Yugoslavia_%281943%E2%80%931946%29.svg.png"},{"id":"145827","type":"featured","language_code":"sr","title":"Окупација Луксембурга у Првом светском рату","summary":"Немачка окупација Луксембурга у Првом светском рату била је прва од две окупације Великог војводства Луксембург у 20. веку. Од августа 1914. па све до краја рата у новембру 1918, Луксембург је био под потпуном окупацијом Немачког царства. Немачка влада је оправдавала окупацију потребом да пруже подршку својим јединицама распоређеним у суседној Француској, мада су Луксембуржани, како савременици тако и њихови потомци, другачије тумачили немачке поступке.\nТоком овог периода Луксембургу је дозвољено да задржи своју владу и политички систем, иако се присуство немачке војске осећало као крајње неугодно. Без обзира на узнемиреност коју је окупација донела, Луксембуржани су се трудили да живот воде што уобичајеније. Политичке партије су своју пажњу усмериле на привреду, образовање и уставне реформе.\nДомаће политичко окружење се доста закомпликовало смрћу Паула Ајшена, који је био премијер Луксембурга током 27 година. Након његове смрти уследио је период краткотрајних влада, стање које је довело до побуне и уставног расула након повлачења немачких војника.","url":"https://sr.wikipedia.org/wiki/%D0%9E%D0%BA%D1%83%D0%BF%D0%B0%D1%86%D0%B8%D1%98%D0%B0_%D0%9B%D1%83%D0%BA%D1%81%D0%B5%D0%BC%D0%B1%D1%83%D1%80%D0%B3%D0%B0_%D1%83_%D0%9F%D1%80%D0%B2%D0%BE%D0%BC_%D1%81%D0%B2%D0%B5%D1%82%D1%81%D0%BA%D0%BE%D0%BC_%D1%80%D0%B0%D1%82%D1%83","thumbnail_url":"https://upload.wikimedia.org/wikipedia/commons/thumb/f/fe/Luxembourgers_celebrating_1918.jpg/150px-Luxembourgers_celebrating_1918.jpg"},{"id":"146656","type":"featured","language_code":"sr","title":"Кју-клукс-клан","summary":"Кју-клукс-клан или Ку-клукс-клан (енгл. Ku Klux Klan), познат и по акрониму ККК или само Клан, америчка је бјелачка супремацистичка терористичка и мрзилачка група чије су примарне мете Афроамериканци, Јевреји, Хиспаноамериканци и Латиноамериканци, Азијски Американци, католици, Амерички старосједеоци, као и имигранти, љевичари, хомосексуалци, муслимани и атеисти.Клан је постојао у три различите епохе. Кроз све три епохе је заступао екстремне реакционарне ставове, као што су бјелачки национализам, антиимиграционизам и — посебно у касном облику — нордизам, антикатолицизам, антисемитизам, прохибиција, десничарски популизам, антикомунизам, хомофобија, исламофобија и антиатеизам. Историјски гледано, први Клан је користио тероризам — и физичке нападе и убиства — против политички активних црнаца и њихових савезника у јужним Сједињеним Државама крајем шездесетих година 19. вијека. Свa три покрета су позивала на „прочишћење” америчког друштва и свa три се сматрају екстремистичким десничарским организацијама. У свакој епохи чланство је било тајно, а процјене укупног броја су биле веома преувеличане од стране пријатеља и непријатеља.\nПрви Клан је основан након Америчког грађанског рата и био је одлучујућа организација Реконструкције. Организован у јужним Сједињеним Државама, потиснут је федералном интервенцијом почетком седамдесетих година 19. вијека. Настојала је да збаци владе републиканаца на југу, посебно застрашивањем бирача и циљаним насиљем над афроамеричким лидерима. Сваки огранак био је аутономан и веома тајновит у погледу чланства и планова. Бројни огранци широм југа су потиснути око 1871, преко федералних органа за спровођење закона. Чланови су сами правили своје, често шарене, костиме: огртаче, маске и купасте капе, дизајниране да буду застрашујуће и да прикрију идентитет.Други Клан је започео као мала организација у Џорџији 1915. године. Порастао је послије 1920. и процвјетао широм земље почетком и средином двадесетих година 20. вијека, укључујући и урбана подручја Средњег запада и Запада. Узимајући инспирацију из нијемог филма „Рађање једне нације” Дејвида В. Грифита из 1915, који је митологизовано приказао оснивање првог Клана, користио је маркетиншке технике и популарну братску организациону структуру. Укоријењен у мјесним протестантским заједницама, настојао је да задржи превласт бијелаца, често је подржавао прохибицију и супротстављао се католицима и Јеврејима, истовремено наглашавајући своје противљење наводној политичкој моћи папе и Католичке цркве. Овај други Клан је процвјетао и у јужним и у сјеверним државама; финансирао се од накнада за учлањене и од продаје члановима стандардних бијелих костима. Огранци нису имали обавезе. Користили су ријечи на „к” које су биле сличне онима које је користио први Клан, уз паљење крстова и масовне параде да би застрашили друге. Нагло је опао крајем двадесетих година 20. вијека.\nТрећа и актуелна манифестација Клана настала је послије 1950, у води локализованих и изолованих група које користе назив ККК. Групе су се фокусирале на противљење покрету за грађанска права, често користећи насиље и убиства да потисне активисте. Антидефамaциона лига (АДЛ) и Јужњачки правни центар за сиромашне (СПЛЦ) класификовали су Клан као мрзилачку групу. АДЛ према процјенама из 2016. ККК у цијелој земљи имао 3.000 чланова, док према процјенама СПЛЦ ККК има 6.000 чланова.Друга и трећа инкарнација ККК су се често позивале на лажну митологизовану перцепцију америчке „англосаксонске” крви, подсјећајући на нативизам из 19. вијека. Иако се чланови ККК заклињу да ће подржавати хришћански морал, хришћанске деноминације нашироко осуђују организацију.","url":"https://sr.wikipedia.org/wiki/%D0%9A%D1%98%D1%83-%D0%BA%D0%BB%D1%83%D0%BA%D1%81-%D0%BA%D0%BB%D0%B0%D0%BD","thumbnail_url":null},{"id":"1479614","type":"featured","language_code":"sr","title":"Филипинска револуција","summary":"Филипинска револуција (фил./таг. Himagsikang Pilipino, шп. Revolución Filipina), такође позната као Тагалошки рат (шп. Guerra Tagalog), била је револуција и касније сукоб између филипинског народа и шпанских колонијалних власти.\nФилипинска револуција је почела у августу 1896. године, када су шпанске власти откриле Катипунан — антиколонијалну тајну организацију. Катипунан, на челу са Андресом Бонифасијем, био је ослободилачки покрет чији је циљ била независност од Шпаније кроз оружани револт. Организација је имала утицаја на готово цијелом простору Филипина. Током масовног окупљања у Калоокану, вође Катипунана су се организовале у револуционарну владу, именовале новоосновану владу — „Харинг бајанг катагалуган”, те отворено прогласиле оружану револуцију широм земље. Бонифасио је позвао на напад на главни град, Манилу. Напад није успио; међутим, околне провинције почеле су са побунама. Прецизније, побуњеници у Кавитеу предвођени Маријаном Алварезом и Емилиом Агиналдом (који су били из двију различитих фракција Катипунана) побиједили су у првим конфликтима. Борба за превласт и моћ међу револуционарима довела је до смрти Бонифасија 1897. године, а његову функцију наслиједио је Агиналдо који је водио сопствену револуционарну владу. Исте године, револуционари и Шпанци су потписали Пакт за Бијак-на-Бато, којим је насиље привремено смањено. Агиналдо и други филипински официри отишли су у самонаметнути егзил у Хонгконг. Међутим, насиље и непријатељство никада није потпуно утихнуло.Сједињене Америчке Државе су 21. априла 1898. године покренуле поморску блокаду Кубе, што је била прва војна акција Шпанско-америчког рата. Амерички морнарички Азијски ескадрон (енгл. Asiatic Squadron), под вођством комодора Џорџа Дјуија, одлучно је 1. маја поразио Шпанску морнарицу у битки у заливу Манила, ефективно преузимајући контролу над Манилом. Агиналдо се, незванично у савезништву са САД, 19. маја вратио на Филипине и наставио са нападима на Шпанце. Побуњеници су до јуна стекли контролу над готово цијелим Филипинима — осим Маниле. Агиналдо је 12. јуна издао Декларацију о независности Филипина (фил./таг. Pagpapahayag ng Kasarinlan ng Pilipinas). Иако је ово означило крај револуције, ни Шпанија ни САД нису признавали независност Филипина.Шпанска управа на Филипинима званично је завршена потписивањем Париског мира (1898), којим је такође окончан и Шпанско-амерички рат. Овим споразумом Шпанија је уступила САД контролу над Филипинима и осталим територијама. Око Маниле је успостављен ’нелагодан’ мир; америчке снаге су контролисале град, а слабије филипинске снаге их окруживале.\nУ битки за Манилу која се одиграла 4. фебруара 1899. године, избио је сукоб између филипинских и америчких снага; започет је Филипинско-амерички рат. Агиналдо је моментално наредио „[д]а се мир и пријатељски односи са Американцима наруше и да ће поменути бити третирани као непријатељи”. Прва Филипинска република у фази настанка, јуна 1899. формално је објавила рат Сједињеним Државама.Филипини нису постали међународно призната независна држава све до 1946. године.","url":"https://sr.wikipedia.org/wiki/%D0%A4%D0%B8%D0%BB%D0%B8%D0%BF%D0%B8%D0%BD%D1%81%D0%BA%D0%B0_%D1%80%D0%B5%D0%B2%D0%BE%D0%BB%D1%83%D1%86%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/2/22/UltimosFilipinas.jpg/150px-UltimosFilipinas.jpg"},{"id":"1484571","type":"featured","language_code":"sr","title":"Милан Павков","summary":"Милан Павков (Бегеч код Новог Сада, 9. фебруар 1994) српски је фудбалер који тренутно наступа за Aл Фејху. Висок је 193 центиметра и игра на позицији најистуренијег нападача. За репрезентацију Србије дебитовао је у марту 2019. године.\nФудбал је почео да тренира на терену локалне Бачке из Бегеча. Прошао је све млађе категорије фудбалског клуба Нови Сад, где се задржао девет година. Лета 2012, Павков је уступљен екипи Младости из Бачког Петровца, пред почетак сезоне у Војвођанској лиги Запад. Добио је понуду да се прикључи екипи ЧСК Пиваре из Челарева, након што је Владо Каракаш, помоћник у стручном штабу те екипе посматрао Павкова на једној од утакмица нижег ранга, препоручио тадашњем тренеру Драгану Ивановићу да играча доведу у тај клуб. Током такмичарске 2014/15. године, постигао је осамнаест погодака у Српској лиги Војводине и на тај начин се остварио као најбољи стрелац у сезони.\nЛета 2015. године приступио је новосадској Војводини и након пробног периода који је прошао са екипом, потписао је уговор са клубом на три сезоне. За екипу Војводине наступио је укупно 16 пута у свим такмичењима, укључујући лигашки део сезоне, сусрете Купа Србије, као и квалификације за Лигу Европе. По окончању сезоне 2015/16, споразумно је раскинуо уговор са Војводином, а нешто касније, истог лета, договорио је сарадњу са Радничким из Ниша на период од три године.\nПочетком 2017. године, Павков је прешао у Црвену звезду, са којом је потписао уговор на две и по године. Лета исте године, услед мање минутаже у клубу, вратио се у нишки Раднички на једногодишњу позајмицу. Са двадесеттри постигнута поготка на тридесеттри одигране утакмице, сезону је завршио као други стрелац лиге. По истеку позајмице, поново је приступио првој екипи Црвене звезде средином 2018, доприневши пласману клуба у групну фазу Лиге шампиона. Дана 6. новембра 2018. постигао је оба поготка за Црвену звезду у победи против Ливерпула у четвртом колу тог такмичења. Крајем исте године, продужио је сарадњу са клубом. У мају 2019. године, Павков је са Црвеном звездом освојио шампионску титулу Суперлиге Србије, коју је са својим клубом одбранио годину дана касније.","url":"https://sr.wikipedia.org/wiki/%D0%9C%D0%B8%D0%BB%D0%B0%D0%BD_%D0%9F%D0%B0%D0%B2%D0%BA%D0%BE%D0%B2","thumbnail_url":"https://upload.wikimedia.org/wikipedia/commons/thumb/4/44/Milan_Pavkov.jpg/150px-Milan_Pavkov.jpg"},{"id":"148839","type":"featured","language_code":"sr","title":"Џуди Гарланд","summary":"Франсес Етел Гам (енгл. Frances Ethel Gumm), познатија као Џуди Гарланд (енгл. Judy Garland; Гранд Рапидс, 10. јун 1922 — Челси, 22. јун 1969) била је америчка глумица и певачица. У каријери дужој од 45 година прославила се улогама у филмским мјузиклима и драмама, а затим и као певачица. Освојила је Оскар за младе глумце, Златни глобус и награду Сесил Б. Демил, те награде Греми и Тони. Њен тип вокала је био контраалт.У почетку глумачке каријере је са двема старијим сестрама (Сестре Гам) наступала у позоришним водвиљима, да би као тинејџерка потписала уговор са продуцентском кућом Метро-Голдвин-Мејер. Глумила је у више од двадесет филмова тог студија, укључујући и девет филмова у којима јој је партнер био Мики Руни. Прославила се улогом девојчице Дороти у филму „Чаробњак из Оза“ (1939). Уговор са МГМ-ом раскинула је након 15 година сарадње и окренула се музичкој каријери, која је обележена бројним распродатим концертима те наступом у „Карнеги холу“. Године 1954. вратила се глуми улогом у филму „Звезда је рођена“.\nУпркос успесима на професионалном плану, Гарландова је имала великих проблема у приватном животу. Пошто су је филмски продуценти убедили да има вишак килограма и да не изгледа привлачно, Џуди Гарланд постала је несигурна у свој изглед па је почела да користи лекове у прекомерним дозама, што је довело до вишедеценијске борбе против зависности. Њена финансијска стабилност је била веома угрожена јер је била присиљена да позајмљује на стотине хиљада долара са великим каматама, а њена прва четири брака, од укупно пет, завршила су се разводом. Покушавала је да изврши самоубиство неколико пута. Џуди Гарланд је умрла у четрдесетседмој години живота, услед предозирања лековима, остављајући иза себе троје деце: Лајзу Минели, Лорну Лафт и Џозефа Лафта.\nЏуди Гарланд је 1997. године постхумно додељена награда Греми за животно дело. Амерички филмски институт је 1999. године уврстио Џуди Гарланд међу десет најуспешнијих глумица у историји америчког филма.\n\n","url":"https://sr.wikipedia.org/wiki/%D0%8F%D1%83%D0%B4%D0%B8_%D0%93%D0%B0%D1%80%D0%BB%D0%B0%D0%BD%D0%B4","thumbnail_url":"https://upload.wikimedia.org/wikipedia/commons/thumb/4/4c/Judy_Garland_publicity_photo_1939.jpg/150px-Judy_Garland_publicity_photo_1939.jpg"},{"id":"149225","type":"featured","language_code":"sr","title":"Кетрин Зита Џоунс","summary":"Кетрин Зита-Џоунс (енгл. Catherine Zeta-Jones; Требојт, код Свонзија, 25. септембар 1969) велшка је глумица. Рођена и одрасла у Свонзију, Зита-Џоунс је у младости тежила да буде глумица. Као дете играла је у Вест Енд позоришту и то у мјузиклима Annie и Bugsy Malone. Похађала је Уметничку образовну школу у Лондону и то смер музичко позориште, а свој сценски пробој имала је 1987. године када је тумачила главну улогу у мјузиклу 42nd Street. Њен деби на екрану био је не толико успешни француско-италијански филм 1001 ноћ (енгл. 1001 Nights) из 1990, а већи успех остварила је у британској телевизијској серији The Darling Buds of May (1991—1993). Изненађена тиме што је у британским филмовима рекламирана као лепа девојка, Зита-Џоунс се преселила у Лос Анђелес.\nУ Холивуду се етаблирала улогама које су истакле њен сексепил, попут акционог филма Маска Зороа (енгл. The Mask of Zorro) (1998) и филма Клопка (енгл. Entrapment, 1999). Добила је позитивне критике за своје улоге осветољубиве труднице у филму Путеви дроге (енгл. Traffic, 2000) и певачице убице у мјузиклу Чикаго (енгл. Chicago) из 2002. године; за потоњу улогу освојила је Оскара и БАФТА награду за најбољу споредну глумицу. Потом је глумила у високопрофилним филмовима више од деценије, укључујући комедију Заведи ме, разведи ме (енгл. Intolerable Cruelty, 2003), филм Играј своју игру 2 (2004), комедију Терминал (енгл. The Terminal, 2004) и романтичну комедију Без резервације (енгл. No Reservations, 2007). Након тога су уследиле мање улоге пошто се Зита-Џоунс вратила на позорницу и глумила остарелу глумицу у представи A Little Night Music (2009), освојивши награду Тони за њу. Зита-Џоунс је са прекидима наставила да ради током 2010-их, глумећи у психолошком трилеру Нежељено дејство (енгл. Side Effects, 2013) и акционом филму Опасни пензионери 2 (енгл. Red 2, 2013), а глумила је и Оливију де Хевиланд у телевизијској серији Феуд (2017).\nЗита-Џоунс добитница је неколико признања, укључујући награду Оскар, Британску филмску награду (БАФТА) и награду Тони, а 2010. је одликована Орденом Британског царства (енгл. Commander of the Order of the British Empire, скраћено CBE) за своје филмске и хуманитарне подухвате. Кетрин Зита-Џоунс подржава разне добротворне установе и акције, и истакнута је јавна личност која подржава брендове. Њена борба са депресијом и биполарним поремећајем била је испраћена и документована у медијима. Удата је за америчког глумца Мајкла Дагласа, са којим има двоје деце.","url":"https://sr.wikipedia.org/wiki/%D0%9A%D0%B5%D1%82%D1%80%D0%B8%D0%BD_%D0%97%D0%B8%D1%82%D0%B0_%D0%8F%D0%BE%D1%83%D0%BD%D1%81","thumbnail_url":"https://upload.wikimedia.org/wikipedia/commons/thumb/d/df/Catherine_Zeta-Jones_VF_2012_Shankbone_2.jpg/150px-Catherine_Zeta-Jones_VF_2012_Shankbone_2.jpg"},{"id":"14968","type":"featured","language_code":"sr","title":"Земља","summary":"Земља је трећа планета по удаљености од Сунца и једина позната планета у свемиру на којој постоји живот. Према радиометријском рачунању и мишљењу да је цео Сунчев систем настао у једном процесу, процењује се да се Земља формирала пре више од 4,5 милијарди година, што је утврђено одређивањем времена полураспада урана и торијума. Време полураспада U238 је 4,51 × 109 година, а Th232 је 1,39 × 1010година. Гравитација Земље међусобно делује са другим објектима у свемиру, посебно са Сунцем и Месецом, јединим природним сателитом Земље, који је почео да кружи око Земље пре 4,53 милијарди година. Гравитационо деловање између Земље и Месеца узрокује океанске плиме и осеке, стабилизује оријентацију Земље oко своје осе и постепено успорава исту. Земља је најгушћа планета у Сунчевом систему и највећа од четири терестричке планете.\nЗемља се једном окрене око Сунца у 365,26 дана, период познат као Земљина година. Током овог периода, Земља се окрене око своје осе око 366,26 пута (што је једнако цифри од 365,26 соларних дана). Земљина оса ротације се налази под нагибом од arcsin0,397776995 ≈ 23,439 281 061° = 23° 26′ 21,41182″ (тренутно се смањује константном угаоном брзином од ≈ 0,01305˙° = 47″ по веку). Једна од најважнијих последица овог нагиба је мењање годишњих доба на Земљи.Литосфера Земље је подељена на неколико крутих тектонских плоча које мигрирају на површини током много милиона година. Земља је једина планета Сунчевог система где вода може да опстане у течном стању. Око 71% површине Земље је покривено водом, углавном океанима. Преосталих 29% је копно која чине континенти и острва која имају бројна језера, реке и друге изворе воде који доприносе хидросфери. Већина поларних подручја Земље покривена је ледом, укључујући ледену плочу Антарктика и морски лед Арктика. Унутрашњост Земље је активна са унутрашњим језгром од чврстог гвожђа и течним спољашњим језгром који генерише магнетно поље Земље и конвекциони мантл који покреће тектонске плоче. Магнетско поље заједно са атмосфером, штити од радијације, штетне по жива бића која насељавају планету. Атмосфера такође служи као штит за одбијање мањих метеороида — пролазећи кроз атмосферу, они сагоре пре него што стигну до Земљине површине.\nТоком првих милијарда година историје Земље, живот се појављивао у океанима и почео је да утиче на атмосферу и површину Земље, што доводи до пролиферације аеробних и анаеробних организама. Неки геолошки докази показују да се живот појавио пре 4,1 милијарде година. Од тада, комбинација удаљености Земље од Сунца, физичких особина и геолошке историје омогућила је животу да се развија и напредује. У историји Земље, биодиверзитет је прошао кроз дуготрајна проширења, која су повремено праћена масовним изумирањима. Преко 99% свих врста које су икада живеле на Земљи су изумрле. Процене броја врста на Земљи данас се веома разликују; већина врста нису описана. Преко 7,6 милијарди људи живи на Земљи и зависи од њене биосфере и природних ресурса за свој опстанак. Људи су развили различита друштва и културе; политички, у свету има око 200 суверених држава.","url":"https://sr.wikipedia.org/wiki/%D0%97%D0%B5%D0%BC%D1%99%D0%B0","thumbnail_url":"https://upload.wikimedia.org/wikipedia/commons/thumb/c/cb/The_Blue_Marble_%28remastered%29.jpg/150px-The_Blue_Marble_%28remastered%29.jpg"},{"id":"150198","type":"featured","language_code":"sr","title":"Манила","summary":"Манила (фил./таг. Maynilà, IPA: /maj.ˈni.laʔ/ или /maj.ni.ˈla/), званично Град Манила (фил./таг. Lungsod ng Maynilà, IPA: /luŋ.ˈsod nɐŋ maj.ˈni.laʔ/; шп. Ciudad de Manila, IPA: /sju.ˈðað ðe ma.ˈni.la/; енгл. City of Manila, IPA: /ˈsɪt̬.i əv mə.ˈnɪl.ə/; памп. Menila; самб. Ibali), главни је и други најнасељенији град Филипина.\nОсновао га је шпански конкистадор Мигел Лопез де Легаспи, 24. јуна 1571. године. Један је од најстаријих филипинских градова и био је седиште моћи већине колонијалних владара у овој земљи. Смештен је на источној обали залива Манила и има мноштво знаменитости од којих неке датирају и до 16. века. Прву повељу је добио 31. јула 1901. године, усвајањем Акта Филипинске комисије 183; аутономију је стекао 18. јуна 1949. године, доношењем Републичког акта бр. 409 познатог и као Ревидирана повеља Града Маниле. Истраживачка мрежа глобализације и главних градова (енгл. Globalization and World Cities Research Network, GaWC) сврстала је 2012. године Манилу међу глобалне градове.У градском језгру 2020. године је живело 1.846.513 становника; оно чини историјско језгро Метро Маниле, региона главног града. Метрополитанска област, која обухвата и много већи Кезон Сити те Централни пословни дистрикт Макати, једно је од најнасељенијих урбаних подручја на свету. Манила је најгушће насељен град (градско језгро) на свету, са 41.515 ст./km². Термин Манила иначе се односи или на цело метрополитанско подручје или на само уже градско језгро.\nМанила је смештена на источној обали залива Манила, у једној од најбољих филипинских лука. Чини је укупно 16 дистрикта: Бинондо, Ермита, Интрамурос, Кијапо, Лука Манила, Малате, Пако, Пандакан, Сампалок, Сан Андрес, Сан Мигел, Сан Николас, Санта Ана, Санта Круз, Санта Меса и Тондо. Град има шест конгресних дистрикта за доњи дом Конгреса Филипина.\nКраљевство Тондо је једно време владало Манилом, након чега је град накратко постао провинција краљевства Маџапахит. Током брунејске инвазије (1368—1888) Филипина, султан Болкијах (1485—1524) заузео је Селудонг (село у данашњој Манили) и преименовао га у Мајнила (фил./таг. Maynilà), што на тагалогу означава распрострањеност грма нила (лат. Scyphiphora hydrophyllacea). Манила је постала вазална држава Брунеја, основана с циљем да се надјача Тондо.\nКонкистадори су 1571. стигли из колонијализованог Мексика, преко Пацифика, и основали данашњу Манилу где је сада Интрамурос. Шпански мисионари су убрзо христијанизовали град, инкорпорисали Тондо, а потом изградили неке од најстаријих филипинских цркава — укључујући Цркву Сан Агустин. Конкистадори су област преименовали у Ново Краљевство Кастиља (шп. Nuevo Reino de Castilla).\nМанила је постала шпански центар на Далеком истоку и један крај трговачког галеона Манила—Акапулко, повезујући Шпанску Америку са Азијом — један од најранијих примера глобализације. Због централне локације за трговачке путеве преко Пацифика, Манила је добила надимак „Бисер Оријента” (шп. Perla del Oriente). Шпанска управа Филипинског архипелага трајала је више од три века, све до 1898. године. У различитим моментима током колонијалног раздобља, било је локалних револта, кинеских побуна, пиратских напада, јаких земљотреса, холандских рација и покушаја инвазије, те британска окупација града. Ред је најчешће био брзо успостављан, а град се враћао трговини и сличним пословима.\nТоком 19. века, Манила је била један од најмодернијих градова у Азији. Пре Шпанско-америчког рата у граду се одвила Филипинска револуција. Након рата, тадашње Сједињене Америчке Државе су преузеле контролу, замениле званични језик шпански са енглеским и увеле неке промене у образовању, локалним законима и урбанистичком планирању. Пред крај Другог светског рата, током битке за Манилу, већина града је била сравњена са земљом од интензивног ваздушног бомбардовања USAF. Као резултат овога, у Манили је остало релативно мало предратне и колонијалне архитектуре; и даље су у току неки пројекти рестаурације — поготово старог каменог града Интрамуроса.","url":"https://sr.wikipedia.org/wiki/%D0%9C%D0%B0%D0%BD%D0%B8%D0%BB%D0%B0","thumbnail_url":"https://upload.wikimedia.org/wikipedia/commons/thumb/4/48/Flag_of_Manila.svg/150px-Flag_of_Manila.svg.png"},{"id":"1503773","type":"featured","language_code":"sr","title":"Лужички Срби у раном средњем веку","summary":"Владари Лужичких Срба су у почетку имали титулу кнеза, а потом титулу краља. Према једном од мишљења, Дерванова Србија се може идентификовати са Белом Србијом, земљом из које су се Срби доселили на Балканско полуострво. Међутим, друга мишљења Белу Србију смештају на друга подручја. Лужички Срби су била једна од три главне групе Полапских Словена, а насељавали су јужни део словенског Полабља. Савремени потомци племенског савеза, Лужички Срби, западнословенски су народ који живи у источној Њемачкој, једини су преостали Полапски Словени, који су успели да сачувају матерњи језик и културу до дана данашњег.Целих 2 века је трајала немачка феудална експанзија, али због расцепа српских племена, Срби падају у ропство после крвавих и тешких битки, тако да су у 10. веку покорени прво Лужичани, затим Милчани, а до краја века је била окупирана цела лужичкосрпска земља. Историја Лужичких Срба је драматична и неразумљива. Они су веома често мењали своје владаре, који су их понекад поклањали за ратно савезништво, продавали, размењивали, давали у мираз кћерима, а народ је бивао десеткован и тешко је то трпео. После напуштања војске остајала су опљачкана и попаљена насеља, преостало становништво би умирало од глади и куге, тако да су ретко нека села остајала жива. Скоро па се ништа и не зна о историји о Лужичких Срба.\nПрво помињање се десило 631. године када се Дерван придружио Саму, пошто је Дерван сигруно оснивач ове државе, по њему ова држава носи име „Дерванова Србија”. Постојала су различита српска племена, најважнија од њих и најпознатија су Хавељани, Ободрити и Гломачи. Главну улогу привреду су имали ратари. Лужички Срби никада нису имали јединствену државу, уједињавали би се само када би их неко напао, а то су најчешће били Германи или нека друга словенска племена. Гломачи су били последње покорено племе око 990. године; покушали су да се ослободе касније, али нису успевали. Најбитнији владари су Дерван, Милидух и Цзимислав. Између 883—890. године су постали део Великоморавске кнежевине, где су их према легенди крстили Ћирило и Методије — али безуспешно. Свако племе им је имало посебног кнеза или жупана и тврђаву где би се сакрили од опасности. У периоду 929—932. је Хенрик I Птичар већ поробио неколико српских племена. Занимљиво је то што их Карло Велики није могао никако освојити.","url":"https://sr.wikipedia.org/wiki/%D0%9B%D1%83%D0%B6%D0%B8%D1%87%D0%BA%D0%B8_%D0%A1%D1%80%D0%B1%D0%B8_%D1%83_%D1%80%D0%B0%D0%BD%D0%BE%D0%BC_%D1%81%D1%80%D0%B5%D0%B4%D1%9A%D0%B5%D0%BC_%D0%B2%D0%B5%D0%BA%D1%83","thumbnail_url":"https://upload.wikimedia.org/wikipedia/commons/thumb/c/cf/%D0%9F%D0%BB%D0%B5%D0%BC%D0%B5%D0%BD%D0%B0-%D0%BB%D1%83%D0%B6%D0%B8%D1%86%D0%BA%D0%B8%D1%85-%D1%81%D0%B5%D1%80%D0%B1%D0%BE%D0%B2.png/150px-%D0%9F%D0%BB%D0%B5%D0%BC%D0%B5%D0%BD%D0%B0-%D0%BB%D1%83%D0%B6%D0%B8%D1%86%D0%BA%D0%B8%D1%85-%D1%81%D0%B5%D1%80%D0%B1%D0%BE%D0%B2.png"},{"id":"150418","type":"featured","language_code":"sr","title":"Бумбар","summary":"Бумбари (Bombus), инсекти су опнокрилци из натпородице пчела — Apoidea, као једина постојећа врста из племена Bombini, док је неколико изумрлих сродних родова (као што је Calyptapis) познато из фосила. Налазе се првенствено на вишим надморским висинама или географским ширинама на Сјеверној хемисфери, иако се налазе и у Јужној Америци, гдје је идентификовано неколико низијских тропских врста. Европски бумбари су такође уведени на Нови Зеланд и Тасманију. Женке бумбара могу да убоду више пута, али углавном игноришу људе и друге животиње.\nВећина бумбара су друштвени инсекти који формирају колоније са једном матицом. Колоније су мање од колонија медоносних пчела и нарасту до само 50 јединки у гнијезду. Бумбари кукавице су паразити легла, који не праве гнијезда нити формирају колоније; њихове матице агресивно нападају гнијезда других врста бумбара, гдје убијају матице, а затим полажу сопствена јаја, о којима се брину домаћи радници. Бумбари кукавице су раније били класификовани као посебан род, али се сада обично третирају као припадници рода Bombus.\nБумбари имају округла тијела прекривена меком длаком (дуго разгранате сете) која се назива „наслага“, због чега изгледају и осјећају се нејасно. Имају апосематску обојеност, често се састоје од контрастних обојених трака, а различите врсте бумбара у региону често личе једна на другу у узајамној заштити Милеровом мимикријом. Безопасни инсекти, као што су осолике муве, често добијају заштиту тако што изгледају налик на бумбаре, захваљујући Бејтсовој мимикрији и могу да се помишају са њима. Бумбари који праве гнијезда, могу да се разликују од сличних великих, нејасних бумбара кукавица по облику женске задње ноге. Код бумбара који се гнијезде, она је модификована тако да формира корпу за полен, голо сјајно подручје окружено ресама длака које се користе за пренос полена, док је код бумбара кукавица задња нога длакава свуда унаоколо и никада не носе полен.\nКао и њихови рођаци медоносне пчеле, бумбари се хране нектаром, користећи своје дуге длакаве језике да узимају течност; пробосцис је савијен испод главе током лета. Бумбари сакупљају нектар да би га додали у залихе у гнијезду и полен да би нахранили своје младе. Они се хране користећи боје и просторне односе да идентификују цвијеће од којих ће да се хране. Неки бумбари „краду нектар“, правећи рупу близу основе цвијета да би приступили нектару, избјегавајући пренос полена. Бумбари су важни пољопривредни опрашивачи и бројни биолози су исказали забринутост због њиховог опадања у Европи, Сјеверној Америци и Азији. Смањење је узроковано уништењем станишта, пољопривредном механизацијом и пестицидима.","url":"https://sr.wikipedia.org/wiki/%D0%91%D1%83%D0%BC%D0%B1%D0%B0%D1%80","thumbnail_url":"https://upload.wikimedia.org/wikipedia/commons/thumb/4/4a/Bumblebee_October_2007-3a.jpg/150px-Bumblebee_October_2007-3a.jpg"},{"id":"1517","type":"featured","language_code":"sr","title":"Србија","summary":"Србија, званично Република Србија, суверена је држава која се налази на раскрсници путева средње и југоисточне Европе у јужном делу Панонске низије и центру Балканског полуострва. Већим делом захвата Балканско полуострво, а мањим Панонску низију. Србија се на северу граничи са Мађарском, на североистоку са Румунијом, на истоку са Бугарском, на југу са Северном Македонијом, на југозападу са Албанијом и Црном Гором, а на западу са Босном и Херцеговином (ентитетом Република Српска) и Хрватском. Србија броји око 9 милиона становника, односно око 7 милиона без Косова и Метохије. Главни град је Београд, који спада међу најстарије и највеће градове у југоисточној Европи. Са 1.659.440 становника у широј околини, по попису из 2011. године, он је административно и економско средиште државе. Званични језик је српски, а званична валута српски динар.\nНакон словенског досељавања на Балкан (током 6. и 7. века), Срби су у раном средњем веку основали неколико држава. Средњовековна Србија је 1217. године постала краљевина, а врхунац је достигла 1346. године, проглашењем царства. Након турске најезде, Српска деспотовина је опстала до 1459. године, када је потпала под власт Османског царства. До средине 16. века, целокупно подручје данашње Србије потпало је под османску власт. Крајем 17. и почетком 18. века, Хабзбуршка монархија је потиснула турску власт из Бачке, Срема и Баната, а привремено и из централне Србије. Почетком 19. века, Српска револуција успоставила је националну државу као прву уставну монархију у региону, која је 1878. године стекла државну независност, а 1882. године је постала краљевина. Ослобођење Старе Србије (Рашка, Косово и Метохија) остварено је 1912. године.Србија је, након катастрофалних губитака у Првом светском рату и уједињења са бившом Хабзбуршком круновином Војводином (и другим територијама), постала суоснивач и саставни део заједничке државе са већином Јужних Словена првобитно у Краљевини Срба, Хрвата и Словенаца, (касније преименованој у Краљевину Југославију), затим у Социјалистичкој Федеративној Републици Југославији, Савезној Републици Југославији и Државној заједници Србији и Црној Гори. Године 2006, после одржаног референдума у Републици Црној Гори, народи су се мирно разишли и Државна заједница је престала да постоји, а Република Србија је, на основу Уставне повеље, наставила државно-правни континуитет са Србијом и Црном Гором.\nУ саставу Републике Србије су и две аутономне покрајине: Војводина и Косово и Метохија. Од НАТО бомбардовања СРЈ, покрајина Косово и Метохија се налази под протекторатом Уједињених нација. Институције привремене самоуправе на Косову и Метохији, на којем Албанци чине етничку већину, 17. фебруара 2008. године једнострано и противправно (противно Уставу Србије из 2006. и Резолуцији Савета Безбедности ОУН 1244) прогласиле су независност, коју Република Србија, многе друге државе и Организација Уједињених нација не признају.\nРепублика Србија је члан Уједињених нација, Савета Европе, Организације за европску безбедност и сарадњу, Партнерства за мир, Организације за црноморску економску сарадњу, Централноевропског уговора о слободној трговини, Азијске банке инфраструктурних инвестиција, а приступа Светској трговинској организацији. Од 2014. године земља преговара о приступању у Европској унији са перспективом придруживања Европској унији до 2025. године. Србија се од 2007. године формално придржава политике војне неутралности. Економија је са вишим средњим приходом, са доминантним услужним сектором, праћеним индустријским сектором и пољопривредом. Земља је високо рангирана на индексу хуманог развоја (67), индексу друштвеног напретка (47), као и индексу глобалног мира (54).","url":"https://sr.wikipedia.org/wiki/%D0%A1%D1%80%D0%B1%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/f/ff/Flag_of_Serbia.svg/150px-Flag_of_Serbia.svg.png"},{"id":"153044","type":"featured","language_code":"sr","title":"Suva planina","summary":"Suva planina je planina u jugoistočnoj Srbiji duga 45 km, a široka 15 km, koja u geološkom i geografskom smislu pripada karpatsko-balkanskoj grupi planina na samoj granici sa starijom Srpsko-makedonskom masom. Prostire se pravcem severozapad—jugoistok u visinskim zonama od 250 m do 1.810 m i počinje istočno od Niške Banje, a završava se jugozapadno od Babušnice u Lužničkoj kotlini kroz koju protiče reka Lužnica.\nSa severozapadne i severne strane Suva planina se graniči rekom Nišavom (oko koje se formiraju Belopalanačka Ostrvička i Niška kotlina), sa istočne strane Koritničkom a sa jugoistočne i južne strane Lužničkom rekom. Prema zapadu planina se postepeno spušta u Zaplanjsku kotlinu, a prema tokovima Nišave i Lužničke reke i okolnim duboko spuštenim kotlinama (Niškoj, Zaplanjskoj, Lužničkoj, Koritničkoj, Belopalanačkoj i Ostrovičkoj), najčešće strmo, ponegde okomito. Kako su kotline, površi i okolne planine znatno niže od Suve planine, ona je jasno izdvojena i istaknuta od drugih geografskih celina i vidljiva sa svih strana i sa velike daljine.Obronci Suve planine pripadaju opštinama: Niška Banja, Gadžin Han, Bela Palanka, Babušnica i Vlasotince.\nSuva planina je masiv sa izuzetnim pojavnim oblicima kraškog reljefa, riznica sedimenata različite starosti bogatih fosilnom florom, jedinstvena fitocenoza i šumski ekosistem, u okviru kojeg je zastupljeno 1.261 biljnih vrsta, od kojih 3 pripadaju prečicama, 4 rastavićima, 18 papratnicama, 6 golosemenicama i 1.232 skrivenosemenicama, i evidentirano 128 endemičnih vrsta flore, 58 vrsta lišajeva, 139 vrsta ptica itd. Zato je prema nacionalnom zakonodavstvu, proglašena za područje sa statusom rezervata prirode i objektom geonasleđa Srbije.Od ukupno 31.860 ha površine zaštićenog područja Specijalnog rezervata prirode „Suva planina”, 18.176 ha je prvog (4,5%), drugog (8,5%) i trećeg stepena zaštite (87%).","url":"https://sr.wikipedia.org/wiki/Suva_planina","thumbnail_url":"https://upload.wikimedia.org/wikipedia/commons/thumb/2/2c/Suva_planina_11a.jpg/150px-Suva_planina_11a.jpg"},{"id":"15370","type":"featured","language_code":"sr","title":"Општина Баточина","summary":"Општина Баточина је општина у Шумадијском округу у централном делу Републике Србије. По подацима из 2004. општина заузима површину од 141 km² (од чега на пољопривредну површину отпада 10.474 ha, а на шумску 2.734,8 ha), по чему заузима шесто место у округу.\nЦентар општине је градско насеље Баточина. Општина Баточина се састоји од 11 насеља. Према прелиминарним подацима са последњег пописа 2022. године у општини је живело 10.237 становника (према попису из 2011. било је 11.760 становника).","url":"https://sr.wikipedia.org/wiki/%D0%9E%D0%BF%D1%88%D1%82%D0%B8%D0%BD%D0%B0_%D0%91%D0%B0%D1%82%D0%BE%D1%87%D0%B8%D0%BD%D0%B0","thumbnail_url":"https://upload.wikimedia.org/wikipedia/commons/thumb/8/88/%D0%9Ep%C5%A1tinaBato%C4%8Dina.jpg/150px-%D0%9Ep%C5%A1tinaBato%C4%8Dina.jpg"},{"id":"154465","type":"featured","language_code":"sr","title":"Сандра Булок","summary":"Сандра Анет Булок (енгл. Sandra Annette Bullock; Арлингтон, 26. јул 1964) америчка је филмска глумица, комичарка, продуцент и једна од најплаћенијих холивудских звезда свих времена.Каријеру је почела крајем осамдесетих, играјући у романтичним комедијама. Најпознатија је по филмовима Брзина, Љубавне чаролије, Док си ти спавао, Мис тајни агент и Две недеље за заљубљивање. Веридба и Гравитација су њени финансијски најуспешнији филмови. За улогу у драми Мртав угао из 2009. године освојила је Златни глобус за најбољу главну глумицу у драми и Оскара за најбољу главну глумицу. Она је прва жена у историји чији је филм у Америци зарадио више од 200.000.000 долара, и прва која је исте године проглашена за најбољу и најгору глумицу Холивуда. Од њених новијих комедија, поред Веридбе, највећи комерцијални успех оствариле су и Жестоке девојке из 2013. и Оушнових 8 из 2018. године. За улогу у филму Гравитација, једном од критички и комерцијално најуспешнијих филмова свих времена, Булокова је била номинована за Награду „BAFTA”, Златни глобус и Оскара за најбољу главну глумицу. Године 2018. Булокова је са филмом Кутија за птице поставила рекорд за најгледанији филм платформе Нетфликс.\nСандра је једна од најбогатијих јавних личности на свету. Укупна зарада од њених филмова почетком 2022. износила је 5.300.000.000 долара. Годинама важи за једну од најомиљенијих глумица у Америци, где има репутацију једноставне девојке из комшилука. Часопис Пипл прогласио је за жену 2010. године, када је такође проглашена за највећу филмску звезду америчког Југа. Булокова је 2012. године уписана у Гинисову књигу рекорда као најплаћенија глумица у историји филма, а на Форбсовој листи најплаћенијих холивудских звезда, заузела је прво место и наредне две године – 2013. и 2014, са зарадом од 51 милион долара. Она је била најпопуларнија глумица прве деценије двадесетпрвог века, а често је навођена као краљица романтичних комедија.","url":"https://sr.wikipedia.org/wiki/%D0%A1%D0%B0%D0%BD%D0%B4%D1%80%D0%B0_%D0%91%D1%83%D0%BB%D0%BE%D0%BA","thumbnail_url":"https://upload.wikimedia.org/wikipedia/commons/thumb/3/3b/Sandra_Bullock_%289192365016%29_%28cropped%29.jpg/150px-Sandra_Bullock_%289192365016%29_%28cropped%29.jpg"},{"id":"155288","type":"featured","language_code":"sr","title":"Гојазност","summary":"Гојазност (лат. obesitas) је хронична болест (болесно стање), која се испољава прекомерним накупљањем масти у организму и повећањем телесне масе. Свако повећање телесне масе за 10% и више од идеалне означава се као гојазност. Особе се сматрају гојазнима када њихов индекс телесне масе (енгл. body mass index, BMI), мера која се добија када се телесна маса особе у килограмима подели квадратом висине те особе у метрима, прекорачи 30 kg/m2, док се особе у опсегу 25—30 kg/m2 дефинишу као претешке. Неке источноазијске земље користе ниже вредности. Епидемија овог обољења је широм света у сталном порасту, па се гојазност сврстава међу водеће болести савремене цивилизације. Она доводи до бројних и тешких компликација на многим органима и органским системима, делујући истовремено на два поља. Осим што спада у главне факторе ризика за настанак широке лепезе кардиоваскуларних обољења, она делује и индиректно (агравирајућим ефектом) узрокујући друге болести. На тај начин, гојазност поред очигледних естетских, може да створи и озбиљне здравствене проблеме и да тако утиче на квалитет живота. Гојазност повећава вероватноћу појаве разних обољења, нарочито срчаних обољења, дијабетеса типа 2, опструктивне апнеје током сна, одређених врста рака, артрозе и астме.Гојазност је најчешће узрокована комбинацијом прекомерног уноса енергетски хранљивих материја, недостатка физичке активности и генетске осетљивости, мада су на неке случајеве утицали првенствено гени, поремећаји ендокриног система, лекови или психијатријска болест. Докази који подржавају став да неке гојазне особе једу мало, а ипак добијају на маси услед слабог метаболизма су ограничени; у просеку, гојазне особе имају већи утрошак енергије у поређењу са негојазним особама због тога што је више енергије неопходно да би се одржавала повећана телесна маса.Гојазност се углавном може спречити комбинацијом друштвених промена и личних избора. Контролисана исхрана и физичка активност су главни аспекти лечења гојазности. Квалитет исхране се може унапредити смањивањем конзумације хране богате енергијом, као што је она са високим садржајем масти и шећера, као и повећањем конзумације дијететских влакана. Медицински препарати против гојазности се уз одговарајућу исхрану могу узимати ради смањења апетита или спречавања апсорпције масти. Ако контролисана исхрана, вежба и медицински препарати нису ефикасни, желудачни балон може помоћи код смањења масе или се може обавити операција ради смањења запремине желуца и/или дужине црева, што доводи до бржег засићења и смањене могућности апсорпције хранљивих материја из хране.Гојазност је водећи узрок смрти који се може спречити широм света, са све већом распрострањеношћу код одраслих и деце, а надлежни је сматрају једном од најозбиљнијих проблема здравства у 21. веку. Године 2015, 600 милиона одраслих (12%) и 100 милиона деце су били гојазни у 195 земаља. Гојазне особе се често осећају дискриминисано у већем делу модерног света (нарочито на Западу), иако је током историје гојазност нашироко била сматрана симболом богатства и плодности, што и данас јесте случај у неким деловима света. Гојазност се подједнако често јавља у свим животним добима. У дечјем узрасту она је подједнако честа код дечака и девојчица, а после пубертета је чешћа код жена него код мушкараца. Године 2013, Америчка медицинска асоцијација је класификовала гојазност као болест. Човек са највећом масом је био Американац Џон Брауер Миноч (1941—1983), који се уписао у Гинисову књигу рекорда 1978. године са 635 килограма.","url":"https://sr.wikipedia.org/wiki/%D0%93%D0%BE%D1%98%D0%B0%D0%B7%D0%BD%D0%BE%D1%81%D1%82","thumbnail_url":"https://upload.wikimedia.org/wikipedia/commons/thumb/0/08/Obesity-waist_circumference.svg/150px-Obesity-waist_circumference.svg.png"},{"id":"157496","type":"featured","language_code":"sr","title":"Ратови за независност Шпанске Америке","summary":"Ратови за независност Шпанске Америке били су бројни ратови против шпанске власти у Шпанској Америци почетком 19. вијека. С циљем политичке независности, ратови су започели убрзо након француске инвазије на Шпанију 1807. током Наполеонових ратова. Иако су постојала истраживања о идеји одвојеног шпанско америчког („криолског”) идентитета одвојеног од Пиринејског полуострва, политичка независност у почетку није била циљ већине шпанских Американаца, нити је нужно избјегавана. Са обновом власти Фердинанда VII 1814, он је одбацио било коју власт народног суверенитета, као што се види у шпанском уставу из 1812, који је донио Кадиски кортез — парламентарно намјесништво које је владало за вријеме Фердинандовог свргнућа. Ни Либерална револуција 1820. није промијенила став Кадиског устава према сепаратизму, док су се шпански Американци све више радикализовали тражећи политичку независност.Насилни сукоби започели су са краткотрајним владајућим хунтама успостављеним у Чикисаци и Киту 1809, које су се супротстављале властима Врховне средишње хунте у Севиљи. Бројне нове хунте појавиле су се широм шпанских посједа у Америци 1810. када је Средишња хунта пала током француске инвазије. Иако су се различите регије Шпанске Америке успротивиле многим политикама Круне, „било је мало интереса за непосредну независност; заиста је постојала широка подршка шпанској Средишњој хунти формираној да предводи отпор против Француза”. Иако су неки шпански Американци вјеровали да је независност неопходна, већина оних који су у почетку подржавали стварање нових влада видјели су их као средство за очување аутономије регија од Француза. Током наредних деценија, политичка нестабилност у Шпанији и апсолутистичка рестаурација под Фердинандом VII увјериле су многе шпанске Американце у потребу формалног успостављања независности од матичне државе.\nОви сукоби водили су се кроз видове и нерегуларног и конвенционалног ратовања. Ови ратови су започели као локализовани грађански ратови, који су се касније ширили и проширивали промовишући општу независност од шпанске владавине. Ова независност довела је до развоја нових националних граница заснованих на колонијалним провинцијама, које ће током раног 19. вијека формирати будуће независне државе које чине савремену Латинску Америку. Куба и Порторико су остали под шпанском влашћу све до Шпанско-америчког рата 1898. године. Нове републике су од почетка укинуле формални систем расне класификације и хијерархије, систем касте, инквизицију и племићке титуле. Ропство није одмах укинуто, већ је окончано у свим новим земљама у року од четврт вијека. Криолци (шпанског поријекла рођени у Новом свијету) и Местици (мијешане домородачке и шпанске крви или културе) замијенили су у већини политичких власти именоване рођене у Шпанији. Криолци су остали на врху државне структуре која је културно, ако не и правно, задржала нека своја традиционална обиљежја. Готово читав вијека послије, конзервативци и либерали борили су се да преокрену или продубе друштвене и политичке промјене које су покренуте тим побунама.\nДогађаји у Шпанској Америци повезани су са ратовима за независност у бившој француској колонији Сан Доминго (данашњи Хаити) и кретању Бразила ка независности. Бразилска независност, дијелила је заједничко полазиште са шпанском Америком, јер су оба сукоба покренута Наполеоновом инвазијом на Пиринејско полуострво, која је приморала португалску краљевску породицу да побјегне у Бразил 1807. године. Поступак латиноамеричке независности одвијао се у општој политичкој и интелектуалној клими која је настала из доба Просвјетитељства и која је утицала на све Атлантске револуције, укључујући ране револуције у Сједињеним Државама и Француској. Непосреднији узрок ратова за независност Шпанске Америке били су јединствени догађаји који су се догодили унутар Краљевине Шпаније и њене монархије током ове епохе, закључно и коначно, појавом нових република Шпанске Америке у постнаполеонском свијету.\n\n","url":"https://sr.wikipedia.org/wiki/%D0%A0%D0%B0%D1%82%D0%BE%D0%B2%D0%B8_%D0%B7%D0%B0_%D0%BD%D0%B5%D0%B7%D0%B0%D0%B2%D0%B8%D1%81%D0%BD%D0%BE%D1%81%D1%82_%D0%A8%D0%BF%D0%B0%D0%BD%D1%81%D0%BA%D0%B5_%D0%90%D0%BC%D0%B5%D1%80%D0%B8%D0%BA%D0%B5","thumbnail_url":"https://upload.wikimedia.org/wikipedia/commons/thumb/0/0d/Hispanic_America_%28orthographic_projection%29.svg/150px-Hispanic_America_%28orthographic_projection%29.svg.png"},{"id":"15805","type":"featured","language_code":"sr","title":"Петар Велики","summary":"Петар I Алексејевич Романов (рус. Пётр I Алексеевич или Пётр Великий; Москва, 30. мај/9. јун 1672 — Санкт Петербург, 28. јануар/8. фебруар 1725), познатији као Петар Велики (Пётр Великий), био је руски цар и император који је владао од 27. априла/7. маја 1682, па све до своје смрти 1725. године. Реформе спроведене на плану земље, територијално проширење и проглашавање империје га чине најистакнутијим и најутицајнијим руским монархом, европејиста, реформатор, војсковођа, модернизатор и експанзиониста, Петар Велики је најпре идејни, а затим и делотворни творац Русије као јаке, индустријски, милитарно, урбанистички, територијално и културолошки европске силе која ће постати једна од најстабилнијих и најмоћнијих империја, а затим држава светске историје, до данашњег дана. Иако изузетно способан и предузимљив државник и патриота, Петра његова изузетно прека нарав као и свирепи потези ипак чине контроверзним у карактерном и моралном смислу, и многи га посматрају као благо неуравнотеженог садисту, импулсивне и свирепе нарави, а врло често и пијаног, већински вотком, под чијим дејством је испољавао демонске особине. Његова приватност не доводи ипак у питање огроман искорак који је направио у својој земљи, чији просперитет и моћ су му поред личног симболизовали све у животу.\nНа престо је дошао након многих дворских интрига и завера. У почетку је владао заједно са слабим и болесним полубратом, Иваном V, који је умро 1696. године. Након Иванове смрти, кад је постао цар, немилосрдно је угушио било какав тип отпора, па чак и у сопственој породици.Петар је владао сам до 1724, а потом је владао заједно са својом женом, Катарином Алексејевном. Модернизовао је у то време прилично заосталу феудалну Русију на друштвеном, политичком, војном и економском плану, а у исто време водио је експанзионистичку политику, углавном ка земљама које су излазиле на море. У току своје владавине, претворио је Русију у водећу европску силу тог времена. Одбацио је титулу цара 1721. године и заменио је титулом императора.\nПетар Велики један од најмоћнијих и најутицајнијих владара модерне европске историје.","url":"https://sr.wikipedia.org/wiki/%D0%9F%D0%B5%D1%82%D0%B0%D1%80_%D0%92%D0%B5%D0%BB%D0%B8%D0%BA%D0%B8","thumbnail_url":"https://upload.wikimedia.org/wikipedia/commons/thumb/7/72/Peter_der-Grosse_1838.jpg/150px-Peter_der-Grosse_1838.jpg"},{"id":"158602","type":"featured","language_code":"sr","title":"Ензимска кинетика","summary":"Ензимска кинетика је област која изучава брзине хемијских реакција катализованих ензимима. Проучавање и познавање ензимске кинетике даје увид у механизме по којима се одвијају ове реакције. Између осталог стиче се увид и у њихову улогу у метаболизму, у то како је њихова активност контролисана у ћелијама и како дроге и отрови могу инхибирати њихову активност.\nЕнзими су молекули који управљају другим молекулима-ензимским супстратима. Супстрати се везују за активно место на ензиму и трансформишу се у производе кроз низ ступњева који чине механизам дате ензимске реакције. Неки ензими могу везивати више супстрата и/или давати више продуката, а пример за то је протеаза која делујући на један протеин даје два полипептидна производа. Са друге стране постоје ензими као што је ДНК полимераза, која везује нуклеотиде у ДНК. Иако се ови механизми углавном састоје од великог броја степени, један карактеристичан степен одређује укупну кинетику процеса и зове се одлучујући степен. Одлучујући степен може бити хемијска реакција или структурна промена ензима или супстрата, која прати ослобађање продукта из ензима.\nПознавање структуре ензима има велики значај зато што може наговестити како ће се током катализе везивати супстрат и ензим, које промене ће се догађати током реакције, па чак и која је улога појединачних аминокиселинских остатака у механизму.\nРазликују се два типа ензимских механизама, механизме који укључују један супстрат (моносупстратне механизме) и механизме који укључују већи број супстрата (полисупстратне). Изучавања ензимске кинетике са моносупстратним механизмом какву има ензим триозофосфат изомераза, имају за циљ да одреде афинитет везивања супстрата од стране ензима. Уколико ензим везује већи број супстрата нпр. ензим дихидрофолат редуктаза (приказан на слици), ензимска кинетика нам тада може пружити информацију о редоследу везивања супстрата и грађења продуката.\nПротеински ензими нису једини биолошки катализатори. У процесима везаним за РНК као што су транслација и посттранскрипциона модификација РНК, учествују рибозими и рибозоми. Главна разлика између протеинских ензима и РНК катализатора је та што РНК катализатори учествују у доста мањем броју реакција, али се њихови реакциони механизми и кинетика, посматрају на исти начин као код протеинских ензима.","url":"https://sr.wikipedia.org/wiki/%D0%95%D0%BD%D0%B7%D0%B8%D0%BC%D1%81%D0%BA%D0%B0_%D0%BA%D0%B8%D0%BD%D0%B5%D1%82%D0%B8%D0%BA%D0%B0","thumbnail_url":"https://upload.wikimedia.org/wikipedia/commons/thumb/6/6d/EcDHFR_raytraced.png/150px-EcDHFR_raytraced.png"},{"id":"1607897","type":"featured","language_code":"sr","title":"Марко Гобељић","summary":"Марко Гобељић (Краљево, 13. септембра 1992) српски је фудбалер који тренутно наступа за Црвену звезду. Важи за универзалног играча, способног да одигра на већем броју позиција на терену.\nГобељић је фудбалом почео да се бави у локалној школи Бубамари, одакле је преко екипе Металца касније прешао у Слогу. За клуб из родног града као сениор је наступао у периоду од 2010. до 2014. године, а након своје прве сезоне, у којој је са екипом освојио прво место на табели Српске лиге Запад, пласирао се у други степен фудбалског такмичења, Прву лигу Србије. У том такмичењу је, касније, одиграо 89 утакмица и постигао 6 погодака, док је током сезоне 2013/14. на већем броју утакмица носио капитенску траку. У свом матичном клубу Гобељић је променио већи број позиција на терену, а најчешће је наступао као централни везни играч, или десни бек.\nПрешавши у крушевачки Напредак, лета 2014, Гобељић је потписао професионални уговор са тим клубом. Исте године дебитовао је у Суперлиги Србије, али је по њеном окончању испао из такмичења, након баража за опстанак са екипом Металца из Горњег Милановца. Већ наредне сезоне, клуб је поново изборио пласман у први ранг такмичења, док је Гобељић изабран у тим Прве лиге Србије, према оценама Спортског журнала. Током такмичарске 2016/17. тренери Драган Ивановић и Вук Рашовић Гобељића су најчешће користили у нападу, где је деловао као полушпиц, или крило и на тај начин забележио више голова и асистенција. По један погодак постигао је и против Црвене звезде и против Партизана.\nТоком 2016. и почетком 2017. године, тадашњи селектор репрезентације Србије, Славољуб Муслин, Гобељића је позивао у национални тим састављен од играча из домаћег такмичења, који је у том периоду наступио на сусретима са екипама Катара и Сједињених Америчких Држава.\nЛета 2017, пред почетак нове сезоне, Гобељић је потписао трогодишњи уговор са Црвеном звездом. Исте године, са својим новим клубом изборио је пласман у групну фазу Лиге Европе. Тренер Владан Милојевић га је користио на неколико позиција на терену, те је између осталих, на утакмицама против Краснодара, Гобељић у игру улазио као замена за левог бека. Нешто касније, он је свој први Вечити дерби одиграо на истој позицији. По окончању такмичарске сезоне, Гобељић је награђен као члан екипе која је освојила трофеј намењен прваку Србије у фудбалу. Почетком наредне сезоне, са тимом се пласирао у групну фазу Лиге шампиона, што је Црвена звезда урадила по први пут од када такмичење постоји под тим именом. У наредне две сезоне је са тимом још по једном учествовао у оба такмичења. Црвена звезда је 2021. године по први пут у својој историји везала четири шампионске титуле у низу, у чему је учествовао и Гобељић. Освајањем Купа Србије исте године, са Црвеном звездом је дошао и до дупле круне.","url":"https://sr.wikipedia.org/wiki/%D0%9C%D0%B0%D1%80%D0%BA%D0%BE_%D0%93%D0%BE%D0%B1%D0%B5%D1%99%D0%B8%D1%9B","thumbnail_url":"https://upload.wikimedia.org/wikipedia/commons/thumb/3/3d/Marko_Gobelji%C4%87_o5a3342.jpg/150px-Marko_Gobelji%C4%87_o5a3342.jpg"},{"id":"16084","type":"featured","language_code":"sr","title":"Метеор","summary":"Метеор (грч. μετέωρον — атмосферски феномен) је светлосна појава настала јонизацијом атмосфере кроз коју пролази метеороид. Сјајни метеори се називају болиди. Метеороиди који потичу од истог објекта (комете или астероида) имају паралелне путање па метеори који од њих настају изгледају као да потичу из истог дела неба (радијант). У овом случају говори се о метеорском роју. Током године постоји више од 50 метеорских ројева. Метеороиди који не припадају ниједном роју су спорадици.\nАко метеороид преживи пролазак кроз атмосферу и падне на површину небеског тела, назива се метеорит. Метеор који падне на Земљу или друго небеско тело може направити ударни кратер. Истопљени материјал избачен из ударног кратера може да се охлади и очврсне и тако формира тело које се назива тектит.\nУслед трења метеороида у атмосфери долази до ексцитације како атома у метеороиду тако и атома и молекула атмосфере. При њиховој деексцитацији јавља се светлост коју видимо као метеор. Температура у ударном таласу који претходи већој метеороидској честици износи више од 10.000 °C.\nМетеори се у народу називају и „звезде падалице“.","url":"https://sr.wikipedia.org/wiki/%D0%9C%D0%B5%D1%82%D0%B5%D0%BE%D1%80","thumbnail_url":"https://upload.wikimedia.org/wikipedia/commons/thumb/e/ed/Meteor_falling_courtesy_NASA.gif/150px-Meteor_falling_courtesy_NASA.gif"},{"id":"16402","type":"featured","language_code":"sr","title":"Сићевачка клисура","summary":"Сићевачка клисура је део речне долине Нишаве настала интензивним усецањем њеног воденог тока у стенску масу, између северних огранака Суве планине, и јужних огранака Сврљишких планина. Налази се 14 km источно од Ниша, између села Просек (низводно) и насеља Долац (узводно). Дуга је око 17 km (15,9) и спаја Нишку котлину са Белопаланачком котлином. Такође је и најкраћа веза између средњег и доњег Понишавља, односно између горњег и доњег дела средњег Нишавља.Клисура је подељена на две географске целине, горњу — Црнчанско-градиштански кањон, и доњу — Островичку клисуру. Горњи део је ужи и сличнији кањону (од Островице до Долаца), док је доњи (од Просека до Островице) са широким благим падинама. Клисура је оивичена Сврљишким планинама са севера и обронцима Суве планине с југа.Кроз Сићевачку клисуру, паралелно са Нишавом, изграђени су железничка пруга (1886/1887) и нишавски међународни магистрални пут (1964). Нишавска железница која пролази кроз долинске усеке Сићевачке клисуре део је велике светске железничке магистрале (Лондон—Париз—Београд—Ниш—Софија—Истанбул), а магистрални пут Е-80, источни крак Коридора 10, део велике паневропске магистрале (Салцбург—Загреб—Београд—Ниш—Софија—Истанбул), и веза преко Мале Азије са осталим подручјима света.Због својих геоморфолошких одлика као и јединствене флоре и фауне, Сићевачка клисура је проглашена за Парк природе и заштићено подручје са значајним еколошким и културним добрима. „Парк природе Сићевачка клисура“ је предео богат природним лепотама, и изузетан је пример појаве и интеракције геолошких, геоморфолошких и хидролошких феномена као и биодиверзитета, и станиште више ендемских, реликтних и ретких врста биљака и животиња.\nОна покрива делове подручја Општина Нишка Бања и Бела Паланка, са укупном површином од 77,46 km², од чега се 55,59 km² налази у општини Ниш, а 21,87 km² у општини Бела Паланка. Ово подручје је реком Нишавом подељено на два дела — Лесков врх (северни) и Облик (јужни).","url":"https://sr.wikipedia.org/wiki/%D0%A1%D0%B8%D1%9B%D0%B5%D0%B2%D0%B0%D1%87%D0%BA%D0%B0_%D0%BA%D0%BB%D0%B8%D1%81%D1%83%D1%80%D0%B0","thumbnail_url":"https://upload.wikimedia.org/wikipedia/commons/thumb/e/e2/Si%C4%87eva%C4%8Dka_klisura_vidikovac.jpg/150px-Si%C4%87eva%C4%8Dka_klisura_vidikovac.jpg"},{"id":"164468","type":"featured","language_code":"sr","title":"Версајски дворац","summary":"Версајски дворац (франц. Château de Versailles, Palais et parc de Versailles) је била резиденција француских краљева Луја XIV, Луја XV и Луја XVI. Смештена је на 11 хектара код града Версаја југозападно од Париза, и окружена са 815 хектара паркова. Овај дворац-споменик је чувен у свету по својој лепоти, као и по значајним догађајима који су се ту одиграли. Краљеви су са својим дворјанима били становници дворца од 1682. до 1789, са изузетком неколико година у периоду регентства Филипа, војводе Орленског (1715—1723). Версај је постао симбол врхунца француске монархије.\nДворац Версај је настао као ловачки дворац Луја XIII, који су од 1661. значајно доградиле архитекте Луја XIV: Луј ле Во, Франсоа Дорбеј, Жил Арден-Мансар и Робер де Кот. Унутрашњу декорацију је дизајнирао Шарл Лебрен, а паркове Андре ле Нотр. Тако је настао по многима најлепши од свих двораца Европе. Унутар зидина Версаја живело је око 6.000 људи, а дворац украшавају многобројне фонтане и предивно зеленило. У дворцу се налази и знаменити стони астрономски сат. Важна дворана је Галерија огледала у којој је 1919. године потписан Версајски уговор и тако окончан Први светски рат. Версај престаје бити краљевска резиденција 1789. године након Француске револуције.\n\n","url":"https://sr.wikipedia.org/wiki/%D0%92%D0%B5%D1%80%D1%81%D0%B0%D1%98%D1%81%D0%BA%D0%B8_%D0%B4%D0%B2%D0%BE%D1%80%D0%B0%D1%86","thumbnail_url":"https://upload.wikimedia.org/wikipedia/commons/thumb/0/06/Versailles-Chateau-Jardins.jpg/150px-Versailles-Chateau-Jardins.jpg"},{"id":"166959","type":"featured","language_code":"sr","title":"Ђуро Ђаковић","summary":"Ђуро Ђаковић (Бродски Варош код Славонског Брода, 30. новембар 1886 — Свети Дух код Дравограда, 25. април 1929) био је металски радник и револуционар, организациони секретар Централног комитета КП Југославије, од априла 1928. до априла 1929. године, један од најистакнутијих бораца радничке класе Југославије и жртва белог терора.\nКао млади браварски радник у Сарајеву се 1905. прикључио радничком покрету и постао члан синдиката, а 1909. године је постао члан Социјалдемократске странке Босне и Херцеговине (СДСБиХ). Био је истакнути омладински руководилац и учесник радничких штрајкова у Сарајеву. На почетку Првог светског рата, као противнику рата аустроугарске власти су му судиле за „велеиздају”, након чега је био на принудном раду.\nКрајем 1917. године је обновио рад Савеза металских радника и постао његов председник, а потом и члан управе Главног радничког савеза Босне и Херцеговине. Као члан Главног одбора СДСБиХ био је један од заговорника стварања јединствене југословенске радничке партије, а априла 1919. године учесник „Конгреса уједињења” на коме је створена Социјалистичка радничка партија Југославије (СРПЈ(к)). Након тога је због учешћа у припреми и одржавању прославе Првог маја у Сарајеву, био је ухапшен и неколико месеци задржан у притвору.\nЈуна 1920. на Другом конгресу КПЈ био је изабран за члана Централног партијског већа, а новембра исте године на првим парламентарним изборима био је изабран за народног посланика Уставотворне скупштине Краљевине СХС. Јуна 1921. године је отишао у Москву, где је био делегат на Трећем конгресу Коминтерне и Првом конгресу Црвене синдикалне интернационале. Након повратка у Југославију, био је ухапшен и јула 1922. осуђен у Сарајеву на десет месеци затвора због комунистичког и синдикалног деловања након доношења „Обзнане”, у шта је урачунато девет месеци проведених у истражном затвору.По изласку из затвора наставио је са политичким и револуционарним радом, због чега је био више пута хапшен, а 1923. године протеран у родном место. Тамо је наставио са политичким радом, а на општинским изборима у Бродском Варошу, августа 1925. године листа Радничко-сељачког блока, коју је предводио однела је победу и он је од септембра 1925. до новембра 1926. био начелник општине. Због заступања интереса сиромашних сељака, често је долазио у сукоб са богатим сељацима, трговцима и Котарским начелником, због чега је био разрешен дужности. Након истека прогона, крајем 1926. је најпре отишао у Славонски Брод, а августа 1927. у Загреб, где је постао секретар Обласног одбора Савеза радика металне индустрије Хрватске.\nКрајем 1927. године руководство ЦК КПЈ га је послало у Москву на школовање на Међународној лењинској школи, где је остао до маја 1928. када га је Извршни комитет Коминтерне као свог опуномоћеника послао у Југославију, с циљем да ради на спровођењу „Отвореног писма” упућеног члановима КПЈ. Под псеудонимом „Боснић” активно је радио на обиласку и сређивању партијских организација и припремама Четвртог конгреса КПЈ, на коме је новембра 1928. био изабран за организационог секретара Централног комитета КПЈ, с обзиром да је био један од најистакнутијих бораца против фракцијских борби у КПЈ.\nНакон завођења Шестојануарске диктатуре краља Александра, априла 1929. године је био ухапшен заједно са Николом Хећимовићем, секретаром Црвене помоћи. Ђуро је полицији, која је код њега пронашла илегални партијски материјал, рекао да је партијски курир, па је након неколико дана ислеђивања заједно са Хећимовићем одведен на југословенско-аустријску границу, ради наводног извиђања терена преко кога се одвија илегални прелазак. Тамо су 25. априла 1929. убијени у исценираном покушају бега, а полицијске власти су покушале да прикрију ово убиство. Накнадном ексхумацијом, извршеном 7. маја утврђено је да је на жртве пуцано спреда с малог растојања, чиме је доказано смишљено убиство.\nНа двадесету годишњицу смрти, 1949. године његови посмртни остаци су пренети у Београд и сахрањени у Гробници народних хероја на Калемегдану.","url":"https://sr.wikipedia.org/wiki/%D0%82%D1%83%D1%80%D0%BE_%D0%82%D0%B0%D0%BA%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/5/58/%C4%90uro_%C4%90akovi%C4%87.JPG/150px-%C4%90uro_%C4%90akovi%C4%87.JPG"},{"id":"167473","type":"featured","language_code":"sr","title":"Џенис Џоплин","summary":"Џенис Лин Џоплин (енгл. Janis Lyn Joplin, Порт Артур, 19. јануар 1943 — Лос Анђелес, 4. октобар 1970) је била позната америчка рок и блуз певачица, текстописац и музички аранжер. Важи за једну од најпопуларнијих и најталентованијих извођачица свог жанра, и била је међу водећим светским звездама музике 60их година 20ог века, као и једна од зачетница хипи субкултуре чији је била симбол и представник. Слава Џенис Џоплин не јењава и даље, о чему сведоче бројни фанови широм света.\nКаријеру је почела раних шездесетих као фолк и блуз певачица по клубовима Сан Франсиска. Светску славу је стекла крајем шездесетих година 20. века, као певачица психоделичног есид рок бенда Big Brother and the Holding Company. Касније је наступала и као соло певачица уз пратњу бендова The Kozmic Blues Band и The Full Tilt Boogie Band.\nУ краткој професионалној каријери која је трајала свега четири године, прославила се бројним хитовима, а неки од највећих су „Down On Me“, „Bye, Bye Baby“, „Piece of My Heart“, „Try (Just A Little Bit Harder“), „Maybe“, „To Love Somebody“, „Mercedes Benz“, „One Night Stand“, „Raise Your Hand“ и „Me and Bobby McGee“. Током каријере објавила је четири студијска албума, од којих је последњи издат постхумно и пет синглова.\nЧасопис Ролинг стоун уврстио је Џоплинову на 46. место на листи 100 највећих уметника свих времена 2004. године, те на 28. место на листи 100 најбољих певачица свих времена 2008. године. Њена верзија песме Me and my Bobby McGee постхумно је доспела на прво место америчке топ-листе синглова. Године 1995, постхумно је проглашена за члана Куће славних рокенрола у Кливленду, а 2005. додељена јој је и Греми награда за животно дело.\nЏенис је имала бунтован и неуобичајен стил типичан за хипи покрет тог времена. Хронични алкохолизам и конзумирање тешких дрога узрок су њене преране смрти. Преминула је 4. октобра 1970. године у хотелској соби у Лос Анђелесу од последица предозирања хероином у 27. години живота.","url":"https://sr.wikipedia.org/wiki/%D0%8F%D0%B5%D0%BD%D0%B8%D1%81_%D0%8F%D0%BE%D0%BF%D0%BB%D0%B8%D0%BD","thumbnail_url":null},{"id":"1686271","type":"featured","language_code":"sr","title":"Вокализација птица","summary":"Вокализација птица укључује како оглашавање тако и песму. Колоквијално, птичје песме су јако мелодичне човековом уху. У орнитологији и посматрању птица, (релативно комплексне) песме се функционално разликују од (релативно простих) оглашавања. Птичја песма је најразноврснија у реду птица певачица. Птичји вокални орган се зове сиринга и то је коштана структура на дну душника (за разлику од гласних жица на врху сисарског душника). Постоје научне хипотезе по којима је птичја песма настала као резултат сексуалне селекције, док експерименти показују да је квалитет птичје песме добар индикатор фитнеса (адаптабилности) птица.Комуникација употребом оглашавања се остварује како између припадника исте, тако и међу припадницима различитих врста. Неке птице имају одличну вокалну мимикрију. Неке пећинске врсте, укључујући уљане птице и чиопице (Collocalia и Aerodramus spp.), користе звучне сигнале (са фреквенцијом звука од 2 до 5 kHz) за ехолокацију у тминама пећина. Песма различитих птица се разликује и типична је за врсту. Постоје хипотезе истраживача које тврде да научене песме омогућавају развој много комплексније песме, кроз „културолошку” (птичје заједнице) интеракцију, и тиме кроз интраспецијске дијалекте омогућавају птицама да препознају свој род и да адаптирају своју песму различитим акустичким срединама.Стицање знања и учење песме код птица укључује групу различитих региона мозга који су повезани бројним неуропутевима. Када птице одрастају у изолацији, далеко од утицаја конспецијских мужјака, још увек певају. Песма коју тада производе се назива „изолацијска песма” и подсећа на песму дивљих птица, али је далеко мање комплексна и са мање карактеристика песме дивљих птица.Специфичност птичјег оглашавања је то да се широко користи за идентификацију врста. Оглашавања птица описана су коришћењем речи, бесмислених слогова или линијских дијаграма. То обично укључује звуке као што су квак, чирп и чирруп. Они су јако варијабилни и зависе од маште. Поред бесмислених речи, конструисане су и граматички коректне фразе које су јако сличне вокализацији птица. На пример, пругаста сова производи мотив који неки водичи птица описују као: Ко кува за вас? Ко кува за све вас? (Who cooks for you? Who cooks for you all?), са нагласком на ’вас’. Птичја песма је интегрални део удварања птица и предзиготски механизам изолације укључен у процес специјације.\n\n","url":"https://sr.wikipedia.org/wiki/%D0%92%D0%BE%D0%BA%D0%B0%D0%BB%D0%B8%D0%B7%D0%B0%D1%86%D0%B8%D1%98%D0%B0_%D0%BF%D1%82%D0%B8%D1%86%D0%B0","thumbnail_url":"https://upload.wikimedia.org/wikipedia/commons/thumb/b/ba/Solsort.jpg/150px-Solsort.jpg"},{"id":"169132","type":"featured","language_code":"sr","title":"Јао Минг","summary":"Јао Минг (кин. 姚明, Yao Ming; Шангај, 12. септембар 1980) бивши је кинески кошаркаш. Играо је за Хјустон рокетсе у NBA лиги. Са својих 2,29 м висине био је највиши активни кошаркаш у NBA лиги у време своје последње сезоне.Јао је рођен у Шангају где је као тинејџер почео да игра кошарку за Шангај шарксе. У њиховом сениорском тиму одиграо је пет сезона, а у последњој сезони освојио првенство у кинеској ЦБА лиги. Након што је од Шаркса добио дозволу да напусти клуб драфтован је од стане Хјустон рокетса као први пик на драфту 2002. године. Јао је осам пута изабран да наступа као стартер за тим Западне конференција на Ол-стар утакмицама, а пет пута је биран у најбољи тим NBA лиге. Са Рокетсима је четири пута стизао до доигравања, а 2009. године Рокетси су прошли прво коло доигравања, што је био велики успех с обзиром да им то није пошло за руком још од 1997. године. Јао је пропустио укупно 250 утакмица у последњих шест година своје каријере због повреда стопала и чланка.Он је један од најпознатијих кинеских спортиста који има уговор са више познатих компанија. Његова прва сезона у NBA лиги била је инспирација за документарни филм који носи име „Јаова година“, а заједно са NBA аналитичарем Риком Бучером написао је аутобиографију „Јао: Живот у два света“.","url":"https://sr.wikipedia.org/wiki/%D0%88%D0%B0%D0%BE_%D0%9C%D0%B8%D0%BD%D0%B3","thumbnail_url":"https://upload.wikimedia.org/wikipedia/commons/thumb/a/a7/YaoMingonoffense2.jpg/150px-YaoMingonoffense2.jpg"},{"id":"169873","type":"featured","language_code":"sr","title":"Рат Велике алијансе","summary":"Рат Велике алијансе, познат и под именима Деветогодишњи рат, Рат Аугзбуршке лиге или Рат за палатинско наслеђе био је велики рат који је избио 1688. и трајао све до 1697, углавном на европском континенту. Захватио је такође, и секундарне фронтове у Ирској (познатији као Вилијамитски рат) и Северној Америци (познатији као Рат краља Вилијама).\nНакон потписивања Споразума у Најмегену, којим је завршен Француско-холандски рат (1672—1678) Француска је под Лујем XIV намеравала да осигура своју хегемонију у Европи. До осамдесетих година 17. века цар Светог римског царства Леополд I добио је замах у рату са Турцима и ојачао је своју позицију у средњој Европи. Леополд I је заједно са протестантским кнежевима Немачке, Шпанијом и Шведском створио одбрамбени Аугзбуршки савез 9. јула 1686. да би спречили хегемонију ојачане Француске.\nНизоземска република, на челу са Вилијамом III Оранским је успешно извршила инвазију на Енглеску и свргнула краља Џејмса II. Када је поред тога постао и краљ Енглеске, имао је моћ да ствара савез против Француске, чему је дуго тежио.\nВилијам III Орански и Леополд I су 12. маја 1689. оформили Велику алијансу са циљем да врате Француску у границе, које су биле одређене Вестфалским миром. Повод за рат је била свађа око наследства у Рајнском палатинату.\nРат Велике коалиције завршен је без победника, потписивањем споразума у Ризвику 20. септембра 1697. Споразум су тада потписали Француска, Холандија, Енглеска и Шпанија. Леополд I је потписао касније 30. октобра 1697. После рата, Француска је војно ојачала на копну, а Енглеска и Холандија на мору.","url":"https://sr.wikipedia.org/wiki/%D0%A0%D0%B0%D1%82_%D0%92%D0%B5%D0%BB%D0%B8%D0%BA%D0%B5_%D0%B0%D0%BB%D0%B8%D1%98%D0%B0%D0%BD%D1%81%D0%B5","thumbnail_url":"https://upload.wikimedia.org/wikipedia/commons/thumb/3/38/Siege_of_Namur_%281692%29.JPG/150px-Siege_of_Namur_%281692%29.JPG"},{"id":"175137","type":"featured","language_code":"sr","title":"Трансфузија крви","summary":"Трансфузија крви (лат. transfundere,  прелити) је процес преношења крви или њених продуката из крвног система једне особе у крвни систем друге. Трансфузија може спасити живот у многим ургентним стањима када долази до обимног крварења, а може се користити и за надокнађивање изгубљене крви у току разних лекарских интервенција или код појединих обољења (тежи облик анемије, тромбоцитопенија итд). Особама које пате од хемофилије или српасте анемије потребне су готово свакодневне трансфузије крви.","url":"https://sr.wikipedia.org/wiki/%D0%A2%D1%80%D0%B0%D0%BD%D1%81%D1%84%D1%83%D0%B7%D0%B8%D1%98%D0%B0_%D0%BA%D1%80%D0%B2%D0%B8","thumbnail_url":"https://upload.wikimedia.org/wikipedia/commons/thumb/6/61/Erythrozytenkonzentrat_neu.jpg/150px-Erythrozytenkonzentrat_neu.jpg"},{"id":"18311","type":"featured","language_code":"sr","title":"Петар Бојовић","summary":"Петар Бојовић (Мишевићи код Нове Вароши, 4/16. јул 1858 — Београд, 19. јануар 1945) био је српски и југословенски војвода.Учесник је српско-турских ратова током којих је био у штабу Врховне команде, а по завршетку ратова постао је водник батерије у Београду. После српско-бугарског рата постао је водник коњице, а затим је 1891. положио испит и добио чин капетана. Истовремено је постављен за вршиоца дужности начелника Штаба Моравске дивизије у Нишу, где је остао пет година. Мењао је неколико дужности све до избијања Балканских ратова 1912. године, када је био командант Коњичке дивизије.\nУ Првом балканском рату Бојовић је био начелник Штаба Прве армије од октобра 1912. године. Истакао се током Кумановске и Битољске битке, после којих је добио чин генерала. По окончању Првог балканског рата, на његов предлог, а уз подршку војводе Путника, склопљен је савез са Грчком, као противтежа опасности која је тада долазила од Бугарске. У Другом балканском рату био је начелник Штаба Прве армије која је однела победу у бици на Брегалници, а после рата био је командант трупа Нових области на Косову и Македонији.\nУ Првом светском рату је био командант Прве армије. Учествовао је у завршним операцијама Церске битке, а по ослобађању Шапца, са овом јединицом форсирао је, почетком септембра, Саву и продро у Срем. Бива рањен у глежањ 21. августа 1914. године на Јевремовачкој коси, па је смењен са места команданта. Од новембра 1914. до новембра 1915. године генерал Бојовић је био на располагању, када је због Тројне офанзиве, опет реактивиран. Опет је постао командант трупа Нових области и успео је да пружи отпор непријатељу, док се српска војска повлачила ка Косову. Када је донета одлука да се трупе повлаче ка Албанији, Бојовић је тада (децембар 1915) постављен за начелника Врховне команде. Поднео је оставку начелника Врховне команде 19. јуна 1918. године, због неслагања око проширења Солунског фронта. Затим је опет постављен за команданта Прве армије, којом је командовао и у бици код Доброг поља. Због ратних заслуга 13. септембра 1918. добио је чин војводе (фелдмаршала).\nПосле рата постао је командант Прве армијске области и на тој функцији је остао до децембра 1920. године. Именован је начелником Главног генералштаба војске Краљевине СХС у јануару 1921. године. Децембра исте године стављен на располагање, а убрзо и пензионисан. Враћен је у службу 1941. и постављен за Врховног инспектора целокупне војне силе Југославије. Током Априлског рата именован је по уставу, услед малолетности краља Петра II, за помоћника врховног команданта краљевске југословенске војске да би после капитулације војске сам себи одредио кућни притвор у коме је био све до краја рата. Преминуо је у дубокој старости.\nОдликован је Орденом Југословенске круне првог реда (1930. године), Орденом Карађорђеве звезде првог реда (1933. године) и француским Орденом Легије части (1936. године). Носилац је многобројних највиших српских и савезничких одликовања. Уврштен је у ред највећих војсковођа Првог светског рата и српске ратне историје.","url":"https://sr.wikipedia.org/wiki/%D0%9F%D0%B5%D1%82%D0%B0%D1%80_%D0%91%D0%BE%D1%98%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/sr/thumb/e/ea/Vojvoda_Petar_Bojovi%C4%87.jpg/150px-Vojvoda_Petar_Bojovi%C4%87.jpg"},{"id":"183880","type":"featured","language_code":"sr","title":"Припјат","summary":"Припјат  (укр. Прип'ять, рус. Припять) напуштени је град на северу Украјине, у Кијевској области, близу границе са Белорусијом. Изграђен је у кратком временском периоду паралелно са градњом нуклеарне електране и био је предвиђен као место у коме ће живети запослени у електрани и њихове породице. Град се временом проширивао, а број становника се 1986. попео на скоро 50.000.\nНакон Чернобиљске катастрофе 1986. град је напуштен, а становништво је евакуисано у друга насеља Кијевске области. Касније је изграђен град Славутич, који је постао нови дом за велики број становника Припјата. Насеља унутар зоне од 30 километара око нуклеарне електране су такође евакуисана, а ова зона је стављена под посебни надзор због тешке контаминације испуштеним радиоактивним материјалом.\nНакон евакуације, градом су патролирали припадници војске и милиције како би се спречили илегални уласци и пљачке. Поједине објекте у граду и даље су користили ликвидатори и радници електране, чији су преостали реактори наставили са радом. Учињен је и напор да се одређени делови града деконтаминирају.\nКрајем 20. и почетком 21. века, са гашењем последњих реактора нуклеарне електране, град је потпуно напуштен. У овом периоду повећан је и број илегалних улазака у град и пљачки. Пљачкаши су проваљивали у станове и узимали све што су могли однети, не обазирући се на радијацију. Зграде су због неодржавања убрзано пропадале.\nУ другој деценији 21. века, град и околну зону је почео да посећује све већи број туриста. Украјинске власти су 2011. званично одобриле туристима да посећују Припјат и Зону искључења и њихов број је у наредним годинама растао. Радиоактивност је данас значајно опала, али широм града још увек постоје жаришта повећане радиоактивности.\nСа репутацијом „савремене некрополе” и „града замрзнутог у времену”, Припјат је постао инспирација за дела популарне културе, нарочито дистопијске филмове и видео-игре. У наредним деценијама зграде ће се без људске интервенције срушити, а бетонске површине ће заменити вегетација.","url":"https://sr.wikipedia.org/wiki/%D0%9F%D1%80%D0%B8%D0%BF%D1%98%D0%B0%D1%82","thumbnail_url":"https://upload.wikimedia.org/wikipedia/commons/thumb/6/68/Pripyat_montage.jpg/150px-Pripyat_montage.jpg"},{"id":"184872","type":"featured","language_code":"sr","title":"Вера Благојевић","summary":"Вера Благојевић (Београд, 16. мај 1920 — Кленак, код Руме, 18. март 1942) била је студент медицине, учесница Народноослободилачке борбе и народни херој Југославије.\nОдрасла је у Шапцу, где је завршила основну школу и гимназију. Пошто је њен отац још у младости био близак са комунистима, Вера се, следећи његов пример, још као учесница гимназије определила за револуционарни омладински покрет. Након доласка на студије медицине у Београд, постала је 1938. године члан Савеза комунистичке омладине Југославије (СКОЈ). Током студија је активно учествовала у револуционарном студентском покрету, као и у Омладинској секцији Женског покрета. У чланство Комунистичке партије Југославије (КПЈ) примљена је фебруара 1940. године.\nПолитички је деловала међу омладином и женама Шапца, па је у јесен 1940. године постала члан Окружног комитета КПЈ за Подриње и секретар Окружног комитета СКОЈ-а за Подриње. Након окупације Југославије, 1941. године вратила се у Шабац, где је радила на организовању омладине и припремама оружаног устанка. Након формирања Мачванског партизанског одреда, јула 1941. године, радила је политички са женама Подриња.\nПоред политичког рада, учествовала је и у борбама. Након почетка Прве непријатељске офанзиве, септембра 1941. године, Одред је морао да се повуче, а Вера је била упућена на политички рад у Јадар. У Лозници су је заробили јадарски четници, али је уз помоћ партизана успела да буде спашена из четничког затвора и врати се у Одред.\nУслед напорних маршева на путу ка Мачви, крајем децембра 1941. године, тешко се разболела, због чега је била пребачена у село Текериш. Овде су је почетком марта 1942. године открили и заробили четници Косте Пећанца Даке Тешмановића и потом предали Гестапоу у Шабац. Као „опасна комунисткиња” у истрази Гестапоа је била подвргнута мучењима, али како ништа није одала, Гестапо ју је осудио на смрт. Стрељана је 18. марта 1942. године заједно са шездесетак талаца на месту Шицара, у близини села Кленак, код Руме.\nЗа народног хероја Југославије проглашена је 6. јула 1953. године.\n\n","url":"https://sr.wikipedia.org/wiki/%D0%92%D0%B5%D1%80%D0%B0_%D0%91%D0%BB%D0%B0%D0%B3%D0%BE%D1%98%D0%B5%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/4/44/Vera_Blagojevi%C4%87.jpg/150px-Vera_Blagojevi%C4%87.jpg"},{"id":"185427","type":"featured","language_code":"sr","title":"Леонардо Дикаприо","summary":"Леонардо Вилхелм Дикаприо (енгл. Leonardo Wilhelm DiCaprio; Лос Анђелес, 11. новембар 1974) амерички је глумац и продуцент.\nШест пута је номинован за награду Оскар — за најбољег глумца у главној улози у филмовима Авијатичар (2004), Крвави дијамант (2006), Вук са Вол Стрита (2013), Повратник (2015) и Било једном у Холивуду (2019) те за најбољег глумца у споредној улози у филму Шта изједа Гилберта Грејпа (1994). Такође, шест пута је био номинован за награду BAFTA, а тринаест пута за награду Златни глобус. \nЗа улогу Хјуа Гласа у филму Повратник добио је награду Оскара, БАФТУ и Златни глобус за најбољег глумца у главној улози. Такође, још два пута је добио Златни глобус — за најбољег главног глумца у драми за улогу Хауарда Хјуза у филму Авијатичар, и за најбољег главног глумца у комедији или мјузиклу за улогу Џордана Белфорта у филму Вук са Вол Стрита. Био је номинован и за награде Сателит, Награду Удружења филмских глумаца и Сатурн.\nГлумачку каријеру је започео деведесетих година прошлог века наступајући у рекламама и сапуницама као што су Санта Барбара, Родитељство, те у ситкому Од муке до науке. Прву запаженију филмску улогу остварио је у филму Дечаков живот из 1993, где му је партнер био Роберт де Ниро. У драми Шта изједа Гилберта Грејпа из 1993. године имао је споредну улогу, а у биографском филму Кошаркашки дневници из 1995. глумио је зависника Џима Керола. Постаје популаран 1996. захваљујући улози у модерној адаптацији Шекспировог дела Ромео и Јулија у режији База Лурмана. Међународну славу стиче главном улогом у љубавном филму Титаник из 1997. режисера Џејмса Камерона, који је у то време био филм са највећом зарадом у историји кинематографије. \nПочетком 21. века критика је хвалила његове изведбе у филмовима Ухвати ме ако можеш (2002), Банде Њујорка (2002), Авијатичар (2004), Крвави дијамант (2006), Двострука игра (2006), Револуционарни пут (2008), Затворено острво (2010), Почетак (2010), Ђангова освета (2012), Вук са Вол Стрита (2013), Повратник (2015) и Било једном у Холивуду (2019).Власник је продуцентске компаније Appian Way Productions. Често сарађује са режисером Мартином Скорсезеом и до сада је наступио у пет његових филмова. Као посвећеног филантропа и борца за очување животне средине похвалиле су га организације за заштиту животне средине.","url":"https://sr.wikipedia.org/wiki/%D0%9B%D0%B5%D0%BE%D0%BD%D0%B0%D1%80%D0%B4%D0%BE_%D0%94%D0%B8%D0%BA%D0%B0%D0%BF%D1%80%D0%B8%D0%BE","thumbnail_url":"https://upload.wikimedia.org/wikipedia/commons/thumb/4/46/Leonardo_Dicaprio_Cannes_2019.jpg/150px-Leonardo_Dicaprio_Cannes_2019.jpg"},{"id":"18560","type":"featured","language_code":"sr","title":"Роналдо","summary":"Роналдо Луис Назарио де Лима (порт. Ronaldo Luís Nazário de Lima; 18. септембар 1976), познатији као Роналдо, бразилски је бизнисмен, власник фудбалских клубова Ваљадолид и Крузеиро и бивши фудбалер,  који се сматра једним од најбољих нападача свих времена. У Португалу је познат под надимком „Феномено“; освојио је велики број индивидуалних награда, од чега три пута награду ФИФА фудбалер године и двапут Златну лопту.\nКаријеру је почео у Крузеиру, након чега је прешао у ПСВ Ајндховен 1994, а 1996. прешао је у Барселону, у рекордном трансферу за то вријеме, а исте године, са 20 година, добио је награду ФИФА фудбалер године, поставши тако најмлађи добитник награде. Године 1997, прешао је у Интер, за рекордан трансфер, поставши тако први фудбалер након Дијега Арманда Марадоне, који је оборио свјетски трансфер рекорд двапут. Са само 21 годином, добио је златну лопту, поставши тако најмлађи добитник награде. Са 23 године, постигао је преко 200 голова у каријери, за клубове и репрезентацију, али након великог броја повреда кољена, био је готово неактиван три године. Године 2002, прешао је у Реал Мадрид, са којим је освојио титулу првака Шпаније, након чега је 2007. прешао у Милан, гдје је провео двије сезоне. Године 2009, прешао је у Коринтијанс, гдје је остао до 2011, након чега је завршио каријеру. \nЗа репрезентацију Бразила, одиграо је 98 утакмица а постигао је 62 гола и налази се на трећем мјесту вјечне листе стријелаца репрезентације, иза Пелеа и Нејмара. Са 17 година, био је најмлађи члан репрезентације Бразила која је освојила Свјетско првенство 1994, а на првенству 1998, добио је златну лопту, за најбољег играча првенства, након што је предводио Бразил до финала, а неколико сати прије финала, повриједио се, због чега је играо слабије. Освојио је првенство 2002, на којем је добио златну копачку, за најбољег стријелца. На првенству 2006, постигао је 15 гол на Свјетским првенствима, чиме је поставио нови рекорд, оборивши рекорд Герда Милера са 14 голова. Такође, двапут је освојио Копа Америку — 1997, када је проглашен за играча првенства, и 1999, када је добио награду за најбољег стријелца.\nТоком играчке каријере, био је један од највреднијих тржишних спортиста. Прве копачке Nike Mercurial — R9 посвећене су Роналду 1998. Нашао се на листи ФИФА 100, што је листа од 125 највећих живих фудбалера по избору Пелеа, а уврштен је у фудбалску кућу славних Бразила, кућу славних Интера и кућу славних Реал Мадрида. Године 2020, нашао се на списку најбољих 11 фудбалера свих времена, по избору часописа France Football. Након завршетка фудбалске каријере, наставио је да ради као амбасадор добре воље Уједињених нација, што је позиција на коју је постављен 2000. Био је амбасадор Свјетског првенства 2014, које је одржано у Бразилу, а у септембру 2018. постао је већински власник фудбалског клуба Ваљадолид, након што је купио 51% акција. У децембру 2021. постао је већински власник фудбалског клуба Крузеиро, у којем је почео каријеру са 16 година, након што је купио већински дио акција за 70 милиона евра.","url":"https://sr.wikipedia.org/wiki/%D0%A0%D0%BE%D0%BD%D0%B0%D0%BB%D0%B4%D0%BE","thumbnail_url":"https://upload.wikimedia.org/wikipedia/commons/thumb/7/74/051119SMcC0014.jpg/150px-051119SMcC0014.jpg"},{"id":"18649","type":"featured","language_code":"sr","title":"Горски вијенац","summary":"Горски вијенац (у првом издању Горскıй вıенацъ) рефлексивно-херојска је поема у облику народне драме Петра II Петровића Његоша, настала у доба српског романтизма. Дело је објављено у Бечу 1847. на српском народном језику и својом појавом представљало је велики допринос победи Вукове борбе за нови књижевни језик. Тема „Горског вијенца” је истрага, односно истребљење, потурица. Дело је написано после поеме „Луча микрокозма” (1845), a пре поеме „Лажни цар Шћепан Мали” (1847, објављена 1851).Његош је, у „Горском вијенцу”, исплео читаву црногорску историју, опевао најважније догађаје из прошлости, од времена Немањића до почетка 18. века, насликао свакодневни црногорски живот, њихове празнике и скупове, дао народне обичаје, веровања и схватања, приказао суседне народе, Турке и Млечане. У ствари, у „Горском вијенцу”, у његових 2819 стихова (десетераца, изузев једне уметнуте песме у деветерцу и једне тужбалице у дванаестерцу), нашла су место три света, три цивилизације, које су се додиривале и преплитале на црногорском тлу. Прва је црногорска херојско-патријархална цивилизација, чији је највиши израз класична Црна Гора. Друга, турска оријентално-исламска цивилизација, и трећа, млетачка западноевропска цивилизација. Тој отворености према другим народима и културама, којој није стала на пут ни чињеница што су ти народи били исконски непријатељи Црне Горе, треба додати и другу отвореност спева, отвореност према природи и космосу. Она добија различите облике, од фолклорних посматрања небеских прилика, преко макрокосмичких визија владике Данила, до размишљања игумана Стефана о космичком поретку, у којима се хришћанска традиција додирује с модерним природнонаучним представама.\n\n","url":"https://sr.wikipedia.org/wiki/%D0%93%D0%BE%D1%80%D1%81%D0%BA%D0%B8_%D0%B2%D0%B8%D1%98%D0%B5%D0%BD%D0%B0%D1%86","thumbnail_url":"https://upload.wikimedia.org/wikipedia/commons/thumb/a/a3/Gorski_Vijenac.jpg/150px-Gorski_Vijenac.jpg"},{"id":"18931","type":"featured","language_code":"sr","title":"Олимпијске игре","summary":"Олимпијске игре (грч. Ολυμπιακοί Αγώνες, енгл. Olympic Games, франц. Jeux olympiques) су водећи интернационални спортски догађај и садрже летња и зимска спортска такмичења, у којима се такмичи хиљаде спортиста широм света. Олимпијске игре сматрају се највећим светским спортским такмичењем, са више од 200 земаља учесника. Одржавају се сваке четири године, са Летњим и Зимским играма које су се одржавале исте године до 1992, а од тада се одржавају наизменично, у размаку од две године.\nКреирање Олимпијских игара инспирисано је Античким олимпијским играма, које су се одржавале у Гимназијуму у Грчкој, од 8. века прије нове ере, до 4. века нове ере. Барон Пјер де Кубертен основао је Међународни олимпијски комитет (МОК) 1894 године, који је довео до одржавања првих модерних игара 1896. МОК је владајуће тело Олимпијског покрета и Олимпијске повеље.\nРазвој Олимпијског покрета током 20. и 21. века узроковао је промене у Олимпијским играма. Неке од њих су покретање Зимских олимпијских игара за зимске и спортове на леду, Параолимпијских игара за спортисте са инвалидитетом и Олимпијске игре младих за спортисте од 14 до 18 година. Олимпијске игре глувих и Специјалне олимпијске игре такође су под надзором МОК-а; игре глувих одржавају се од 1924, док се Специјалне олимпијске игре одржавају од 1968 и намењене су ментално заосталим особама. МОК мора да се прилагоди различитом економском, политичком и технолошком напретку. Појава појма \"аматерски спортиста све време\" који су заступале државе Источног блока, додатно је пољуљао идеологију чистог аматеризма. Совјетски Савез учествовао је са спортистима који су били студенти, војници или радници у професији, али многима од њих је држава плаћала да тренирају и одраде пуне припреме. Као резултат, Олимпијске игре су са чистог аматеризма, како је предвидео Кубертен, дозволиле учествовање професионалним спортистима. Растући значај медија створио је питање о корпорацијским спонзорима и комерцијализацији игара. Први и Други светски рат узроковали су отказивање Игара 1916, 1940 и 1944. Велики бојкот током Хладног рата лимитирао је број учесника на Играма 1980 и 1984. Иако је бојкот предвођен од стране Совјетског Савеза осиромашио такмичење у свим спортовима, 140 националних олимпијских комитета учествовало је на Летњим олимпијским играма 1984, што је био рекорд у то доба.Олимпијски покрет састоји се од међународних спортских федерација, Националног олимпијског комитета и организованог комитета за сваке Олимпијске игре посебно. Као владајуће тело, Међународни олимпијски комитет задужен је за избор града домаћина за све Олимпијске игре, као и за организацију игара, према Олимпијској повељи. МОК такође одређује олимпијски програм и спортове који ће се наћи на играма. Постоји неколико олимпијских ритуала и симбола, као што су Олимпијска застава и Олимпијски пламен, као и церемонија отварања и затварања игара.\nОко 13.000 спортиста учествује на Летњим и Зимским олимпијским играма, у 33 спорта и скоро 44 догађаја. Првопласирани, другопласирани и трећепласирани добијају олимпијске медаље: златну, сребрну и бронзану.\nИгре су напредовале толико да је сада готово свака држава заступљена. Овај раст проузроковао је бројне изазове и контроверзе, укључујући и бојкот, допинг, подмићивање, као и терористички напад 1972. Сваке две године, Олимпијске игре и медији омогућавају непознатим спортистима да стекну националну и интернационалну славу. Игре омогућавају граду и држави домаћину да се прикаже свету.","url":"https://sr.wikipedia.org/wiki/%D0%9E%D0%BB%D0%B8%D0%BC%D0%BF%D0%B8%D1%98%D1%81%D0%BA%D0%B5_%D0%B8%D0%B3%D1%80%D0%B5","thumbnail_url":"https://upload.wikimedia.org/wikipedia/commons/thumb/5/5c/Olympic_rings_without_rims.svg/150px-Olympic_rings_without_rims.svg.png"},{"id":"190639","type":"featured","language_code":"sr","title":"Себастијан Фетел","summary":"Себастијан Фетел (њем. Sebastian Vettel; 3. јул 1987) њемачки је возач формуле 1, који тренутно вози за Астон Мартин. Четвороструки је свјетски шампион, освојио је шампионат 2010, 2011, 2012 и 2013. године, са Ред булом, док је прије почетка каријере у формули 1 освојио формулу БМВ АДАК, а завршио на другом мјесту у евро серији формуле 3. Означен је од стране тренутних и бивших возача као један од најбољих возача формуле 1 у историји.Каријеру у формули 1 почео је као тест возач за БМВ Заубер, дебитовао је на Великој награди Сједињених Држава 2007. године, замијенивши повријеђеног Роберта Кубицу. Касније током сезоне, прешао је у Торо Росо, гдје је остао и наредне године. У септембру 2008. године, остварио је прву пол позицију и прву побједу у каријери, на трци за Велику награду Италије, поставши тако најмлађи возач који је остварио пол позицију у историји и најмлађи побједник неке од трка формуле 1. На крају 2008. године прешао је у Ред бул. У својој првој години у Ред булу, Фетел је завршио сезону као најмлађи возач икада који је завршио на другом мјесту. Наредне године, постао је најмлађи свјетски шампион формуле 1; исте године је помогао Ред булу да освоји прву титулу у конкуренцији конструктора. Освојио је још три шампионата заредом, поставши најмлађи двоструки, троструки и четвороструки шампион формуле 1. Титуле освојене 2010 и 2012 одлучене су на последњој трци, 2010. је побиједио испред Фернанда Алонса, док је 2012. поново побиједио Алонса, за три поена. У сезонама 2011 и 2013, Фетел је доминирао и титуле је осигурао рано.\nНакон што је завршио пети 2014. године, активирао је клаузулу и раскинуо уговор са Ред булом. Недуго након тога, објављено је да је потписао трогодишњи уговор са Фераријем, који је касније продужен до краја 2020. године. У првој години у болиду Ферарија — 2015, остварио је три побједе и био најближи изазивач Мерцедесу, завршивши трећи у конкуренцији возача, иза Луиса Хамилтона и Ника Розберга. Године 2016 завршио је четврти, иза двојца Мерцедеса — Розберга и Хамилтона и иза Данијела Рикарда, не успјевши да оствари ниједну побједу ни пол позицију. Године 2017 остварио је пет побједа и био је лидер шампионата већи дио, али је због слабих вожњи у другом дијелу пао на друго мјесто и на Великој награди Мексика, Хамилтон је осигурао титулу. Године 2018, остварио је поново пет побједа и био је лидер у првом дијелу шампионата, али је на крају завршио други, иза Хамилтона, који је титулу поново обезбиједио у Мексику. У сезони 2019, остварио је једну побједу и завршио је на петом мјесту у шампионату. Прије почетка сезоне 2020, која је због пандемије вируса корона била одложена до јула, Ферари је објавио да уговор са Фетелом неће бити продужен након 2020. Сезону 2020 завршио је на 13 мјесту у шампионату, са 33 бода, уз једно треће мјесто, након чега је прешао у тим Астон Мартин за 2021.\nПоред бројних рекорда које држи као најмлађи возач, Фетел је тренутно на трећем мјесту на листи возача са највише освојених трка (53), иза Луиса Хамилтона и Михаела Шумахера, на трећем мјесту по броју подијума (121), такође иза Хамилтона и Шумахера, и на четвртом мјесту по броју пол позиција (57), иза Хамилтона, Шумахера и Аиртона Сене.","url":"https://sr.wikipedia.org/wiki/%D0%A1%D0%B5%D0%B1%D0%B0%D1%81%D1%82%D0%B8%D1%98%D0%B0%D0%BD_%D0%A4%D0%B5%D1%82%D0%B5%D0%BB","thumbnail_url":"https://upload.wikimedia.org/wikipedia/commons/thumb/1/12/2019_Formula_One_tests_Barcelona%2C_Vettel_%2847200008782%29.jpg/150px-2019_Formula_One_tests_Barcelona%2C_Vettel_%2847200008782%29.jpg"},{"id":"19227","type":"featured","language_code":"sr","title":"Манитоба","summary":"Манитоба (енгл/фр: Manitoba), једна је од десет канадских покрајина (провинција), површине 649.950 km². Позната је по пространим преријама, великом броју језера (око 110.000), равном терену и континенталној клими. Једина је преријска провинција која има излаз на море. Најважнија привредна делатност је пољопривреда на плодним преријама у јужним и западним деловима, а развијени су и рударство, шумарство, енергетика и туризам. Тешке индустрије скоро да и нема, што је повољно утицало на очување животне средине. Најбројнији становници Манитобе су Англоканађани уз мањи проценат франкофоног и домородачког становништва. Покрајина је 2010. имала 1.232.654 становника.\nГлавни и највећи град Манитобе је Винипег, у којем живи око 60% целокупне популације провинције. Винипег је политички, културни и образовни центар Манитобе. Четири од пет универзитета Манитобе налази се у Винипегу, а у њему су и бројни спортски клубови.\nИме Манитоба вероватно потиче из језика Кри и Оџибве Индијанаца и у преводу значи „језеро у прерији“ или „пролаз духова“. Први Европљани су у ове крајеве стигли крајем 17. века бавивши се углавном трговином крзном. Манитоба је канадска провинција постала 1870. након окончања побуне у долини Црвене реке. За време Велике депресије провинција је претрпела велике економске губитке.\nГрадић Черчил, који се налази на обалама Залива Хадсон на северу Манитобе, познат је и као светска престоница поларног медведа због многобројних белих медведа у његовој околини.","url":"https://sr.wikipedia.org/wiki/%D0%9C%D0%B0%D0%BD%D0%B8%D1%82%D0%BE%D0%B1%D0%B0","thumbnail_url":"https://upload.wikimedia.org/wikipedia/commons/thumb/c/c4/Flag_of_Manitoba.svg/150px-Flag_of_Manitoba.svg.png"},{"id":"193236","type":"featured","language_code":"sr","title":"Бети Дејвис","summary":"Рут Елизабет „Бети” Дејвис (енгл. Ruth Elizabeth \"Bette\" Davis; Лоуел, 5. април 1908 — Неји сир Сен, 6. октобар 1989) била је америчка филмска, позоришна и телевизијска глумица, неретко навођена као Прва дама америчког филма и једна од највећих филмских дива свих времена. Прве улоге на филму добила је тридесетих година, након неколико успешних представа на Бродвеју. Током своје шездесетогодишње каријере одиграла је преко сто улога у филмовима. Била је тражена и цењена због спремности да игра негативне ликове, и толико успешна у томе да су филмови у којима је, како је сама говорила, глумила кучку, рекламирани под слоганом: „Ко је бољи од зле Бети?“. Била је једна од малобројних холивудских дива које су каријеру изградиле једино захваљујући глумачком таленту. Поред маестрално одиграних улога, Дејвисова је такође била позната по својој плаховитој и егоцентричној природи. Сматрали су је за ратоборну и наглу особу због честог супротстављања режисерима и продуцентима.\nНа самом почетку каријере, привукла је пажњу филмских критичара улогама у драмама Људски окови, Победа над тамом и Писмо. Већ почетком четрдесетих година 20. века била је најтраженија, најплаћенија и најутицајнија америчка филмска звезда, са биоскопским и критичким хитом Мале лисице иза себе. Сценаристи су преправљали сценарио на њен захтев, а режисери јој дозвољавали да мења њихове одлуке, само да не би напустила снимање, и наставила да прави блокбастере попут филмова На раскршћу и Господин Скефингтон. Крајем четрдесетих Бетина каријера стагнира, да би 1950. поново почела вртоглаво да расте захваљујући улози Марго Ченинг у филму Све о Еви. Ипак, био је то врхунац њене каријере, након чега њена популарност опет опада. Иако је већ била сматрана звездом која се полако гаси, два пута је опет успела да привуче пажњу јавности на себе: први пут када је улогом психопате у трилеру Шта се догодило са Беби Џејн? освојила млађу публику, а други пут као осамдесетогодишња глумица у дирљивој драми Августовски китови. Дејвисова, која је била прва председница Америчке академије наука и уметности, два пута је награђена Оскаром за најбољу главну глумицу — за улоге у филмовима Опасна из 1935. и Џезебел из 1937. године.\nБети Дејвис је била најплаћенија и најпопуларнија холивудска звезда од 1940. до средине педесетих. Прва је глумица која је добила Награду за животно дело од Америчког филмског института и прва особа која је била номинована за десет Оскара. Тај број надмашили су само Мерил Стрип, Кетрин Хепберн, Лоренс Оливије и Џек Николсон. Поред Хепбернове, Бети Дејвис се сматра најбољом глумицом 20. века. Виртуозност пред филмским камерама донела јој је репутацију једне од најпоштованијих филмских звезда свих времена, док су јој улоге које је бирала и њено ексцентрично понашање обезбедили статус истинске геј иконе.","url":"https://sr.wikipedia.org/wiki/%D0%91%D0%B5%D1%82%D0%B8_%D0%94%D0%B5%D1%98%D0%B2%D0%B8%D1%81","thumbnail_url":"https://upload.wikimedia.org/wikipedia/commons/thumb/3/3d/Bette_Davis_-_portrait.jpg/150px-Bette_Davis_-_portrait.jpg"},{"id":"194456","type":"featured","language_code":"sr","title":"Рис Видерспун","summary":"Лора Џин Рис Видерспун (енгл. Laura Jeanne Reese Witherspoon; Њу Орлеанс, 22. март 1976) америчка је глумица и филмски продуцент.\nРођена је 22. марта 1976. у Њу Орлеансу (САД). Године 1998. играла је у три високобуџетна филма: „Достава преко ноћи“, „Плезентвил“ и „Сумрак“. Следеће године је за улогу у филму „Избор“, који је побрао позитивне критике, била номинована за Златни глобус. Улога Ел Вудс у филму „Правна плавуша“ представљала је прекретницу у њеној глумачкој каријери, јер је овај филм био један од најгледанијих у биоскопима широм света током 2001.Уследила је главна улога у филму „Алабама, слатки доме“, који је постигао велик финансијски успех. Годину дана касније била је извршни продуцент филма „Правна плавуша 2“ у којем је играла и главну улогу. Године 2005. побрала је критичарске похвале играјући лик Џун Картер Кеш у филму „Ход по ивици“, за који је освојила Оскар, Златни глобус, БАФТА награду и награду Удружења филмских глумаца за најбољу глумицу у главној улози.\nГодине 1999. удала се за глумца Рајана Филипија са којим је играла у филму „Окрутне намере“. Имају двоје деце: кћерку Ејву и сина Дикона. Растали су се 2006. а званично су се развели у октобру 2007. Видерспунова је власник продуцентске куће Type A Films. Активна је у организацијама које се боре за права и заштиту жена и деце. Председник је извршног одбора Фонда за заштиту деце, а такође је и глобални амбасадор компаније Авон. Године 2007. изабрана је за почасног председника Авон фондације.","url":"https://sr.wikipedia.org/wiki/%D0%A0%D0%B8%D1%81_%D0%92%D0%B8%D0%B4%D0%B5%D1%80%D1%81%D0%BF%D1%83%D0%BD","thumbnail_url":"https://upload.wikimedia.org/wikipedia/commons/thumb/8/85/Reese_Witherspoon_at_TIFF_2014.jpg/150px-Reese_Witherspoon_at_TIFF_2014.jpg"},{"id":"1966","type":"featured","language_code":"sr","title":"Град Бања Лука","summary":"Град Бања Лука или Град Бањалука, по броју становника је највећа јединица локалне самоуправе у Републици Српској и друга у Босни и Херцеговини. Простире се на 1.239 km². Према коначним подацима Пописа становништва БиХ 2013. године за Републику Српску које је издао Републички завод за статистику живјело је 180.053 лица, док је према Агенцији за статистику БиХ живјело 185.042 лица. У саставу ове локалне самоуправе налазе се још 53 насељена мјеста, од којих највише становника имају Куљани, Поткозарје, Шарговац, Пискавица, Мотике, Драгочај, Рекавице, Пријечани итд.\nИме Бање Луке први пут је забиљежено 1494. године. Град је од тада имао бројне успоне и падове у свом развоју, а био је сједиште значајних административних јединица попут Босанског пашалука у Османском царству и Врбаске бановине у Краљевини Југославији. У садашњим границама ова јединица локалне самоуправе функционише од 1963. године, када су општине Бронзани Мајдан, Ивањска и Крупа на Врбасу укинуте и припојене бањолучкој општини. Град Бања Лука данас заузима преко 4,7% територије Републике Српске, а у њему живи око 15% становништва овог ентитета. Највеће је привредно, културно и образовно средиште Републике Српске, те једно од најзначајнијих у Босни и Херцеговини.","url":"https://sr.wikipedia.org/wiki/%D0%93%D1%80%D0%B0%D0%B4_%D0%91%D0%B0%D1%9A%D0%B0_%D0%9B%D1%83%D0%BA%D0%B0","thumbnail_url":"https://upload.wikimedia.org/wikipedia/commons/thumb/4/45/Banja_Luka2121.jpg/150px-Banja_Luka2121.jpg"},{"id":"199058","type":"featured","language_code":"sr","title":"Живко Павловић","summary":"Живко Павловић (Башин код Смедеревске Паланке, 1/13. март 1871 — Београд, 25. април 1938) био је официр српске војске, дивизијски генерал југословенске војске, професор, управник Војне академије, војни писац и академик.\nРођен је у селу Башин од оца Гаврила и мајке Ане Петровић. Променио је своје рођено презиме Петровић у стричево презиме Павловић, код кога је живео са маћехом после смрти својих родитеља. После завршетка основне школе, Живко је уписао Крагујевачку гимназију. У то време у Војној академији је радио млади официр (будући војвода) Степа Степановић, што је допринело да Павловић упише нижу школу Војне академије 1892. године. Класни друг му је био будући армијски генерал и министар војске и морнарице Петар Пешић.\nПосле завршетка Академије, Живко је био водник, а након тога је уписао Вишу школу Војне Академије 1. септембра 1894. године. У наредном периоду прошао је све дужности од водника у Моравском артиљеријском пуку, до командира батерије. Од 1899. до 1892. је био на генералштабној припреми у Београду. Године 1902. је послат у Берлин на усавршавање. После повратка из Берлина постао је ордонанс официр краља и ту дужност је обављао до 1905. године. Две године касније постао је ађутант краљевића Ђорђа, а након те дужности био је и професор Александра Карађорђевића у периоду од 1908—1911. Од 1910—1912, вршио је функцију начелника Оперативног одељења Главног генералштаба и на том положају се задржао до почетка Првог балканског рата.\nПред Први балкански рат изабран је међу четворицом најближих Путникових сарадника и тада је постао шеф одсека за израду наређења у оперативном одељењу Врховне команде а после окончања службовања на том положају, био је у делегацији која је закључивала мир у Лондону. Учествовао је у опсади Скадра, када је унапређен у генералштабног пуковника, а касније је учествовао и у Брегалничкој бици. Након ове победе војвода Путник је ургирао да се на његов предлог ванредно унапреди у чин генерала али је он то одбио.\nНа почетку Првог светског рата, Павловић је руководио мобилизацијом становништва. Био је блиски сарадник Радомира Путника и заједно са њим је разрађивао планове за битке. После Тројне офанзиве, влада је сменила Радомира Путника, а заједно са њим и Живка Павловића његовог заменика. Дошао је у сукоб приликом планирања Солунског фронта са Живојином Мишићем и његов план није усвојен. После победе на Кајмакчалану, смењен је са функције команданата Шумадијске дивизије и послат је на лечење од маларије.\nПосле рата је унапређен у чин генерала 1919. године. Исте године је постао управник Војне академије у Београду, да би 1920. постао помоћник команданта Прве армијске области и командант Јадранске дивизијске области. Пензионисан је три године касније. На предлог Јована Цвијића, изабран је за редовног члана Српске краљевске академије 1921. Увршћен у ред највећих војсковођа српске и југословенске историје.\n\n","url":"https://sr.wikipedia.org/wiki/%D0%96%D0%B8%D0%B2%D0%BA%D0%BE_%D0%9F%D0%B0%D0%B2%D0%BB%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/sr/thumb/8/8e/Divizijski_general_%C5%BDivko_Pavlovi%C4%87.jpg/150px-Divizijski_general_%C5%BDivko_Pavlovi%C4%87.jpg"},{"id":"199515","type":"featured","language_code":"sr","title":"Мелодифестивален","summary":"Мелодифестивален (швед. Melodifestivalen, „Фестивал мелодије“) је годишњи фестивал забавне музике такмичарског карактера који организују Шведска телевизија и Шведски радио. Победник Мелодифестивалена представља Шведску на Песми Евровизије.\nМелодифестивален се одржава готово сваке године од првог јавног такмичења 1959. године. Од 2000. године, фестивал је најгледанији телевизијски програм у Шведској. 2021. године, полуфинала је гледало у просеку 3 милиона гледалаца, док се процењује да је 3,68 милиона Швеђана гледало финално вече, у ком је послато 16,752,439 гласова са 1,159,881 уређаја, што је рекорд.На фестивалу је тријумфовало шест каснијих победника Песме Евровизије и двадесет четири песаме које су за Шведску освојиле једно од првих пет места. Лагано оркестриране поп песме, познате као шлагер, су раније доминирале такмичењем толико да су га шведски медији понекад називају Шлагерфестивален. Међутим, од преобликовања такмичења 2002. године, на бини се појављују и други стилови, попут реп музике, регеа или глам рока, или чак нешто музике са оријенталним утицајима. Данас су углавном заступљене поп песме са високим буџетом продукције.\nПобедника Мелодифестивалена одређују регионални жирији и телефонско гласање публике, у омеру 50:50. Систем гласања је еволуирао кроз вишедеценијску историју такмичења, али је у његовом средишту увек било додељивање поена песмама, који се затим сабирају. До 2001. године, број учесника у програму био је ограничен на између осам и дванаест песама, што је увођењем полуфинала 2002. измењено на 32 песме. 2002. године је такође почела са емитовањем и верзија такмичења за децу, Лила Мелодифестивален. Од 2015. године, сваке године се такмичи 28 песама, по 7 у једном од 4 полуфинала. Их сваког од њих, две песме пролазе у финале, а две у рунду друге шансе. Из ње, четири песме пролазе у финале.\nМелодифестивален има значајан утицај на музичке лествице у Шведској. 23 учесника 2006. и 21 учесник 2007. су достигли домаћу лествицу синглова (Sverigetopplistan).","url":"https://sr.wikipedia.org/wiki/%D0%9C%D0%B5%D0%BB%D0%BE%D0%B4%D0%B8%D1%84%D0%B5%D1%81%D1%82%D0%B8%D0%B2%D0%B0%D0%BB%D0%B5%D0%BD","thumbnail_url":null},{"id":"201331","type":"featured","language_code":"sr","title":"Ен Арбор","summary":"Ен Арбор (енгл. Ann Arbor) град је у америчкој савезној држави Мичиген и седиште округа Воштено. Ен Арбор је седми по величини град у Мичигену. По попису становништва из 2010. у њему је живело 113.934 становника, од чега су велики број студенти и последипломци. Наводно назван је по супругама оснивача и богатим засадима дрвећа у области града, Ен Арбор је најпознатији као седиште главног кампуса Универзитета Мичигена, који је премештен из Детроита 1837.\nПривредом града тренутно доминирају образовање, високе технологије и биотехнологија. Просечне цене кућа и порези на имовину су значајно изнад просечних вредности за Мичиген и САД. Град је познат по својој већинској либералној политичкој наклоности и великом броју ресторана и простора за културне манифестације.","url":"https://sr.wikipedia.org/wiki/%D0%95%D0%BD_%D0%90%D1%80%D0%B1%D0%BE%D1%80","thumbnail_url":"https://upload.wikimedia.org/wikipedia/commons/thumb/b/bd/USA_Michigan_location_map.svg/150px-USA_Michigan_location_map.svg.png"},{"id":"20536","type":"featured","language_code":"sr","title":"Марко Орешковић","summary":"Марко Орешковић Крнтија (Широка Кула, код Госпића, 3. април 1896 — Велико Очијево, код Дрвара, 20. октобар 1941) био је хрватски и југословенски комунистички револуционар, учесник Шпанског грађанског рата и Народноослободилачке борбе, један од организатора устанка у Лици 1941. и народни херој Југославије.\nПотицао је из сиромашне сељачке породице, па је веома млад, са свега 16 година, напустио родну Лику и отишао у свет у потрази за послом. До почетка Првог светског рата радио је на разним пословима у Немачкој, а од 1915. налазио се у служби Аустроугарске ратне морнарице, где је био морнар-ложач на ратном броду СМС Сент Иштван. Као противник рата и Аустроугарске био је затваран, а 1918. је био један од присталица побуне морнара у Боки которској. Исте године је успео да преживи потапање свог ратног брода на Јадрану.\nПосле Првог светског рата поново је ступио у војну службу у Југословенску краљевску морнарицу, али је након двогодишњег школовања за авиомеханичара напустио војску. Потом је радио као возач на Косову и Метохији, а 1926. је дошао у Београд, где је радио као возач једног министра. У Београду се укључио у раднички покрет и постао члан синдиката, а потом и Комунистичке партије Југославије (КПЈ).\nЗбог комунистичког деловања, ухапшен је 1929. и осуђен на пет година затвора. Казну је издржао у затворима у Сремској Митровици и Лепоглави. Након изласка из затвора радио је у Загребу, а 1937. је отишао у Шпанију, где се у грађанском рату — као припадник батаљона „Ђуро Ђаковић”, у саставу 129. интернационалне бригаде — борио против фашизма. У Југославију се вратио 1939, када је поново ухапшен.\nГодине 1940. је успео да побегне из логора за политичке затворенике у Лепоглави, након чега је дуже време живео илегално. Исте године је изабран за члана Централног комитета КП Хрватске, а потом и за члана Централног комитет КП Југославије. Тада је као политички инструктор обилазио партијске организације по Хрватској, а највише Лици и Далмацији.\nНакон окупације Југославије, 1941. ЦК КПЈ га је као партијског инструктора упутио у Лику, где је радио на организовању устанка. Јула 1941. био је један од вођа народног устанка у Лици, а у јесен је именован за политичког комесара Групе партизанских одреда у Лици.\nОктобра 1941. именован је за првог политичког комесара Главног штаба НОП одреда Хрватске, али никада није ступио на ову дужност јер га је група одметника убила и бацила у јаму (у близини села Велико Очијево).\nЗа народног хероја проглашен је 26. јула 1945. године. Од 1955. до 2003. село Томиславци, код Бачке Тополе, носило је у његову част назив Орешковић.\n\n","url":"https://sr.wikipedia.org/wiki/%D0%9C%D0%B0%D1%80%D0%BA%D0%BE_%D0%9E%D1%80%D0%B5%D1%88%D0%BA%D0%BE%D0%B2%D0%B8%D1%9B","thumbnail_url":null},{"id":"205934","type":"featured","language_code":"sr","title":"Пингвини","summary":"Пингвини (лат. Sphenisciformes) су монотипични ред водених, нелетећих птица, које живе углавном на јужној хемисфери. Једини члан реда је истоимена породица Spheniscidae, која обухвата шест родова са 17 или 20 врста, у зависности од аутора. Пингвини су прилагођени животу у води са крилима која су еволуирала у пераја. Перје им је црно на леђима, док је на трбуху бијело. Хране се рачићима, рибом, лигњама и другим морским животињама које лове док пливају под водом. Под водом проводе скоро половину свог живота.\nИако су све врсте пингвина поријеклом са јужне хемисфере, они не живе само у областима са хладном климом, попут Антарктика. У ствари, само неколико врста пингвина живи толико јужно. Неколико врста живи у умјереном појасу, а једна врста, галапагошки пингвин, живи близу екватора.\nНајвећа жива врста је царски пингвин; највећи представници ове врсте су високи око 1,1 m и тешки око 35 kg. Најмања врста пингвина је патуљасти пингвин, чији су припадници високи око 40 cm и тешки 1 kg. Веће врсте пингвина насељавају хладније предјеле, док се мањи пингвини могу пронаћи у умјереним или чак тропским областима. Неке праисторијске врсте пингвина су достизале џиновске размјере, висине и тежине попут одраслог човјека.\n\n","url":"https://sr.wikipedia.org/wiki/%D0%9F%D0%B8%D0%BD%D0%B3%D0%B2%D0%B8%D0%BD%D0%B8","thumbnail_url":"https://upload.wikimedia.org/wikipedia/commons/thumb/8/8d/Emperor_penguin.jpg/150px-Emperor_penguin.jpg"},{"id":"207685","type":"featured","language_code":"sr","title":"Андреа Пирло","summary":"Андреа Пирло (итал. Andrea Pirlo, Флеро, 19. мај 1979) је бивши италијански фудбалер, a садашњи фудбалски тренер и члан је Реда заслужних Италије — OMRI. Тренутно је тренер Фатих Карагумрука. Обично је играо на позицијама на средини терена, као плејмејкер, и у клубовима и у репрезентацији. Означен је од стране многих као један од најбољих играча икада на тој позицији, због визије, контроле лопте, технике, креативности и способности да упути прави пас, као и због тога што је био специјалиста за извођење слободних удараца.Каријеру је почео као офанзивни везни у Бреши, којој је помогао да освоји титулу у Серији Б и самим тим избори пласман у Серију А 1997. Прешао је у Интер 1998, али није успијевао да се избори за минутажу и послат је на позајмицу 1999. Упркос добрим партијама у Ређини и поново у Бреши, ипак није успио да се избори за стартних 11 у Интеру и продат је Милану. Тренер Милана — Карло Анчелоти, одлучио је да му промијени позицију и трансформише га у плејмејкера, који ће оркестрирати тимским нападом. На новој позицији, Пирло је убрзо постао један од најбољих везних фудбалера на свијету и освојио је велики број трофеја, укључујући двије Лиге шампиона, два УЕФА суперкупа, двије титуле Серије А, Свјетско клупско првенство, Суперкуп Италије и Куп Италије. Након преласка у Јувентус 2011, освојио је Серију А још четири пута, као и два Суперкупа и Купа Италије. Након што је играо у Италији преко 20 сезона, прешао је у амерички Њујорк Сити 2015, гдје је остао три године и помогао клубу да се пласира у плеј оф 2016 . и 2017. Након 23 сезоне, завршио је каријеру на крају сезоне 2017.На међународном нивоу, Пирло је фудбалер са највише наступа у репрезентацији Италије, са 116 наступа између 2000. и 2015. Наступао је за селекције Италије до 15, 18 и 21 годину. Као капитен, водио је репрезентацију до 21 године до титуле на Европском првенству 2000, гдје је био најбољи стријелац и добио је награду Златни играч. За сениорску репрезентацију дебитовао је у септембру 2002. и био је капитен репрезентације на Олимпијским играма 2004. Касније, био је један од главних играча у освајању Свјетског првенства 2006, на којем је добио награду за играча утакмице три пута, више него било који други играч и изабран је у идеални тим првенства. На Европском првенству 2012, предводио је Италију до финала, такође освојивши награду за играча утакмице три пута, што је, заједно са Андресом Инијестом, највише на првенству, гдје је такође изабран у идеални тим. Наступао је и на Европским првенствима 2004 и 2008, Свјетским првенствима 2010 и 2014 и на Купу конфедерација 2009 и 2013, на којем је изабран у идеални тим, након што је Италија завршила на трећем мјесту.\nУ избору за најбољег плејмејкера на свијету, који спроводи Међународна федерација за фудбалску историју и статистику, нашао се на трећем мјесту  2006, другом 2007, четвртом 2012. и трећем 2013. и 2015. У избору за најбољег фудбалера Европе, нашао се на четвртом мјесту 2012 и седмом 2015. Нашао се на седмом мјесту у избору за ФИФА фудбалера године 2007, петом у избору за Златну лопту 2007. и седмом у избору 2012. Изабран је у идеалних 11 за 2006 годину, од стране FIFpro и у УЕФА тим године 2012. Проглашен је за фудбалера године Серије А 2012, 2013 и 2014, а такође се нашао у тиму године Серије А у истим сезонама. Након што је помогао Јувентусу да дође до финала Лиге шампиона 2014/15, изабран је у идеални тим Лиге шампиона те сезоне. Године 2012, проглашен је за осмог најбољег фудбалера на свијету, по избору Гардијана. Године 2013, Bloomberg га је уврстио на пето мјесто најбољих фудбалера у Европи. Године 2015, Франс фудбал га је сврстао у топ 10 најбољих фудбалера на свијету, који су изнад 36 година.","url":"https://sr.wikipedia.org/wiki/%D0%90%D0%BD%D0%B4%D1%80%D0%B5%D0%B0_%D0%9F%D0%B8%D1%80%D0%BB%D0%BE","thumbnail_url":"https://upload.wikimedia.org/wikipedia/commons/thumb/e/ef/Andrea_Pirlo_NYCFC.JPG/150px-Andrea_Pirlo_NYCFC.JPG"},{"id":"208724","type":"featured","language_code":"sr","title":"Историја Европске уније","summary":"Историја Европске уније представља временски период који почиње 1952. оснивањем прве велике европске наднационалне економске заједнице — Европске заједнице за угаљ и челик. У Европи су 1958. основане још две наднационалне заједнице — Европска економска заједница и Европска заједница за атомску енергију, које су се 1967. заједно са Европском заједницом за угаљ и челик ујединиле у Европске заједнице. Године 1993. Европска економска заједница је, поставши један од три стуба Европске уније, ушла у њен састав као Европска заједница, а десет година касније, истеком Уговора из Париза, и функције Европске заједнице за угаљ и челик су постале део надлежности Европске заједнице, а самим тим и ЕУ. Европска заједница за атомску енергију је наставила да постоји као самостална наднационална организација.\nОд свог настанка, па до данашњих дана, Европска унија је расла и развијала се. Оно што је почело као шесточлана организација за слободну трговину индустријским сировинама, развило се у јединствену унију унутар чијих 28 држава чланица је омогућено слободно кретање људи, роба, услуга и капитала. Већина њених грађана се служи заједничком валутом, а чланице остварују јако блиску сарадњу у правним, полицијским, одбрамбеним и спољнополитичким питањима. Од заједнице која је изградила Европу из пепела након Другог светског рата, прерасла је у унију са преко 510 милиона становника, са највишим бруто друштвеним производом на свету.","url":"https://sr.wikipedia.org/wiki/%D0%98%D1%81%D1%82%D0%BE%D1%80%D0%B8%D1%98%D0%B0_%D0%95%D0%B2%D1%80%D0%BE%D0%BF%D1%81%D0%BA%D0%B5_%D1%83%D0%BD%D0%B8%D1%98%D0%B5","thumbnail_url":"https://upload.wikimedia.org/wikipedia/commons/thumb/1/11/European_Union_as_a_single_entity.svg/150px-European_Union_as_a_single_entity.svg.png"},{"id":"2092","type":"featured","language_code":"sr","title":"Че Гевара","summary":"Ернесто Гевара (шп. Ernesto Guevara; Росарио, 14. јун 1928 — Ла Игера, 9. октобар 1967), познатији као Че Гевара (шп. Che Guevara) или само Че (шп. Che), био је аргентински марксистички револуционар, политичар, лекар, писац, герилски вођа, дипломата и војни теоретичар. Као један од кључних чинилаца Кубанске револуције, његов лик је постао свеприсутни контракултурни симбол побуне и глобална ознака у популарној култури.Гевара је представљао једну од кључних личности у револуцији Фидела Кастра на Куби (1956—1959), као члан покрета „26. јул”. Након победе револуције, неколико година је био активан у промоцији револуције друштва, путујући по свету као дипломата Кубе, а затим се лично ангажовао у покретима за ослобођење од диктаторских режима путем герилске борбе, најпре у Конгу, за време владавине Моиза Чомбеа, а потом у Боливији. У Боливији, спрегом Америчке обавештајне агенције и боливијске војске, Гевара је најпре ухваћен, а одмах сутрадан убијен. Његов лик, као борца за ослобођење и жртве империјализма, и данас, неколико деценија после његове смрти, представља један од главних симбола и икона друштвене и политичке револуције широм света. Као строг војсковођа, и потпуно посвећен свом револуционарном циљу са огромним моралним ауторитетом над својим трупама, он је остао контроверзна личност од велике историјске важности.\nЧасопис „Тајм” прогласио је Гевару једним од 20 највећих светских икона и хероја у оквиру 100 најутицајнијих људи света 20. века, а чувену фотографију Геваре (десно), коју је начинио Алберто „Корда” Дијаз, Академија уметности у Мериленду прогласила је „најпознатијом фотографијом на свету и симболом 20. века”.","url":"https://sr.wikipedia.org/wiki/%D0%A7%D0%B5_%D0%93%D0%B5%D0%B2%D0%B0%D1%80%D0%B0","thumbnail_url":"https://upload.wikimedia.org/wikipedia/commons/thumb/5/58/CheHigh.jpg/150px-CheHigh.jpg"},{"id":"209240","type":"featured","language_code":"sr","title":"Спартаков устанак","summary":"Спартаков устанак, Гладијаторски устанак или Трећи устанак робова био је устанак робова који се десио између 74. и 71. године п. н. е. и последњи у низу неуспелих и међусобно неповезаних устанака које су дизали робови против Римске републике, познат под заједничким именом Устанци робова. Спартаков устанак је био једини устанак који је директно претио Италији и који је забринуо Римљане зато што су устаници у почетку имали доста успеха у борбама с римском војском. Устанак је на крају угушен захваљујући успесима, Марка Лицинија Краса, али су се последице овог устанка осећале у римској политици.\nИзмеђу 74. и 71. године п. н. е., група одбеглих робова — првобитно група од неких 70 одбеглих гладијатора која је ускоро прерасла у групу од више од 120.000 људи, жена и деце — лутала је Италијом и пљачкала и пустошила све пред собом. Група је имала неколико вођа, међу којима је био и гладијатор Спартак. За борбу способни мушкарци ове групе, били су невероватно ефектна војска која је низала успех за успехом у сукобима са римском војском. Плутарх је описао њихове акције као покушај римских робова да побегну од својих господара кроз Цисалпску Галију, док су Апијан и Флор окарактерисали устанак као грађански рат у коме су робови имали за крајњи циљ да заузму и сам Рим.Римски сенат је био узнемирен вестима о непрестаним војним успесима ове групе, као и о њиховим нападима на римске градове и села, што га је навело на одлуку да пошаље осам легија под строгим али ефикасним вођством Марка Лицинија Краса. Рат се завршио 71. године п. н. е. након дугих и огорчених борби када су робови, повлачећи се пред Красовим легијама, схватили да су легије Помпеја и Марка Теренција Варона Лукула кренуле да им зађу с леђа и да им поставе замку, те су се бацили у последњи и одлучујући напад на Красове легије, и том приликом претрпели су потпун пораз и били сасвим уништени.\nСпартаков устанак је оставио извесног трага, углавном због ефекта који је имао на успон двојице војсковођа, Помпеја и Краса. Њих двојица су искористили успех у гушењу овог устанка како би утврдили своје политичке каријере. Након успеха у рату против Спартака, Помпеј и Крас су изабрани за конзуле за 70. годину п. н. е.","url":"https://sr.wikipedia.org/wiki/%D0%A1%D0%BF%D0%B0%D1%80%D1%82%D0%B0%D0%BA%D0%BE%D0%B2_%D1%83%D1%81%D1%82%D0%B0%D0%BD%D0%B0%D0%BA","thumbnail_url":"https://upload.wikimedia.org/wikipedia/commons/thumb/0/06/Italy_and_environs%2C_218_BC.gif/150px-Italy_and_environs%2C_218_BC.gif"},{"id":"209329","type":"featured","language_code":"sr","title":"Снежна сова","summary":"Снежна сова, позната и као арктичка сова или бела сова (лат. Bubo scandiacus), крупна је врста сове из породице правих сова (лат. Strigidae). Настањује тундре северних делова Евроазије и Северне Америке. Живи на висинама од нивоа мора па до 1.100—1.500 метара надморске висине. У Америци током сезоне гнежђења живи јужно до обалског дела западне Аљаске, северног Јукона и Макензија, јужног Кивејтна, североисточне Манитобе, северног Квебека и Лабрадора, док се током зиме може видети све до јужне Канаде и северних делова Сједињених Држава. Када је реч о Европи и Азији, насељава северне делове Евроазије, јужно до краја тундри, а ретко се виђа на Британским острвима и Исланду, док зиму проводи јужно до Исланда, Британских острва, северне континенталне Европе, централне Русије, северне Кине и Сахалина.\nМужјак снежне сове је готово потпуно бео, док женке имају бројне црне флеке по перју. Младунци имају потпуно црно перје, које се, како расту, постепено мења у белу боју. Фацијални диск је код женке изражен, док је код мужјака слабо видљив и стапа се са остатком тела, који је карактеристичан и јединствен по томе што садржи чекиње и ситно перје које утиче на смањење одсјаја, пошто је код свих јединки глава чисте беле боје. Висока је у просеку 52—71 центиметара, са распоном крила 125—150 центиметара, а просечна тежина снежне сове се креће од 1,6 до 3 килограма.\nСнежна сова се углавном гнезди при тлу, а главни део њене исхране су ситни глодари, међу којима су најчешћи зечеви, бизамски пацови, мрмоти, веверице, кунићи, ракуни, преријски пси, пацови и кртице, али се неретко на менију могу наћи и птице, првенствено патке, барске коке, гњурци, шљукарице, као и фазани, тетреби и певачице. Донедавно је била једини члан посебног рода Nyctea, али су студије из 2002. године, изучавајући митохондријску ДНК, показале да је снежна сова веома блиска роду Bubo, где је сада и сврстана.","url":"https://sr.wikipedia.org/wiki/%D0%A1%D0%BD%D0%B5%D0%B6%D0%BD%D0%B0_%D1%81%D0%BE%D0%B2%D0%B0","thumbnail_url":"https://upload.wikimedia.org/wikipedia/commons/thumb/e/e3/Bubo_scandiacus_%28Linnaeus%2C_1758%29_Male.jpg/150px-Bubo_scandiacus_%28Linnaeus%2C_1758%29_Male.jpg"},{"id":"20993","type":"featured","language_code":"sr","title":"Ричард Фајнман","summary":"Ричард Филипс Фајнман (енгл. Richard Phillips Feynman; Њујорк, 11. мај 1918 — Лос Анђелес, 15. фебруар 1988) био је амерички теоријски физичар, један од твораца савремене квантне електродинамике. Од 1954. године био је члан Националне академије наука у Њујорку. У научном раду посветио се решавању проблема квантне теорије поља, квантне електродинамике, физике елементарних честица, статистичке физике, теорије суперпроводљивости и теорије гравитације. Добио је Нобелову награду за физику 1965. године са Џулијаном Швингером и Шиничиром Томонагом „за фундаментална истраживања у квантној електродинамици, што је оставило далекосежни значај на физику елементарних честица”.\nФајнман је развио широко коришћену сликовну схему за приказивање математичких израза који описују понашање субатомских честица, који су касније постали познати као Фајнманови дијаграми. Током свог живота, Фајнман је постао један од најпознатијих научника на свету. У анкети из 1999. године, коју је спровео британски часопис Physics World, од 130 водећих светских научника, Фајнман је рангиран као један од десет највећих физичара свих времена.Помогао је у развоју атомске бомбе током Другог светског рата и постао познат широкој јавности осамдесетих година 20. века као члан Роџерс комисије, која је проучавала катастрофу спејс-шатла Чаленџер. Фајнману су такође приписани титула зачетника квантног рачунарства и увођење концепта нанотехнологије. Био је професор теоријске физике на Калифорнијском технолошком институту.\nИмао је снажан утицај у популаризацији физике кроз своје уџбенике и предавања. Постао је познат по својим полуаутобиографским књигама Сигурно се шалите, господине Фајнман! („Surely You're Joking, Mr. Feynman!”) и Шта вас брига шта други људи мисле? („What Do You Care What Other People Think?”).","url":"https://sr.wikipedia.org/wiki/%D0%A0%D0%B8%D1%87%D0%B0%D1%80%D0%B4_%D0%A4%D0%B0%D1%98%D0%BD%D0%BC%D0%B0%D0%BD","thumbnail_url":"https://upload.wikimedia.org/wikipedia/commons/thumb/1/1a/RichardFeynman-PaineMansionWoods1984_copyrightTamikoThiel_bw.jpg/150px-RichardFeynman-PaineMansionWoods1984_copyrightTamikoThiel_bw.jpg"},{"id":"21284","type":"featured","language_code":"sr","title":"Венера","summary":"Венера је једна од 8 планета Сунчевог система, и друга је планета по удаљености од Сунца, са просечном удаљеношћу од око 0,72 АЈ (или 108.200.000 km). Око Сунца се креће готово кружном орбитом, а једну ротацију обави за 224,7 земаљских дана. Нема природних сателита у својој орбити. Друго је по сјају небеско тело на ноћном небу гледано са Земље, одмах после Месеца, са вредностима привидне магнитуде од -4,9 до -3,8.\nИме је добила по староримској богињи љубави и лепоте Венери (грчки еквивалент је Афродита) и једина је планета која је добила име по неком женском митолошком божанству. Гледано са Земље најуочљивија је у сумрак и у рану зору, те се често у народу назива и Звездом Даницом и Звездом Вечерњачом.\nВенера спада у групу терестричких планета, а због сличности са Земљом у погледу димензија (најближа је планета по удаљености од Земље и има приближно сличну величину), гравитације и сложене унутрашње структуре често је означавају „Земљином сестром“. Венерина атмосфера је веома густа са структурним уделом угљен-диоксида у њеној грађи од чак 96%. Атмосферски притисак на површини је и до 92 пута виши него на Земљи и износи 92 бара. Због веома густе атмосфере која на планети ствара ефекат стаклене баште, површинске температуре су веома високе и износе у просеку око 735 К, што Венеру чини најтоплијом планетом Сунчевог система. Планета је обавијена густим и изразито рефлектујућим облацима сачињеним од сумпорне киселине.\nПостоји могућност да су у прошлости на површини Венере постојали океани који су вероватно испарили услед повећања температура узрокованих ефектом стаклене баште. Слободни атоми водоника су потом највероватније „отплутали у слободни свемир“ због слабог интензитета магнетног поља планете, а под дејством соларних ветрова.\nПовршина Венере је веома сува и подсећа на изразито сува пустињска подручја на Земљи са којих се местимично издижу вулканске купе и стеновите плоче. Вулканска активност на Венери је веома висока и вероватно је она главни узрочник гомилања огромних количина угљен-диоксида у атмосфери.","url":"https://sr.wikipedia.org/wiki/%D0%92%D0%B5%D0%BD%D0%B5%D1%80%D0%B0","thumbnail_url":"https://upload.wikimedia.org/wikipedia/commons/thumb/e/e5/Venus-real_color.jpg/150px-Venus-real_color.jpg"},{"id":"213516","type":"featured","language_code":"sr","title":"Бранко Пешић","summary":"Бранко Пешић (Земун, 1. октобар 1922 — Земун, 4. фебруар 1986) био је учесник Народноослободилачке борбе, друштвено-политички радник Социјалистичке Републике Србије и јунак социјалистичког рада. У периоду од 1965. до 1974. обављао је функцију председника Скупштине града Београда, а од 1982. до 1984. налазио се на месту председника Скупштине СР Србије.\nКао ученик гимназије у Земуну, 1938. постао је члан Савеза комунистичке омладине Југославије (СКОЈ), због чега је наредне године био искључен из гимназије. Након окупације, учествовао је у организовању акција и саботажа против окупатора у Земуну, а у лето 1942. отишао је у партизане. Деловао је најпре у Срему, а потом је прешао у Босну, где је учествовао у бици на Сутјесци. Августа 1943. био је рањен, приликом ослобођења Бијељине, а након тога је прешао на политички рад у Срем, где је остао до ослобођења.\nНакон рата, посветио се политичком раду, најпре у омладинским, а потом и партијским организацијама Земуна и Београда. Био је секретар Месног комитета КПС у Земуну (1951—1954) и председник Скупштине општине Земун (1955—1957), потом секретар Градског комитета СК Београда и Градског одбора ССРН Београда, Републички секретар за робни промет у Извршном већу Скупштине СР Србије и председник Скупштине града Београда (1965—1974). Након тога, био је потпредседник Скупштине СФРЈ (1974—1978), потпредседник Председништва СР Србије (1978—1982) и председник Скупштине СР Србије (1982—1984).\nБиран је за члана Централног комитета Савеза комуниста Србије и Савеза комуниста Југославије, као и републичког и савезног посланика. Био је активан у спортским организацијама, а посебно у Фудбалском савезу Југославије (ФСЈ). Завршио је Вишу партијску школу „Ђуро Ђаковић”. Остао је упамћен као један од најпопуларнијих градоначелника Београда, у чије време је град знатно проширен и модернизован изградњом нових стамбених насеља, културних и спортских центара, капиталних објеката попут Мостарске петље, моста „Газела“, Теразијског тунела, Палате Београђанке и др, као и покретањем многих значајних културних манифестација од БИТЕФ-а до ФЕСТ-а и оснивањем градске радио станице Студио Б. У његовом мандату усвојен је тада веома амбициозан план спуштања Београда на реке, изградње Београдског железничког чвора и Београдског метроа. Његовој популарности допринео је и специфичан, готово комшијски однос са грађанима.\nНосилац је Партизанске споменице 1941. и других југословенских одликовања. Орденом јунака социјалистичког рада одликован је 24. јануара 1986. године.","url":"https://sr.wikipedia.org/wiki/%D0%91%D1%80%D0%B0%D0%BD%D0%BA%D0%BE_%D0%9F%D0%B5%D1%88%D0%B8%D1%9B","thumbnail_url":"https://upload.wikimedia.org/wikipedia/commons/thumb/2/2a/Stevan_Kragujevic%2C_Branko_Pesic%2C_15%2C_januar_1985.JPG/150px-Stevan_Kragujevic%2C_Branko_Pesic%2C_15%2C_januar_1985.JPG"},{"id":"21631","type":"featured","language_code":"sr","title":"Властимир","summary":"Властимир (грч. Βλαστίμηρος, пре око 805. године — око 851. године) први је српски кнез (архонт) о коме постоји више података у историјским изворима. По њему се најстарија српска владарска династија назива Властимировићи. Средином IX века дошао у сукоб са Бугарима које је предводио Пресијам (836—852), а који су покушали да потчине себи целу Србију. Властимир је у трогодишњем рату успео да одбије нападе Бугара и сачува српску самосталност.Према писању Константина VII Порфирогенита после смрти архонта Властимира власт су наследила његова три сина: Мутимир (грч. Μουντιμηρος), Стројимир (грч. Στροίμηρος) и Гојник (грч. Γοίνικος). У то време у Бугарској на власт долази архонт Михаило Борис који је желео да се освети за пораз свог оца Пресијама. Кнез Борис Михаило је владао Бугарском од 852 године. Због овог записа Константина VII Порфирогенита се верује да је 852. српски кнез Властимир већ био мртав. На почетку своје владавине је ујединио неколико српских племена и цар Теофило му је признао државну независност.\n\n","url":"https://sr.wikipedia.org/wiki/%D0%92%D0%BB%D0%B0%D1%81%D1%82%D0%B8%D0%BC%D0%B8%D1%80","thumbnail_url":null},{"id":"219380","type":"featured","language_code":"sr","title":"Ема Вотсон","summary":"Ема Шарлот Дјуер Вотсон (енгл. Emma Charlotte Duerre Watson; Париз, 15. април 1990) енглеска је глумица, манекенка и активисткиња.Прославила се улогом Хермионе Грејнџер у филмовима из серијала Хари Потер у којима је наступала од 2001. до 2011. године. Пре тога, Вотсонова је глумила само у школским представама, а ова улога донела јој је светску славу и зараду у износу од преко десет милиона фунти. Током овог периода, такође је позајмила глас принцези Пеи у анимираном филму Прича о Деспероу и играла једну од главних улога у телевизијској серији Балетске ципелице, адаптацији истоименог романа Ноела Стретфилда. По завршетку филмског серијала Хари Потер, тумачила је споредне улоге у тинејџерским драмама Моја недеља са Мерилин (2011), Чарлијев свет (2012) и Блинг Ринг (2013), а појавила се и у апокалиптичној комедији Апокалипса у Холивуду где је тумачила улогу преувеличане себе, као и у епском филму Ноје (2014) Дарена Аронофског.У периоду између 2011. и 2014. Вотсонова се паралелно бавила глумом и похађала Универзитет Браун, где је маја 2014. године дипломирала енглеску књижевност. Исте године, освојила је награду Британске академије филмске и телевизијске уметности за британског уметника године и именована је за амбасадорку добре воље иницијативе Уједињених нација за женска права под називом UN Women. У септембру 2014. учествовала је у покретању кампање HeForShe чији је циљ укључивање мушкараца у борбу за родну равноправност. \nВотсонова се такође бави манекенством – била је заштитно лице компанија Burberry и Lancôme и учествовала је у креирању модне колекције за организацију People Tree.","url":"https://sr.wikipedia.org/wiki/%D0%95%D0%BC%D0%B0_%D0%92%D0%BE%D1%82%D1%81%D0%BE%D0%BD","thumbnail_url":"https://upload.wikimedia.org/wikipedia/commons/thumb/7/7f/Emma_Watson_2013.jpg/150px-Emma_Watson_2013.jpg"},{"id":"22014","type":"featured","language_code":"sr","title":"Јелена Јанковић","summary":"Јелена Јанковић (Београд, 28. фебруар 1985) српска је тенисерка и некадашњи број 1 на ВТА листи (на прво место доспела 11. августа 2008. године).\nДостигла је полуфинала Отвореног првенства Аустралије (2008), Отвореног првенства Француске (2007, 2008, 2010) и Отвореног првенства Сједињених Држава (2006), као и финале истог турнира (2008), у ком је изгубила од Серене Вилијамс. Заједно с Британцем Џејмијем Маријем, освојила је Вимблдон 2007. у конкуренцији мешовитих парова.Освојила је и 7 турнира из највише категорије (некада турнири I категорије, а од 2009. премијер мандатори и премијер 5), а то су: Чарлстон (2007), Рим (2007, 2008), Москва (2008), Синсинати (2009), Индијан Велс (2010) и Торонто (2013. у конкуренцији парова).\nИграчица је са највише остварених победа у репрезентацији Србије, са којом је дошла до финала Фед купа 2012. године. На јубиларном 50. мечу у дресу репрезентације, испред Тениског савеза Србије додељена јој је награда Круна за најуспешнију тенисерку у репрезентацији. На Дану државности Србије 2017. године, додељен јој је Орден Карађорђеве звезде.Мада у својој каријери није освојила ниједан Гренд слем турнир у синглу, позната је као једна од најконстантнијих играчица, јер је међу најбољих 10 на ВТА листи непрестано била више од четири године. Једна је од само три тенисерке које су биле број 1 и у јуниорској и у сениорској конкуренцији, као и једна од седам које су победиле обе сестре Вилијамс, Венус и Серену на истом турниру. На врхунцу своје каријере, у периоду 2007—2011, била је једна од ретких тенисерки која је имала позитиван однос победа и пораза против обе сестре Вилијамс. Поред сестара Вилијамс једина је активна тенисерка са преко 600 победа.Највише (8) пута је завршавала сезону као најбоља српска тенисерка.","url":"https://sr.wikipedia.org/wiki/%D0%88%D0%B5%D0%BB%D0%B5%D0%BD%D0%B0_%D0%88%D0%B0%D0%BD%D0%BA%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/7/77/Jelena_Jankovi%C4%87_Reebok_3.jpg/150px-Jelena_Jankovi%C4%87_Reebok_3.jpg"},{"id":"22086","type":"featured","language_code":"sr","title":"Iron Maiden","summary":"Iron Maiden (транскр. Ајрон мејден, превод: Железна девица) енглеска је хеви метал музичка група из Лејтона (Источни Лондон). Бенд је 1975. године основао басиста и главни текстописац Стив Харис. Од свога оснивања, бенд је издао тридесет четири албума: петнаест студијских албума; једанаест живих албума; четири EP-a и шест компилација.\nКао пионири Новог таласа британског хеви метала, Iron Maiden је постигао светски успех током осамдесетих година 20. века. После неколико промена постава, бенд је почео да продаје серију платининастих и златних албума. Ово укључује и албуме The Number of the Beast из 1982, Piece of Mind из 1983, Powerslave из 1984, видео албум Live After Death из 1985, Somewhere in Time из 1986, и Seventh Son of a Seventh Son из 1988. који су у САД добили платинасти тираж. Бенд је тренутно у процесу оживљавања популарности, са њиховим албумом A Matter of Life and Death из 2006. који је достигао девето место на Billboard 200 листи и четврто место на листи УК-а. Њихов најновији албум The Final Frontier је издат широм света 16. и 17. августа 2010. године, достигнувши прво место у 40 различитих земаља и добивши углавном позитивне критике. Друга песма тога албума „El Dorado“ победила је у категорији Најбоља метал изведба на 53. додели Греми награда.Сматрају га за једног од најбољих хеви метал бендова, јер је наводно продао преко 100 милиона албума широм света са малом радијском и телевизијском подршком. Бенд је добио Ајвор Новело награду за интернационално достигнуће 2002. године и такође су примљени у Холивудском рок шеталишту на Сансет булевару, током турнеје по Сједињеним Државама 2005. године. Од октобра 2009. године, бенд је одсвирао више од 2000 концерта.\nТоком највећег дела трајања бенд прати њихова маскота Еди. Еди се појавио на скоро свим њиховим омотима албума и синглова, као и на концертима.\n\n","url":"https://sr.wikipedia.org/wiki/Iron_Maiden","thumbnail_url":"https://upload.wikimedia.org/wikipedia/commons/thumb/e/eb/Iron_Maiden_-_bass_and_guitars_30nov2006.jpg/150px-Iron_Maiden_-_bass_and_guitars_30nov2006.jpg"},{"id":"2247","type":"featured","language_code":"sr","title":"Меркур","summary":"Меркур је најмања, а уједно и најближа планета Сунцу и једна од 8 планета у Сунчевом систему, чији орбитални период траје око 88 земаљских дана. Гледано са Земље, Меркуру је потребно скоро 116 дана да направи један пуни круг око своје орбите, што је много брже него код и једне друге планете. Управо ова брзина револуције Меркура је и била разлог због којег је та планета добила име по староримском богу трговине и путовања и гласнику богова Меркуру (лат. Mercurius; грчки еквивалент је Хермес).\nЗбог готово непостојања атмосфере која би ублажила сунчево зрачење, површина Меркура је изложена најинтензивнијим температурним варијацијама међу свим планетама Сунчевог система, које се на подручју око екватора крећу између -173 °C у току ноћи и +427 °C у току дана. Температуре на половима су константно испод -93 °C. Меркур је специфичан и по нагибу своје осе јер има најмању вредност међу свим планетама Сунчевог система и износи свега 2,11′ (око тридесети део степена), али и по најизраженијем ексцентрицитету орбите. У фази афела Меркур је чак 1,5 пута даље од Сунца у односу на перихел. Просечна удаљеност Меркура од Сунца је 0,387 АЈ или 57.910.000 km. Годишња доба не постоје у смислу годишњих доба на Земљи, што је последица малог нагиба осе. Површина Меркура је избраздана бројним кратерима метеорског порекла и слична је површини Месеца, што наводи на закључак да је сама планета у геолошком стању мировања више милиона година.\nУ гравитационом смислу Меркур је гравитационо заробљена планета и има потпуно јединствен систем ротације у односу на остале објекте Сунчевог система. За време једне револуције, Меркур изврши свега једну и по ротацију (док Земља има однос 365:1).Пошто Меркурова орбита лежи у равни са орбитом Земље (као што је случај и са Венером), ова планета је видљива на земљином небу током раног јутра и увече, али не и током поноћи. Због близине Сунца, ретко је у повољном положају за посматрање, а и тада је видљив изнад хоризонта само кратко време пре заласка или након изласка Сунца. Гледано са Земље, Меркур је видљив у разним фазама (попут Месеца у својим менама). Прва свемирска летелица која се приближила Меркуру била је Маринер 10 током седамдесетих година 20. века. Она је током три „сусрета“ снимила око 45% површине планете. Нова сонда MESSENGER, лансирана у августу 2004, у орбиту Меркура ушла је у марту 2011. и током наредне две године успела је да сними целокупну површину ове планете.","url":"https://sr.wikipedia.org/wiki/%D0%9C%D0%B5%D1%80%D0%BA%D1%83%D1%80","thumbnail_url":"https://upload.wikimedia.org/wikipedia/commons/thumb/3/30/Mercury_in_color_-_Prockter07_centered.jpg/150px-Mercury_in_color_-_Prockter07_centered.jpg"},{"id":"2254","type":"featured","language_code":"sr","title":"Марс","summary":"Марс је четврта планета по удаљености од Сунца и друга најмања у Сунчевом систему, након Меркура. Добила је име по римском богу рата — Марсу. Такође се назива и „Црвеном планетом”, јер на површини преовладава гвожђе(III) оксид који планети даје црвенкасту боју. Марс је терестричка планета са танком атмосфером, и површинским одликама које подсећају на Месец — ударни кратери, и на Земљу — вулканске купе, долине, пустиње и поларне ледене капе. Период ротације и годишња доба на Марсу су такође слична онима на Земљи, а сличан је и нагиб осе ротације планете који условљава годишња доба. На Марсу се налази Олимп (Олимпус Монс) — највећи вулкан и за сада друга највиша планина у Сунчевом систему (највиша на некој од планета), као и Долина Маринера — један од највећих кањона у Сунчевом систему. Депресија Бореалис на северној полулопти заузима 40% површине планете и могуће је да је настала великим ударом другог небеског тела у Марс током формирања Сунчевог система. Марс има два природна сателита — Фобос и Дејмос, који су малих димензија и неправилног облика. Могуће је да су они у ствари ухваћени астероиди, налик астероиду 5261 Еурека који је Марсов тројанац.\nСве до првог успешног пролета сонде Маринер 4 поред Марса 1965. године, много се причало о присуству воде у течном стању на површини. Ова нагађања била су заснована на периодичним променама светлих и тамних предела на површини, нарочито око поларних региона; посматрачи, предвођени Ђованијем Скјапарелијем и Персивалом Лоуелом, закључили су да су то мора и континенти. За дуге, тамне линије које су посматрачи видели кроз своје телескопе сматрало се да су канали за наводњавање који су се протезали преко целе површине, и да их је изградила цивилизација далеко напреднија од људске на Земљи. За ове линије се касније показало да су биле оптичка варка, мада ареолошки докази прикупљени роботизованим сондама послатим на површину указују да је Марс у далекој прошлости добрим делом био прекривен воденим пространствима. Током 2005. године радарски подаци прикупљени из орбите указали су на велике количине леда на половима, али и на нижој ареографској ширини. Марсовски ровер Спирит открио је 2007. године у прикупљеним узорцима хемијска једињења која садрже водене молекуле. Лендер Феникс је 31. јула 2008. прикупио директне узорке леда који се налазио непосредно испод површине на месту на којем се сонда спустила. Агенција Наса је 28. септембра 2015. објавила доказе о присуству течне слане воде на површини Марса у летњим месецима.Марс тренутно истражује седам свемирских сонди: пет из орбите — Одисеј, Марс експрес, MRO, Мејвен, Мангалијан, и две на површини — ровери Опортјунити и Кјуриосити. Фотографије сонде MRO откриле су сезонске токове воде у најтоплијим месецима на Марсу. Ровер Кјуриосити је 2013. открио да 1,5—3% тла чини вода (мада је та вода везана за друга једињења и није слободно доступна).У току су многа истраживања везана за настањеност Марса живим организмима у прошлости, али и у садашњости. Испитивања на самом тлу Марса спроведена су сондама Викинг 1 и 2, роверима Спирит и Опортјунити, лендером Феникс и ровером Кјуриосити. У изградњи је још неколико сонди опремљених астробиолошким инструментима — Инсајт, Марс 2020. и Егзомарс. Током 2020-их је планирана и међународна мисија повратка узорака тла на Земљу. Слетање људи на Марс агенција Наса тренутно има у плану око 2040. године.\nМарс је лако видљив са Земље голим оком, и лако се уочава његова црвенкаста боја. Његова привидна магнитуда је –2,91, тако да су од њега на небу сјајнији само Јупитер, Венера, Месец и Сунце. Оптички земаљски телескопи имају ограничене могућности при посматрању Марса — могуће је разазнати одлике на површини веће од 300 km, и то када су Марс и Земља најближи у својим орбитама; ове потешкоће јављају се због Земљине атмосфере.\nКако је Марс био римски бог рата, а грчко име за Марс је Арес, за појмове везане уз Марс користи се префикс арео- уместо гео-; на пример, уместо „географска ширина” користимо појам „ареографска ширина”.","url":"https://sr.wikipedia.org/wiki/%D0%9C%D0%B0%D1%80%D1%81","thumbnail_url":"https://upload.wikimedia.org/wikipedia/commons/thumb/e/e4/Water_ice_clouds_hanging_above_Tharsis_PIA02653_black_background.jpg/150px-Water_ice_clouds_hanging_above_Tharsis_PIA02653_black_background.jpg"},{"id":"226525","type":"featured","language_code":"sr","title":"Porodica Soprano","summary":"Porodica Soprano (енгл. The Sopranos) američka je televizijska serija autora i izvršnog producenta Dejvida Čejsa. Radnja serije prati život Entonija Tonija Soprana (Džejms Gandolfini), šefa italijanske mafijaške porodice Dimeo (kasnije Soprano) u Nju Džerziju i njegove poteškoće da održi balans između svog porodičnog života i poslovne karijere u mafijaškoj organizaciji čiji je član. Serija takođe prati živote članova Tonijeve porodice ali i njegovih poslovnih saradnika. Između ostalih, tu su žena Karmela (Idi Falko), deca Medous (Džejmi-Lin Sigler) i Entoni Mlađi (Robert Ajler), ujak Džunior (Dominik Kijanesi) i rođak Kristofer Moltisanti (Majkl Imperioli), kao i članovi njegove mafijaške grupe Silvio Dante (Stiven van Zant) i Poli Goltijeri (Toni Siriko). Zbog velikog broja problema u svom životu i učestalih napada panike, Toni se za profesionalnu pomoć obraća psihijatru dr Dženifer Melfi (Lorejn Brako), koja je takođe jedan od glavnih likova.\nSerija ima šest sezona, odnosno osamdeset i šest epizoda i emitovana je od 10. januara 1999. do 10. juna 2007. godine na HBO televiziji. Ostvarivši veliki komercijalni i kritički uspeh, „Porodica Soprano“ je jedna od najuspešnijih serija u istoriji kablovske televizije. Poznata je po visokom kvalitetu na svim nivoima produkcije, a često je hvaljena za scenario i glavne uloge. Osvojila je brojne nagrade, uključujuću 21 Emi i 5 Zlatnih Globusa. Kao jedan od najpoznatijih proizvoda popularne kulture dvehiljaditih godina, serija je postala predmet mnogih analiza, kontroverzi, i parodija a proširila se i na knjige, video-igre, muzička izdanja i niz drugih komercijalnih proizvoda.U martu 2018, New Line Cinema je najavio da je kupio film sa detaljima o pozadini serije Porodica Soprano, smešten u šezdesete i sedamdesete godine tokom, i nakon, nereda u Njuarku. Film iz 2021. godine, Mafijaški sveci Njuarka, napisali su Dejvid Čejs i Lorens Koner, a režirao ga je Alan Tejlor. Glavnu ulogu igra Majkl Gandolfini, sin glumca koji igra Tonija Soprana, kao mladi Toni Soprano.","url":"https://sr.wikipedia.org/wiki/Porodica_Soprano","thumbnail_url":null},{"id":"228319","type":"featured","language_code":"sr","title":"Лекари без граница","summary":"Лекари без граница (франц. Médecins Sans Frontières,  изговор; енгл. Doctors Without Borders) међународна је хуманитарна, невладина организација која пружа медицинску помоћ жртвама оружаних сукоба, епидемија и природних или вештачки изазваних катастрофа. Осим тога, она нуди помоћ свима онима којима је медицинска нега ускраћена или тешко доступна због географске удаљености, сиромаштва или етничке, политичке и било које друге маргинализације. Познати су по својим пројектима у ратом захваћеним подручјима и земљама у развоју које се суочавају са ендемским обољењима.\nОрганизацију је основала група француских лекара 20. децембра 1971. године. Широм света је позната по свом називу на француском језику Médecins Sans Frontières или скраћено MSF. Седиште организације се налази у Женеви, а у 20 држава постоје њена представништва.\nСваке године око 3.000 лекара, медицинских сестара, санитарних стручњака и другог медицинског и немедицинског особља одлази на различите задатке широм света. Са друге стране, око 1.000 стално запослених људи ради на ангажовању волонтера, обезбеђивању финансијских средстава итд. Приватни донатори обезбеђују приближно 80% финансијског фонда организације, док донације влада и корпорација осигуравају остатак. На тај начин се формира буџет који годишње износи око 400 милиона америчких долара.Лекари без граница делују у преко 70 различитих земаља, где пружају примарну здравствену заштиту, обављају оперативне захвате, вакцинишу становништво, оспособљавају болнице и амбуланте, спроводе разне санитарне и прехрамбене програме, обучавају локално становништво и сл. Године 1999. добили су Нобелову награду за мир, а три године раније и Награду за мир у Сеулу.\n\n","url":"https://sr.wikipedia.org/wiki/%D0%9B%D0%B5%D0%BA%D0%B0%D1%80%D0%B8_%D0%B1%D0%B5%D0%B7_%D0%B3%D1%80%D0%B0%D0%BD%D0%B8%D1%86%D0%B0","thumbnail_url":"https://upload.wikimedia.org/wikipedia/commons/thumb/0/00/MSF_International_logo_.tif/lossless-page1-150px-MSF_International_logo_.tif.png"},{"id":"230261","type":"featured","language_code":"sr","title":"Фудбалска репрезентација Грчке","summary":"Фудбалска репрезентација Грчке (грч. Η εθνική ομάδα ποδοσφαίρου της Ελλάδας) представља Грчку у међународним фудбалским такмичењима, под управом Фудбалског савеза Грчке. Наступили су три пута на Светском првенству, први пут 1994. године у САД. Најбољи резултат репрезентација је остварила пласманом у осмину финала на Светском првенству у Бразилу 2014. године. Меч осмине финала су изгубили од Костарике након извођења једанаестераца, било је 1:1 у регуларном делу.\nПрво појављивање Грчке на великим такмичењима је било на Европском првенству 1980. у Италији, али су били без победе до првог сусрета на Европском првенству 2004. у Португалији када су поразили домаћина Португалију резултатом 2:1. Грчка је изненађујуће освојила првенство, победивши у четвртфиналу браниоца титуле Французе, фаворизовану Чешку у полуфиналу и Португалију у финалу голом Ангелоса Харистеаса. У групној фази су остварили по једну победу, нерешено и пораз. Кладионице су пре првенства Грцима давале врло мале шансе да освоје трофеј. Док су једни оспоравали титулу због одбрамбено оријентисане и неатрактивне игре, други су славили селектора Немца Ота Рехагела, који је постао грчки национални јунак. Рехагел је постао први страни тренер неке репрезентације који је освојио Европско првенство. Тадашњи капитен репрезентације Теодорос Загоракис је био проглашен за најбољег играча финалне утакмице и на првенству.\nГрчка је једна од десет националних тимова који су били победници Европског првенства у фудбалу. Поред тог успеха, остварили су један пласман у четвртфинале осам година касније на првенству које је одржано у Пољској и Украјини. Од тријумфа у Португалији 2004, грчка репрезентација се квалификовала на наредна четири од седам завршних такмичења, закључно са Светским првенством 2018. године у Русији.\nГодине 2005. учествовали су на Купу конфедерација у Немачкој, али без запаженијег резултата. Највиши пласман Грчке на Фифиној ранг-листи је осмо место у априлу 2008. године. Утакмице као домаћин углавном игра на стадиону Караискакис у Пиреју. Највише наступа у репрезентацији има Јоргос Карагунис са 139 одиграних утакмица, а најбољи стрелац је Никос Анастопулос са 29 постигнутих голова.","url":"https://sr.wikipedia.org/wiki/%D0%A4%D1%83%D0%B4%D0%B1%D0%B0%D0%BB%D1%81%D0%BA%D0%B0_%D1%80%D0%B5%D0%BF%D1%80%D0%B5%D0%B7%D0%B5%D0%BD%D1%82%D0%B0%D1%86%D0%B8%D1%98%D0%B0_%D0%93%D1%80%D1%87%D0%BA%D0%B5","thumbnail_url":"https://upload.wikimedia.org/wikipedia/commons/thumb/5/50/Greece_National_Football_Team.svg/150px-Greece_National_Football_Team.svg.png"},{"id":"231262","type":"featured","language_code":"sr","title":"Ојмјакон","summary":"Ојмјакон (рус. Оймякон, јак. Өймөкөөн) је село у Републици Саха у Русији, у далекоисточном делу Сибира у Ојмјаконском рејону. Најхладније је настањено место на нашој планети (најнижа измерена температура -71,2 °C) и налази се на левој обали реке Индигирке. Овде живи око 500 становника, који се претежно баве сточарством и риболовом. Од главног града Јакутије, Јакутска, Ојмјакон је удаљен око 1.100 km према истоку. Најближи регионални пут је Колимски ауто-пут удаљен око 32 km северозападно. Најближа суседна насеља су Хара-Тумул и Берег-Јурдја.","url":"https://sr.wikipedia.org/wiki/%D0%9E%D1%98%D0%BC%D1%98%D0%B0%D0%BA%D0%BE%D0%BD","thumbnail_url":"https://upload.wikimedia.org/wikipedia/commons/thumb/c/c1/Oymyakon_-_190228_DSC_5642.jpg/150px-Oymyakon_-_190228_DSC_5642.jpg"},{"id":"232387","type":"featured","language_code":"sr","title":"Ен Хатавеј","summary":"Ен Џеклин Хатавеј (енгл. Anne Jacqueline Hathaway; 12. новембар 1982) америчка је глумица. Била је једна од најплаћенијих глумица на свету у 2015. години. Освојила је бројне награде, међу којима су Оскар за најбољу глумицу у споредној улози, Еми за ударне термине и Златни глобус. Њени филмови зарадили су 6,4 милијарде долара широм света, а појавила се на Форбсовој листи 100 славних 2009. године.\nЗавршила је средњу школу Милберну у Њу Џерзију, где је глумила у неколико представа. Као тинејџерка, била је на кастингу за телевизијску серију Get Real (1999—2000), а велику пажњу на себе је привукла као главна јунакиња у свом првом филму, Дизнијевој комедији Принцезини дневници (енгл. The Princess Diaries, 2001). Затим је почела са одраслим улогама 2005. године у драмама Русвај (енгл. Havoc) и Планина Броукбек (енгл. Brokeback Mountain). Комедија Ђаво носи праду (енгл. The Devil Wears Prada), у којој је Хатавејова глумила асистенткињу уреднице модног часописа, био је до тада њен највећи комерцијални успех. Глумила је лечену алкохоличарку у драми Рејчел се удаје (енгл. Rachel Getting Married, 2008), што јој је донело номинацију за Оскара за најбољу глумицу у главној улози. Након тога се појавила у успешним комерцијалним љубавним филмовима Кад невесте зарате (енгл. Bride Wars, 2009), Дан заљубљених (енгл. The Valentine's Day, 2010), Љубав и други стимуланси (енгл. Love & Other Drugs, 2010), те у фантастичном филму Алиса у земљи чуда (енгл. Alice in Wonderland, 2010).\nГлумила је Селину Кајл у њеном најпрофитнијем филму Успон мрачног витеза (енгл. The Dark Knight Rises) из 2012. године, последњем наставку трилогије о мрачном витезу. Исте године, глумила је Фантину, проститутку која болује од туберкулозе, у романтичној драми и мјузиклу Јадници (франц. Les Misérables), због чега је добила бројна признања, међу којима је Оскар за најбољу глумицу у споредној улози. Затим је глумила научницу у научнофантастичном филму Међузвездани (енгл. Interstellar, 2014), власницу модне странице на интернету у комедији Млађи референт (енгл. The Intern, 2015), као и охолу глумицу у филму Оушнових 8 (енгл. Ocean's 8, 2018). Хатавејова је такође освојила награду Еми за давање гласа карактеру у анимираној телевизијској серији Симпсонови (енгл. The Simpsons), певала је за музику у филмовима, појављивала се на позорници и водила разне догађаје.\nХатавејова подржава неколико добротворних организација. Чланица је одбора Мреже позоришта Лолипоп, организације која доноси филмове болесној деци у болницама, а такође је амбасадор добре воље Организације уједињених нација за родну равноправност. У браку је са предузетником Адамом Шулманом, са којим има сина.","url":"https://sr.wikipedia.org/wiki/%D0%95%D0%BD_%D0%A5%D0%B0%D1%82%D0%B0%D0%B2%D0%B5%D1%98","thumbnail_url":"https://upload.wikimedia.org/wikipedia/commons/thumb/b/b3/Anne_Hathaway_for_AHC.png/150px-Anne_Hathaway_for_AHC.png"},{"id":"23871","type":"featured","language_code":"sr","title":"Конрад Аденауер","summary":"Конрад Херман Јозеф Аденауер (нем. Konrad Hermann Joseph Adenauer; Келн, 5. јануар 1876 — Бад Хонеф, 19. април 1967) био је немачки политичар и први послератни канцелар Немачке од 1949. до 1963. године. Успешно се залагао за обуставу денацификације и извео је Западну Немачку из рушевина Другог светског рата и од ње направио продуктивну и просперитетну државу која је успоставила блиске односе са Француском, Великом Британијом и САД. За време његове владавине Западна Немачка је постала демократска и стабилна држава са међународним угледом и економским просперитетом (Немачко економско чудо). Био је први лидер Демохришћанске уније (ЦДУ), а Демохришћанска странка је под његовим вођством постала најутицајнија странка у земљи.\nАденауер, који је био канцелар до своје 87. године, назван је Der Alte (стари). Према британском историчару Роју Џенкинсу он је „најстарији државник икада који је изабран на неку функцију”. Противречио је својим годинама интензивним радним навикама и невероватним политичким инстинктом. Залагао се за широку визију тржишта базираним на основама либералне демократије и антикомунизма. Као изузетно вешт политичар, Аденауер је био дубоко посвећен прозападној оријентацији спољне политике Западне Немачке и њеном враћању на светску сцену. Радио је на обнови западнонемачке привреде од разарања Другог светског рата и био је на челу немачког економског чуда. Поново је успоставио немачку армију (Бундесвер) 1955. године и обновио односе са Француском, што је омогућило економско уједињење западне Европе. Аденауер је представљао оштрог противника Источне Немачке и увео је Западну Немачку у НАТО. За време његовог мандата, Западна Немачка је постала чврст савезник Сједињених Америчких Држава.\nКао велики римокатолик, био један од водећих чланова Странке центра за време Вајмарске Републике. Такође, вршио је функцију градоначелника Келна (1917—1933) и био председник Пруског државног савета (1922—1933).","url":"https://sr.wikipedia.org/wiki/%D0%9A%D0%BE%D0%BD%D1%80%D0%B0%D0%B4_%D0%90%D0%B4%D0%B5%D0%BD%D0%B0%D1%83%D0%B5%D1%80","thumbnail_url":"https://upload.wikimedia.org/wikipedia/commons/thumb/8/86/Bundesarchiv_B_145_Bild-F078072-0004%2C_Konrad_Adenauer.jpg/150px-Bundesarchiv_B_145_Bild-F078072-0004%2C_Konrad_Adenauer.jpg"},{"id":"242650","type":"featured","language_code":"sr","title":"Утина","summary":"Мала ушара или утина (лат. Asio otus) врста је птице која припада реду сова (Strigiformes) и породици правих сова (Strigidae). Спада у сове средње величине и дужина тела се креће између 31 и 40 центиметара, а распон крила од 85 до 100 cm, док је просечна јединка тешка мање од 350 грама. Глава утине је округла и препознатљива по томе што на врху има „ушке“ — уздигнуто перје које подсећа на уши, а по томе је ова сова и добила назив. Обојеност перја на предњим деловима тела представља мешавину црне, браон, сиве, крем и беле боје, док је задњи део тела беличасто-сиве и боје коже са тамним браон пругама.\nУтина живи на простору Европе, Азије, Северне Америке и Африке. Популације ове врсте се у северним и хладнијим крајевима делимично селе због недостатка хране, док се у топлијим крајевима редовно скупљају у зимска јата. Зимска јата се често налазе у насељеним местима, а број јединки у њима се креће од неколико до више стотина птица. Углавном живи у отвореним шумама и густој вегетацији у близини травњака или грмља.\nМала ушара је грабљивица која плен лови ноћу, док преко дана седи сакривена у круни дрвећа. Волухарице доминирају у исхрани мале ушаре у многим областима Северне Америке, али и у појединим деловима Европе, а поред њих, храни се и мишевима, пацовима, гуштерима, малом ласицом, слепим мишевима, ровчицама и кртицама. Може се хранити и птицама, које углавном конзумира током зиме, када су глодари недоступнији због снежног покривача, а од птица најчешће конзумира врапца покућара, птице певачице и огрличасту лештарку.\nМладунци се оглашавају пиштањем које подсећа на звук шкрипе вратима, док одрасле јединке током сезоне гнежђења имају комплексан вокални репертоар, али су током остатка године углавном тихе. Мужјак се најчешће оглашава тихим хукањем, док женка има мало кмечавији глас и оглашава се меким, назалним „шуу-уух”. Мужјаково оглашавање се најчешће може чути у периоду јануар—март, када долази до формирања парова и када се мужјак удвара женки. Након парења, женка полаже 3—5 јаја, из којих се после 24—28 дана излежу слепи и беспомоћни младунци. Младунце у почетку храни искључиво женка, и то храном коју доноси мужјак, а након пар недеља женка почиње да полако напушта гнездо и сама лови. Када наврше осам недеља, младунци већ почињу полако да лете, а убрзо потом и да лове, углавном мање животиње.","url":"https://sr.wikipedia.org/wiki/%D0%A3%D1%82%D0%B8%D0%BD%D0%B0","thumbnail_url":"https://upload.wikimedia.org/wikipedia/commons/thumb/9/97/Waldohreule_in_freier_Wildbahn.jpg/150px-Waldohreule_in_freier_Wildbahn.jpg"},{"id":"243143","type":"featured","language_code":"sr","title":"Географија Хрватске","summary":"Хрватска се налази у југоисточној Европи на Балканском полуострву. Територија Хрватске заузима 56.594 km2, a поред тога око 32.068 km2 на мору. Њен облик подсећа на потковицу, а граничи се са Словенијом на северозападу, Мађарском на северу, Србијом на истоку, Црном Гором на југу, Босном и Херцеговином дуж реке Саве и Динарског планинског масива и Италијом преко Јадранског мора. Мали део територије око града Дубровника Хрватске је одвојен од матице делом којим Босна и Херцеговина излази на Јадран, где је град Неум.\nУкупна дужина копнених граница Хрватске је 2.197 km, од тога је граница са Босном и Херцеговином 932 km, 670 km са Словенијом, 329 km са Мађарском, 241 km са Србијом и 25 km са Црном Гором. На северном Јадрану додирују се територијалне воде Хрватске и Италије. Дужина јадранске обале је 1.778 km (рачунајући острва 6.176 km).\nПрема клими и рељефу, Хрватска се може поделити у три целине: континенталну, динарску и јадранску.\nПанонска Хрватска заузима југозападни део Панонске низије, прошаран ниским планинама и рекама Савом, Дравом и Дунавом. У овом делу земље влада умерена континентална клима. Ова област се може даље поделити на северну Хрватску и Славонију. Северна Хрватска заузима део око реке Купе до мађарске границе и чине га: део око река Саве и Купе са градовима Загреб, Карловац и Сисак који је економски и демографски центар државе, Хрватско Загорје и Прекомурје између река Драве и Муре. Славонија је равница између Саве, Драве и Дунава, а често се у њу убрајају Барања (око доњег тока Драве) и Западни Срем.\nДинарске планине спадају у ред средњих планина по висини и граница су између Јадранског и Црноморског слива. Овај део укључује брдски део Горског Котара од Ријеке до Карловца, долине Лику и Крбаву између планине Велебит и босанско-херцеговачке границе, као и планине Далмације (Далматинска Загора и Биоково).\nЈадрански обални део се састоји углавном од крашких предела и има медитеранску климу. Јадранска обала Хрватске је изузетно разуђена. Ширина обалског дела значајно варира. Док је на наким местима широка тек неколико километара (испод Велебита и Биокова), на неким местима залази дубље у копно. Велики део хрватских река које се уливају у Јадранско море је кратко, а једини изузетак је Неретва.\nИсторијски се обални део може поделити у три региона:\n\nИстра — полуострво на северозападу Хрватске\nХрватско приморје — између Ријеке и Сења са Кварнерским острвима.\nДалмација — разуђена обала Јадранског мора јужно од околине Задра, са бројним острвима и брдским залеђем и историјски важним градовима као што су Сплит и Дубровник.","url":"https://sr.wikipedia.org/wiki/%D0%93%D0%B5%D0%BE%D0%B3%D1%80%D0%B0%D1%84%D0%B8%D1%98%D0%B0_%D0%A5%D1%80%D0%B2%D0%B0%D1%82%D1%81%D0%BA%D0%B5","thumbnail_url":"https://upload.wikimedia.org/wikipedia/commons/thumb/1/13/Croatia_topo.jpg/150px-Croatia_topo.jpg"},{"id":"245827","type":"featured","language_code":"sr","title":"F-35 лајтнинг II","summary":"F-35 лајтнинг II је једномоторни вишенаменски борбени авион пете генерације, са умањеном уочљивошћу. Намењен је за превласт у ваздушном простору, борбу против циљева на земљи и мору, као и за извршавање задатака извиђања. Произашао је из експерименталног авиона X-35, који је победио на конкурсу у програму Здружени јуришни ловац (енгл. Joint Strike Fighter). Још увек је у фази развоја, која је продужена због повећања захтева, трошкова и смањеног буџета. Америчко министарство одбране је својим извештајем од 26. јануара 2012. године потврдило подршку и висок приоритет програму F-35.Досадашњи развој су финансирале САД и Уједињено Краљевство, а придружиле су им се и друге државе, које намеравају да тај авион уведу у своју оперативну употребу. Развој авиона F-35 лајтнинг II, одвијао се у три варијанте: са класичним полетањем и слетањем, вертикалним полетањем и слетањем, а трећа је морнаричка за палубну употребу са носача авиона. За све три варијанте делови су максимално унификовани, са међусобном подударношћу од 80%. Постигнута је смањена уочљивост (стелт), у коме циљу је пројектовано и унутрашње ношење наоружања, у „бункеру“ у трупу авиона.\nПрототипски развој и пројектовање је реализовала фирма Локид Мартин, која је и носилац развоја експерименталног авиона X-35, претходника овом програму. Прототип авиона F-35 лајтнинг II је први пут летео 15. децембра 2006. године.Вишенаменски авион F-35 лајтнинг II намењен је у перспективи да замени цео скуп борбених авиона средње класе, који су тренутно у оперативној употреби у Сједињеним Америчким Државама, Уједињеном Краљевству и код осталих њихових савезника. На тај начин ће то бити најмасовнији интернационални авион у ратним ваздухопловствима и морнарицама већег броја земаља.","url":"https://sr.wikipedia.org/wiki/F-35_%D0%BB%D0%B0%D1%98%D1%82%D0%BD%D0%B8%D0%BD%D0%B3_II","thumbnail_url":"https://upload.wikimedia.org/wikipedia/commons/thumb/6/61/F-35A_flight_%28cropped%29.jpg/150px-F-35A_flight_%28cropped%29.jpg"},{"id":"24893","type":"featured","language_code":"sr","title":"Торонто","summary":"Торонто (енгл. Toronto) је највећи град у Канади, и главни град провинције Онтарио. Налази се на северозападној обали језера Онтарио. Град је 2021. имао око 2.795.000 становника, а заједно са предграђима, цела агломерација Торонта имала је око 5.674.000 становника. Торонто се налази у срцу такозване Златне потковице, најнасељеније области у јужном и централном Онтарију, у којој живи око 8 милиона људи.\nСтановништво Торонта је космополитско и вишенационално, што је последица статуса Торонта као главног стецишта имиграције у Канади. Торонто је један од градова у свету са великим уделом дошљачког становништва (49% их је рођено изван Канаде). Због ниске стопе криминала, чисте природне околине, високог животног стандарда и пријатељског односа према етничкој разноврсности, Торонто се често убраја у светске градове у којима је најбоље живети Уз то, Торонто је и најскупљи град у Канади.Град се налази на северозападној обали језера Онтарио, које је са површином од 18.960 km² најмање од 5 Великих језера. Град се вишеструко увећао крајем 1990-их интеграцијом великог броја околних насеља (Етобико, Скарборо, Источни Јорк и Северни Јорк). Центар града са трговинском и банкарском зоном се налази близу језера. Главна улица која град дели по вертикали је Јанг (Yonge Street).\nТоронто је индустријски центар Канаде и један од водећих светских финансијских центара. Берза у Торонту спада међу седам највећих у свету.","url":"https://sr.wikipedia.org/wiki/%D0%A2%D0%BE%D1%80%D0%BE%D0%BD%D1%82%D0%BE","thumbnail_url":"https://upload.wikimedia.org/wikipedia/commons/thumb/f/fc/Toronto_Montage_2020.jpg/150px-Toronto_Montage_2020.jpg"},{"id":"249487","type":"featured","language_code":"sr","title":"Индира Радић","summary":"Индира Радић (Драгаловци код Добоја, 14. јун 1966) српска је певачица фолк, етно, турбо-фолк, поп-фолк и поп музике.Индира је каријеру започела 1992. године у продукцијској кући Јужни ветар, певајући песме Дај ми обећање, Искрено ми кажи, Памтимо ово вече, Пољуби ме и видећеш, Тужна врбо, Моја ће те љубав стићи, Угаси ме, Због тебе. Кратак боравак у ПГП РТС−у и хитови Све да волим она ме учила и Иди из живота мога, обезбедили су певачици прелазак у Зам продукцију, и утрли пут за нове популарне песме: Кафана, Круг, Осветница, Волиш ли ме ти и Врати ми се, па почетком новог столећа и песме Не боли то, Иди љубави, Ко је она жена, Где ћемо вечерас, Ратовање, Попиј једну и Лоше комбинације. Огроман успех остварује захваљујући балканском хиту године, песми Лопов. Од 2004, под окриљем Гранд продукције, Радић бира песме у којима доминира поп звук, те постаје зачетник поп-фолк жанра и прва домаћа звезда која прекида снимање турбо-фолк музике. Управо те године снимила је најуспешнији албум у каријери и отпевала своје највеће хитове. Био је то албум Змај, а познате песме на њему — Мој животе да л’ си жив, Педесет година, Био си ми драг, Змај, Нисам сумњала и Тетоважа. На албумима које је издала после Змаја, издвојиле су се песме Април, Љубав кад престане, Малине, Пије ми се, пије, Ако ме заволиш, Хероји, Не долазиш у обзир, Ако умрем сад, Две музике, Живим да живим, Има туга име, улицу и број, Само туга остала, Пожелела и Много си се променио. Препознатљива је по свом специфичном, промуклом гласу, за који се сматра да га је немогуће подражавати.Индира је била најпопуларнија и најтиражнија певачица у земљи 2004. и 2005. године, када је имала веома посећене наступе широм Балкана. Издвајају се и солистички концерти у Загребу и Београду 1997. и 2004. године, затим два концерта у Софији, и велики концерти у Охриду и Љубљани. Године 2005. добила је Награду за најбољу певачицу на Балкану, на Данима естраде награду за хит године (Април), четири године касније — награду за хит (Хероји) и певачицу године у Хрватској, а средином 2013. Оскара популарности за дует (Лопов) и певачицу деценије (2001—2010). Прва је и једина српска певачица која је дала интервју за лондонски BBC радио. Радић је за свој хуманитарни рад још и носилац ордена Велико срце, принцезе Катарине Карађорђевић, као и титуле српске геј иконе. Њен албум Змај сматра се једним од најуспешнијих албума у српској поп—фолк музици, и једним од последњих великих албума продатих у тиражу од преко 100.000 примерака, пре него што је издавање албума са појавом Јутјуба изгубило на популарности.","url":"https://sr.wikipedia.org/wiki/%D0%98%D0%BD%D0%B4%D0%B8%D1%80%D0%B0_%D0%A0%D0%B0%D0%B4%D0%B8%D1%9B","thumbnail_url":"https://upload.wikimedia.org/wikipedia/commons/thumb/9/99/Indira%2C_10_2012.jpg/150px-Indira%2C_10_2012.jpg"},{"id":"2505","type":"featured","language_code":"sr","title":"Петар Кочић","summary":"Петар Кочић (Стричићи код Бање Луке, 29. јун 1877 — Београд, 27. август 1916) био је српски књижевник и политичар. Сматра се једним од првих писаца модерне у српској књижевности, али и личношћу која је својим животом и политичком делатношћу постала узор различитим политичким струјама у потоњој историји српског народа.\nОдрастао је у патријархалној породичној задрузи под туторством деде и бабе након што му је мајка Мара умрла, а отац Јован се замонашио. Основну школу је завршио у манастиру Гомионица и српско-православној школи у Бањој Луци. Године 1891. уписао је Велику гимназију у Сарајеву, али је из ње избачен 1895. те је школовање наставио у Првој београдској гимназији. Студирао је на Бечком универзитету од 1899. до 1904. године, а након кратког боравка у Београду био је постављен за професора српске гимназије у Скопљу, одакле је био отпуштен након писања сатиричног чланка, те се 1905. вратио у Сарајево. У Босни и Херцеговини је започео политичку борбу за побољшање положаја српског становништва залажући се посебно за ослобађање кметова. Писао је ватрене чланке против аустроугарске управе, учествовао у великом народном штрајку (1906) и радио на окупљању српских снага. Аустроугарска власт је у Кочићу видела велику опасност те је радила на сузбијању његове политичке делатности. Три пута је био хапшен и затваран због новинских чланака и критике власти. Укупно је провео две године у затвору и то већином у самици, што је негативно утицало на његово душевно здравље. У Бањој Луци је покренуо лист Отаџбина. Као национални и социјални револуционар, Кочић је био веома омиљен у сељачким масама и код напредне омладине, па је изабран и за посланика Босанско-херцеговачког сабора, али је ову функцију напустио 1913. због погоршања здравља. Године 1914. примљен је у душевну болницу у Београду, где је дочекао почетак Првог светског рата и где је након две године преминуо. На тај начин су се испуниле његове пророчке речи које је изговорио излазећи из тузланског затвора: „У ропству се родих, у ропству живјех и у ропству, вајме, умријех”.Кочић је писао сва три књижевна рода — епику (приповетке, цртице и слике), лирику (песме у стиху и прози) и драму (драмске сатире). Највише уметничке домете достигао је пишући приповетке и драмске сатире. Његово стваралаштво се може поделити у два дела. Први обухвата студентски период од 1901. до 1905. године током које је објавио три збирке приповедака истог имена: „С планине и испод планине” (1902), „С планине и испод планине” (1904) и „С планине и испод планине” (1905), као и драмску сатиру „Јазавац пред судом” (1904). Други период обухвата период од 1908. до 1911. када су настали „Јауци са Змијања” (1910) и „Суданија” (1911). Поетику Кочићевог стваралаштва одликују: изразити ликови Крајишника, горштачки понос и пркос, народни морал, традиционално родољубље, побуна против окупатора, сатира и хумор, живописни пејзаж, жив и течан дијалог, свежа, пуна и богата народна реч и једар, живописан неспоредан стил. Поред тога што се сматра једним од првих модерних писаца српске књижевности, Кочић се сматра и првим великим српским писцем из Босне и Херцеговине, писцем који је увео босанског сељака у српску књижевност и писцем који је оживео сеоску приповетку.Кочићево дело доживело је велику читаност још за време ауторовог живота. Његове приповетке извршиле су широк утицај на следећу генерацију писаца међу којима се посебно издваја утицај које су извршиле на стваралаштво Иве Андрића. Политичка делатност, пркос и челична непоколебљивост створиле су од Кочића историјску фигуру на чије су се наслеђе кроз потоњу историју позивале подједнако и десне и леве, српске и југословенске политичке идеологије. Кочићево име носи неколико школа, велики број улица, књижевне награде Кочићево перо и Кочићева књига, Театар фест и културна манифестација Кочићев збор, док се његов лик налази на лицу серије новчаница од 100 конвертабилних марака и грбу Бање Луке, где се налази заједно са баном Светиславом Милосављевићем.","url":"https://sr.wikipedia.org/wiki/%D0%9F%D0%B5%D1%82%D0%B0%D1%80_%D0%9A%D0%BE%D1%87%D0%B8%D1%9B","thumbnail_url":"https://upload.wikimedia.org/wikipedia/commons/thumb/c/c0/Petar_Kocic.jpg/150px-Petar_Kocic.jpg"},{"id":"250913","type":"featured","language_code":"sr","title":"Шафран","summary":"Шафран (лат. Crocus sativus; ~ vernus) јест вишегодишња биљка, луковица из породице Iridaceae. Зачин се добија из цвета Crocus sativus. Живописни гримизни жигови (стигме) и стубићи (стилови), звани кончићи или нити, сакупљају се и суше ради употребе као зачина и средства за бојење хране. Шафран, већ дуго међу најскупљим зачинима по маси на свету, вероватно је први пут узгојен у Грчкој или недалеко од ове земље. C. sativus је, по свему судећи, форма C. cartwrightianus која се јавила тако што су у касном бронзаном добу узгајивачи са Крита селективно гајили биљке ради необично дугих стигми. Лагано се раширио у већем делу Евроазије, а касније је донет у делове северне Африке, Северне Америке и Океаније.\nБиљка може достићи висину до 30 cm. Нема правога стабла. Шест латица цвета, заједно са два уска листића, расту из подземне гомољасте луковице. Спољне љуске имају жилице, углавном мрежасте. Лишће је узано, линеарно и издужено. Латице су при земљи свијене у ваљкасту цев, а на неколико центиметара од тла шире се у левак. Цветови иначе израстају између листова, с дугом цеви и звонасто раствореном круном од шест једнаких листића; љубичасти су, жућкасти или ружичасти. Тучак је код свих шафрана златнонаранџасте боје и, најчешће, надвисује истобојне прашнике. На врху тучка налази се стигма, жиг или стигма крокуса (лат. croci stigmata) — ’органела’ чији је задатак да прихвата поленова зрнца. Осушени жигови се, поред употребе као зачин и за справљање боја за бојадисање намирница (посебно колача), користе и у медицини. У већој мери, шафран је отрован.\nОкус шафрана и јодоформ или резултујући мирис сена потиче од хемикалија пикрокроцин и сафранал. Такође садржи каротеноидни пигмент, кроцин, који даје обогаћену златножуту боју јелима и текстилу. Његова забележена историја је потврђена у асирској ботаничкој расправи насталој под Асурбанипалом у 7. веку п. н. е., а истим се трговало и користило га се већ преко четири миленијума. На Иран отпада приближно 90% светске производње шафрана.","url":"https://sr.wikipedia.org/wiki/%D0%A8%D0%B0%D1%84%D1%80%D0%B0%D0%BD","thumbnail_url":"https://upload.wikimedia.org/wikipedia/commons/thumb/9/96/Saffran_crocus_sativus_moist.jpg/150px-Saffran_crocus_sativus_moist.jpg"},{"id":"254294","type":"featured","language_code":"sr","title":"Миладин Поповић","summary":"Миладин Поповић (Лопате, код Лијеве Ријеке, 23. септембар 1910 — Приштина, 13. март 1945) био је револуционар, један од организатора Народноослободилачке борбе на Косову и Метохији и ослободилачке борбе у Албанији и народни херој Југославије.\nГодине 1922. се са продицом преселио у Пећ, где је завршио основну школу и нижу гимназију, док је више разреде гимназије похађао је у Призрену. Након матуре, 1933. уписао је Правни факултет у Београду, где се прикључио револуционарном студентском покрету. Исте године је примљен у чланство Савеза комунистичке омладине, а наредне 1934. у чланство Комунистичке партије. Током боравка у Београду, радио је у партијској техници на издавању листа Млади комунист, због чега је почетком 1935. ухапшен. Након неколико месеци проведених у истражном затвору, био је протеран у Пећ, где је наставио са својом партијском активношћу. \nУ лето 1937. радио је на стварању Обласног комитета КПЈ за Косово и Метохију, након чега је именован за његовог секретара. У јесен исте године се разболео од туберкулозе, због чега је читаву 1938. и половину 1939. провео на лечењу на Голнику. Јуна 1939. учествовао је на саветовању руководства КПЈ на Шмартној гори. Након повратка на Косово и Метохију, крајем августа исте године радио је на борби против фракционаштва, а у септембру је поново био изабран за секретара Обласног комитета за Космет. Маја 1940.  организовао је демонстрације у Пећи, након чега је ухапшен и спроведен у београдски затвор „Главњачу”, одакле је пуштен због поновног погоршања здравственог стања. Августа 1940. изабран је за члана Покрајинског комитета КПЈ за Црну Гору, а у октобру је учествовао на Петој земаљској конференцији КПЈ.     \nНакон окупације Југославије 1941. радио је на организовању Народноослободилачког покрета на Косову и Метохији, али је половином јула био ухапшен и интерниран у логор у Албанији. На иницијативу Обласног комитета КПЈ за Космет, а уз помоћ албанских комуниста ослобођен је из логора, након чега је у октобру 1941. именован за делегата ЦК КПЈ у Албанији са задатком да ради на окупљању комунистичких група, стварању КП Албаније и организовању ослободилачке борбе. Његовом иницијативом најпре је новембра 1941. формирана Комунистичка партија, а потом су формирани Главни Народноослободилачки одбор, Главни штаб НОВ Албаније и Антифашистичко националноослободилачко веће. Заједно са Енвером Хоџом и другим албанским комунистима, активно је радио на организовању Народноослободилачке борбе у Албанији. \nСептембра 1944. на позив Врховног штаба НОВ и ПОЈ дошао је на Вис, одакле је упућен на Косово и Метохију, где је поново преузео дужност секретара Обласног комитета. У завршном периоду Народноослободилачког рата у Југославији активно је радио је на развоју народне власти на Косову и Метохији, као и масовнијем укључивању албанског становништва у Народноослободилачки покрет. Као једну од водећих личности партизанског покрета на Космету, у атентату га је 13. марта 1945. у Приштини убио албански националиста Хаки Таха. \nЗа народног хероја проглашен је 12. марта 1945. године.","url":"https://sr.wikipedia.org/wiki/%D0%9C%D0%B8%D0%BB%D0%B0%D0%B4%D0%B8%D0%BD_%D0%9F%D0%BE%D0%BF%D0%BE%D0%B2%D0%B8%D1%9B","thumbnail_url":null},{"id":"25830","type":"featured","language_code":"sr","title":"Дезоксирибонуклеинска киселина","summary":"Дезоксирибонуклеинска киселина (ДНК) нуклеинска је киселина која садржи упутства за развој и правилно функционисање свих живих организама. Заједно са РНК и протеинима, ДНК је један од три главна типа макромолекула који су есенцијални за све познате форме живота. Сва жива бића свој генетички материјал носе у облику ДНК, са изузетком неких вируса који имају рибонуклеинску киселину (РНК). ДНК има веома важну улогу не само у преносу генетичких информација са једне на другу генерацију, већ садржи и упутства за грађење неопходних ћелијских органела, протеина и РНК молекула. ДНК сегмент који преноси ова важна упутства се назива ген.У еукариотима, организмима као што су животиње, биљке, гљиве и протисте, највећи број ДНК молекула се налази у једру ћелије, а мањи број је у органелама, као што су митохондрије или хлоропласти. У прокариотима (нпр. бактеријама) ДНК се налази у цитоплазми ћелије. За разлику од ензима, ДНК молекул не утиче директно на друге молекуле, већ различити ензими сарађују са ДНК и реализују информације било у облику РНК молекула или у облику протеина. Овакав однос је део централне догме молекуларне биологије.Ћелије садрже ДНК организован у дуге структуре које се зову хромозоми. Током припреме за ћелијску деобу хромозоми се дуплирају процесом репликације ДНК, тако да свака од новонасталих ћелија има комплетан сет хромозома. У хромозомима, хроматински протеини, као што су хистони, организују ДНК на такав начин да молекул постаје веома компактан и може да стане у ћелије које су на хиљаде пута мање од расплетених ДНК молекула. Ове компактне структуре условљавају интеракције између ДНК и других протеина, и помажу у контролисању делова ДНК који се транскрибују.ДНК је дугачак полимер, састављен од мањих јединица које се називају нуклеотиди. ДНК се састоји од два полимерна ланца који имају антипаралелну оријентацију. Међусобно повезани нуклеотиди чине скелет ДНК молекула формиран од шећера дезоксирибозе и фосфатних група. Овај скелет такође садржи четири различите нуклеобазе, везане за дезоксирибозу. Редослед ове четири базе је основа кодирања генетичког материјала. Информација се чита користећи генетички код, којим се специфицира секвенца аминокиселина у протеинима. Код се чита копирањем делова ДНК у молекуле РНК у процесу који се назива транскрипција.\n\n","url":"https://sr.wikipedia.org/wiki/%D0%94%D0%B5%D0%B7%D0%BE%D0%BA%D1%81%D0%B8%D1%80%D0%B8%D0%B1%D0%BE%D0%BD%D1%83%D0%BA%D0%BB%D0%B5%D0%B8%D0%BD%D1%81%D0%BA%D0%B0_%D0%BA%D0%B8%D1%81%D0%B5%D0%BB%D0%B8%D0%BD%D0%B0","thumbnail_url":"https://upload.wikimedia.org/wikipedia/commons/thumb/8/87/DNA_Structure%2BKey%2BLabelled_pn_NoBB.sr.png/150px-DNA_Structure%2BKey%2BLabelled_pn_NoBB.sr.png"},{"id":"258799","type":"featured","language_code":"sr","title":"Крашки процес","summary":"Крашки процес је геоморфолошки процес који настаје дејством текуће и атмосферске воде на растворљиве стенске масе. Најзаступљеније растворљиве стене у природи су карбонатне стене (кречњаци и, у мањој мери, доломити). Крашки процес се може, мада у мањој мери, развијати и на гипсу, анхидриту, лежиштима соли, мермеру, итд.\nКрашки процес карактерише се развојем на великим површинама, на стотине и хиљаде квадратних километара. Процес је дуготрајан, развија се у времену, које се мери геолошким мерилима времена. \nТермин крас добио је назив по географској области, која се налази на граници између Италије и Словеније (види: Крас (географија)). Област је ограничена потезом Монфалконе – Трст – Пивка – Постојна – Випава – Горица. У Италији та област се назива Карсо (италијански: Carso). Словеначки назив је крас, немачки карст, а српски крас или крш. Назив области с типским развојем процеса усвојен је као термин који означава геоморфолошку појаву, односно специфичан процес, али и као назив за специфичне хидрогеолошке појаве, понирање вода, њихове подземне токове и поновно појављивање на површини терена. \nОснове научног познавања краса поставио је Јован Цвијић (1893). Он је у светску литературу увео и велики број српских термина, који се данас интернационално користе („поље“ као термин за крашко поље, „долина“, као термин за вртачу, „увала“).\nКрашки процес је развијен широм света. Његови облици срећу се на свим континентима у различитим варијететима, у зависности од климатских услова и геолошких карактеристика терена. Познате области представљају крас Пелопонеза, Јамајке, Кине, Моравски крас околине Брна у Чешкој, крас писаће креде у Енглеској, итд.","url":"https://sr.wikipedia.org/wiki/%D0%9A%D1%80%D0%B0%D1%88%D0%BA%D0%B8_%D0%BF%D1%80%D0%BE%D1%86%D0%B5%D1%81","thumbnail_url":"https://upload.wikimedia.org/wikipedia/commons/thumb/e/e9/Karst_minerve.jpg/150px-Karst_minerve.jpg"},{"id":"259874","type":"featured","language_code":"sr","title":"Марија Монтесори","summary":"Марија Текла Артемисија Монтесори (итал. Maria Tecla Artemisia Montessori; Кјаравале, 31. август 1870 — Нордвик, 6. мај 1952) била је италијанска лекарка, образовна радница и педагог, филозофкиња и филантропкиња; најпознатија је по свом образовном систему „Монтесори“, који се односи на децу од рођења до адолесценције. Њене образовне методе су и данас у примени у великом броју државних и приватних школа широм света.","url":"https://sr.wikipedia.org/wiki/%D0%9C%D0%B0%D1%80%D0%B8%D1%98%D0%B0_%D0%9C%D0%BE%D0%BD%D1%82%D0%B5%D1%81%D0%BE%D1%80%D0%B8","thumbnail_url":"https://upload.wikimedia.org/wikipedia/commons/thumb/e/e2/Maria_Montessori.jpg/150px-Maria_Montessori.jpg"},{"id":"26191","type":"featured","language_code":"sr","title":"Истанбул","summary":"Истанбул (тур. İstanbul), кроз историју познат као Византион, Константинопољ и Цариград, најнасељенији је град у Турској Републици и привредно, културно и историјско средиште земље. Истанбул је трансконтинентални град у Евроазији, смјештен на Босфорском мореузу (који раздваја Европу и Азију) између Мраморног и Црног мора. Привредно и историјско средиште лежи у европском дијелу, док на азијској страни живи око трећине становништва града. Град је управно средиште Метрополитанске општине Истанбул (која се подудара са Истанбулским вилајетом), која има више од 15 милиона становника. Истанбул је један од најнасељенијих градова на свијету, седми највећи град на свијету и највећи град у Европи. Истанбул се сматра мостом између Истока и Запада.\nОснован као Византион на рту Сарајбурну око 660. године прије н. е, град је по величини и утицају постао један од најважнијих у историји. Након што је поново основан као Константинопољ 330. године н. е, град је био царска пријестоница за скоро 16 држава, међу којима су Римско/Ромејско (330—1204. и 1261—1453), Латинско (1204—1261) и Османско (1453—1922) царство. Град је био полазна тачка ширења хришћанства током Римског и Ромејског царства, прије османског освајања 1453. године, када је претворен у исламску тврђаву и средиште Османског калифата.Међу важним карактеристикама Истанбула су стратешки положај на Путу свиле, жељезничка мрежа ка Европи и Блиском истоку, као и једина поморска веза између Црног и Средоземног мора која је створила космополитско друштво, иако је то мање од оснивања Турске Републике 1923. године. Иако је Истанбул у међуратном периоду изгубио трку за нову турску пријестоницу од Анкаре, град се од тада поново уздигао у геополитичким и културним питањима. Становништво града је од педесетих година 20. вијека порасло за десет пута, због прилива досељеника из цијеле Анадолије, због чега су се границе града прошириле. Умјетничке, музичке, филмске и културне свечаности у граду се поново одржавају од краја 20. вијека. Побољшана инфраструктура довела је до комплексне саобраћајне мреже.\nОтприлике 9,16 милиона страних посјетилаца пристигло је у Истанбул 2017. године, седам година од када је град проглашен за Европску пријестоницу културе, што је град учинило десетом најпопуларнијом туристичком одредницом на свијету. Највећа знаменитост града је историјско средиште, које се дјелимично налази на списку Свјетске баштине Унеска, док се културним и забавним средиштем сматра градска природна лука, Златни рог, који се налази у округу Бејоглу. Као један од глобалних градова, Истанбул се сматра једном од најбрже растућих економских метропола на свијету. Град је сједиште многих турских предузећа и медија и чини више од четвртине бруто домаћег производа земље. У нади да ће искористити своју ревитализацију и убрзано ширење, Истанбул је пет пута за двадесет година затражио да буде домаћин одржавања Љетних олимпијских игара.","url":"https://sr.wikipedia.org/wiki/%D0%98%D1%81%D1%82%D0%B0%D0%BD%D0%B1%D1%83%D0%BB","thumbnail_url":"https://upload.wikimedia.org/wikipedia/commons/thumb/b/ba/Istanbul_collage_5j.jpg/150px-Istanbul_collage_5j.jpg"},{"id":"262175","type":"featured","language_code":"sr","title":"Коби Брајант","summary":"Коби Бин Брајант (енгл. Kobe Bean Bryant; Филаделфија, Пенсилванија, 23. август 1978 — Калабасас, Калифорнија, 26. јануар 2020) био је амерички кошаркаш, који је цијелу каријеру провео у једном НБА клубу — Лос Анђелес лејкерсима, а играо је и за репрезентацију Сједињених Америчких Држава на позицији бека. Сматра се једним од најбољих кошаркаша свих времена. Са Лејкерсима је освојио пет пута НБА лигу, учествовао је 18 пута на Ол-стар мечу, 15 пута је изабран у идеални тим, 12 пута у идеални одбрамбени тим, 2008 је проглашен за најкориснијег играча НБА (МВП), док је два пута проглашен за најкориснијег играча финала. Завршио је као најбољи стријелац НБА лиге двапут, док је на четвртом мјесту на листи најбољих стријелаца свих времена и у регуларном дијелу и у плеј офу. Године 2020, изабран је у кућу славних, гдје је постхумно примљен у мају 2021, када је такође изабран међу 75 најбољих играча НБА лиге свих времена, поводом 75 годишњице од оснивања.\nРођен је у Филаделфији, а дјелимично је одрастао у Италији. Отац му је бивши НБА кошаркаш Џои Брајант. Био је један од најбољих кошаркаша у средњим школама Сједињених Држава, док је био у средњој школи Лауер Мерион, у Пенсилванији. Након што је дипломирао, учествовао је на драфту 1996, гдје су га, као 13 пика, изабрали Шарлот хорнетси, који су га трејдовали у Лејкерсе. Као руки, у својој првој сезони у НБА, стекао је репутацију доброг скакача и био је фаворит навијача за побједу на такмичењу у закуцавању, а изабран је за Ол-стар меч у својој другој сезони. Упркос сукобу са саиграчем Шакилом О’Нилом, предводили су Лејкерсе до три титуле заредом, од 2000. до 2002. Године 2003. млада хотелијерска службеница оптужила га је за сексуални напад. Оптужбе су одбачене јер је дјевојка одбила да свједочи, а тужба је ријешена ван суда. Брајант се јавно извинио и признао да су имали сексуалне односе, али је негирао оптужбу за напад и рекао да су односи били добровољни.\nНакон што су Лејкерси изгубили финале 2004, О’Нил је трејдован и Брајант је постао лидер тима. Био је најбољи стријелац регуларног дијела лиге у сезонама 2004/05. и 2005/06. а 2006. постигао је рекорд каријере по броју поена на једној утакмици, када је дао 81 поен против Торонто репторса, чиме је дошао на друго мјесто по броју постигнутих поена на једној утакмици, иза Вилта Чејмберлена, који је убацио 100 поена 1962. Предводио је тим до титула у сезонама 2008/09. и 2009/10, а оба пута је проглашен за најкориснијег играча финала. Године 2013. доживио је руптуру Ахилове тетиве, док се у периоду од 2014. до 2016. мучио са повредама кољена и рамена. На крају сезоне 2015/16. завршио је каријеру. \nНајбољи је стријелац Лос Анђелес лејкерса у историји; такође, постао је први бек у историји НБА који је одиграо 20 сезона у лиги. Наступио је 18 пута на Ол-стар мечу, по чему је на другом мјесту, иза Карима Абдул Џабара са 19, док је рекордер по броју наступа у стартној петорци, а четири пута је добио награду за најкориснијег играча Ол-стар меча, по чему је рекордер, заједно са Бобом Петитом. Средином 2000-их, дао је себи надимак Црна мамба, што је публика с временом прихватила. Као члан репрезентације Сједињених Америчких Држава освојио је златну медаљу на Олимпијским играма 2012. и 2016. Године 2018. добио је Оскара за најбољи краткометражни анимирани филм, за филм Драга кошарко.Умро је 2020, у 41 години, заједно са тринаестогодишњом ћерком Ђијаном и седморо других особа, у паду хеликоптера у Калабасасу. Накнадно је издат већи број почасти и спомен-обиљежја, укључујући преименовање награде за МВП ол-стар меча у његову част.","url":"https://sr.wikipedia.org/wiki/%D0%9A%D0%BE%D0%B1%D0%B8_%D0%91%D1%80%D0%B0%D1%98%D0%B0%D0%BD%D1%82","thumbnail_url":"https://upload.wikimedia.org/wikipedia/commons/thumb/8/82/Kobe_Bryant_2015.jpg/150px-Kobe_Bryant_2015.jpg"},{"id":"265189","type":"featured","language_code":"sr","title":"Филип Филиповић","summary":"Филип Филиповић (Чачак, 21. јун 1878 — Москва, април 1938) био је југословенски политичар и револуционар, један од оснивача Комунистичке партије Југославије и њен први секретар.\nЈош као гимназијалац, под утицајем Светозара Марковића и Димитрија Туцовића заинтересовао се за социјализам. Студије математике је започео у Београду, а завршио у Петрограду, у Русији, где је 1902. године постао члан Руске социјалдемократске партије и прикључио се бољшевичкој фракцији унутар ње. Радио је као професор математике, али је учествовао и у револуционарном раду учествујући у борби руских радника, марксистичким кружоцима и Руској револуцији 1905. године.\nГодине 1912. вратио се у Србију, где је постао члан Главне партијске управе Српске социјалдемократске странке и секретар Радничке коморе. Током Првог светског рата био је ухапшен и од 1916. године је био у интернацији у Бечу, где се повезао са бољшевицима и политички деловао. Почетком 1919. вратио се у Југославију и радио на организовању Конгреса уједињења на коме је створена Социјалистичка радничка партија Југославије, а он секретар Извршног одбора Централног партијског већа.\nНа Вуковарском конгресу, одржаном 1920. године предводио је револуционарну струју у партији, која је однела превагу након чега је партија преименована у Комунистичку партију Југославије. Заједно са Симом Марковићем тада је био изабран за секретара Централног партијског већа. Активно је радио на пропагирању идеја социјализма и на популарисању и одбрани револуција у Мађарској и Русији, због чега је више пута био хапшен и прогањан. Августа 1920. године био је изабран за председника Београдске општине, али је државна власт Краљевине СХС суспендовала његов избор за председника. Потом је био изабран за народног посланика Уставотворне скупштине. \nЗаједно са осталим члановима руководства КПЈ био је ухапшен и на Видовданском процесу, 1922. године осуђен на две године затвора, које је издржао у Пожаревцу. Године 1923. учествовао је у организовању Независне радничке партије Југославије, која је представљала легални облик рада тада илегалне КПЈ, али је након њене забране 1924. године морао да оде у емиграцију. Као представник КПЈ радио је у Балканској комунистичкој федерацији и Извршном комитету Коминтерне. Као представник Коминтерне учествовао је у раду Трећег и Четвртог конгреса КПЈ. Такође је био учесник неколико конгреса Коминтерне. Године 1929. у Бечу је био изабран у загранично руководство КПЈ. \nЖивео је у Москви, где у време Стаљинових чистки, фебруара 1938. године био ухапшен, а потом осуђен и погубљен, заједно са низом истакнутих југословенских револуционарних кадрова КПЈ. Рехабилитован је октобра 1957. године од стране Врховног суда СССР. Написао је низ теоријских и других чланака, као и дела — Развитак друштва у огледалу историјског материјализма (1922), Балкан и међународни империјализам (1936), као и стручно дело Педагогија математике (1910) са В. Мрачеком.","url":"https://sr.wikipedia.org/wiki/%D0%A4%D0%B8%D0%BB%D0%B8%D0%BF_%D0%A4%D0%B8%D0%BB%D0%B8%D0%BF%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/7/7e/Filip_Filipovic.jpg/150px-Filip_Filipovic.jpg"},{"id":"2667","type":"featured","language_code":"sr","title":"Алберт Ајнштајн","summary":"Алберт Ајнштајн (нем. Albert Einstein; Улм, 14. март 1879 — Принстон, 18. април 1955) био је теоријски физичар, један од највећих умова и најзначајнијих личности у историји света.Алберт Ајнштајн је формулисао специјалну и општу теорију релативности којима је револуционисао модерну физику. Поред тога, допринео је напретку квантне теорије и статистичке механике. Иако је најпознатији по теорији релативности (посебно по еквиваленцији масе и енергије E=mc²), Нобелова награда за физику му је додељена 1921. године за објашњење фотоелектричног ефекта (рада објављеног 1905. у Annus Mirabilis или „Години чуда”) као и за допринос развоју теоријске физике. У народу, име „Ајнштајн” је синоним за човека високе интелигенције или за генија.Предмет његових истраживања су биле капиларне силе, специјална теорија релативности (којом је ујединио законе механике и електромагнетике), Општа теорија релативности (уопштење Специјалне теорије којим обухваћено убрзано кретање и гравитација), космологија, статистичка механика, Брауново кретање, критична опалесценција, вероватноћа електронских прелаза у атому, проблеми пробаблистичке интерпретације квантне теорије, термодинамика светлости при малој густини зрачења, фотоелектрични ефекат, фотолуминисценција, фотојонизација, Волтин ефекат, секундарни катодни зраци, закочно зрачење, стимулисана емисија зрачења, обједињене теорије поља, унификација базичних физичких концепата преко њихове геометризације итд.","url":"https://sr.wikipedia.org/wiki/%D0%90%D0%BB%D0%B1%D0%B5%D1%80%D1%82_%D0%90%D1%98%D0%BD%D1%88%D1%82%D0%B0%D1%98%D0%BD","thumbnail_url":"https://upload.wikimedia.org/wikipedia/commons/thumb/3/3f/Albert_Einstein_1921_by_F_Schmutzer.jpg/150px-Albert_Einstein_1921_by_F_Schmutzer.jpg"},{"id":"2690","type":"featured","language_code":"sr","title":"Јован Цвијић","summary":"Јован Цвијић (Лозница, 11. октобар 1865 — Београд, 16. јануар 1927) био је српски географ, научник, универзитетски професор и академик. Оснивач је Српског географског друштва, председник Српске краљевске академије, професор и ректор Београдског универзитета, почасни доктор Универзитета Сорбоне и Карловог универзитета у Прагу. Од оснивања Београдског универзитета 12. октобра 1905, постао је један од осам првих редовних професора на Универзитету.\nЦвијић је почео да се бави науком још као студент Велике школе и тада је настао његов рад Прилог географској терминологији нашој, а наставио као средњошколски професор и бечки студент проучавајући крашке појаве у источној Србији, Истри и Јадранском приморју. На основу тих проучавања написао је више радова као и своју докторску дисертацију. Читав живот посветио је проучавању Србије и Балканског полуострва путујући скоро сваке године по Балкану. Током живота, односно за преко тридесет година интензивног научног рада, објавио је неколико стотина научних радова. Једно од најважнијих дела је „Балканско полуострво“.\nБавио се подједнако друштвеном и физичком географијом, геоморфологијом, етнографијом, геологијом, антропологијом и историјом. Сматра се утемељивачем српске географије.","url":"https://sr.wikipedia.org/wiki/%D0%88%D0%BE%D0%B2%D0%B0%D0%BD_%D0%A6%D0%B2%D0%B8%D1%98%D0%B8%D1%9B","thumbnail_url":"https://upload.wikimedia.org/wikipedia/commons/thumb/4/48/%D0%88%D0%BE%D0%B2%D0%B0%D0%BD_%D0%A6%D0%B2%D0%B8%D1%98%D0%B8%D1%9B%2C_%D0%B3%D0%B5%D0%BE%D0%B3%D1%80%D0%B0%D1%84_%281865-1927%29.jpg/150px-%D0%88%D0%BE%D0%B2%D0%B0%D0%BD_%D0%A6%D0%B2%D0%B8%D1%98%D0%B8%D1%9B%2C_%D0%B3%D0%B5%D0%BE%D0%B3%D1%80%D0%B0%D1%84_%281865-1927%29.jpg"},{"id":"270220","type":"featured","language_code":"sr","title":"Војничев рукопис","summary":"Војничев рукопис/манускрипт (енгл. Voynich manuscript; рус. Рукопись Войнича) илустровани је ручно написани кодекс у непознатом систему писања. Старост велума (врста пергамента од нештављене коже сисара на коме је манускрипт написан) методом радиоактивног угљеника процењена је на рани 15. век (1404—1438). Манускрипт је вероватно написан у Северној Италији током италијанске ренесансе.‍‍ Име је добио по Вилфриду Војничу, пољском трговцу књигама који је исти купио 1912. године.‍Неке странице недостају, а око 240 је пронађено и сачувано. Текст је написан слева надесно, а већина страница садржи илустрације или дијаграме. Неке странице су на расклапање.\nВојничев рукопис су проучавали многи како професионални тако и аматерски криптографи, укључујући америчке и британске криптоаналитичаре из Првог и Другог светског рата.‍ Нико до сада није успео да дешифрује текст, који је постао веома познат случај у историји криптографије. Мистерија значења и порекла рукописа побудила је машту у популарној култури, што је покренуло писање романа, разних спекулација са освртом на садржај рукописа и сл. Ниједна од бројних хипотеза предлаганих током последњих сто година није још увек званично потврђена.‍Ханс П. Краус‍ је Војничев рукопис донирао Универзитету Јејл, тачније Јејловој Библиотеци ретких књига и рукописа Бејнеке, године 1969, где је тренутно каталогизован под приступним бројем „MS 408”.‍‍ Августа 2016. године је објављено да је библиотека Бејнеке договорила са издавачком кућом Силое израду 898 нумерисаних факсимила — верних реплика рукописа за комерцијалну продају; њихова израда је започета у априлу 2016. године, а први комплет био је готов тек након 18 месеци.‍‍ Такође, у новембру 2016. године Јејлова универзитетска штампарија објавила је комерцијално издање са тврдим повезом и есејима.‍‍","url":"https://sr.wikipedia.org/wiki/%D0%92%D0%BE%D1%98%D0%BD%D0%B8%D1%87%D0%B5%D0%B2_%D1%80%D1%83%D0%BA%D0%BE%D0%BF%D0%B8%D1%81","thumbnail_url":"https://upload.wikimedia.org/wikipedia/commons/thumb/9/93/Voynich_Manuscript_%2832%29.jpg/150px-Voynich_Manuscript_%2832%29.jpg"},{"id":"27115","type":"featured","language_code":"sr","title":"Мркоњић Град","summary":"Мркоњић Град је градско насеље и сједиште истоимене општине у западном дијелу Републике Српске, БиХ. По попису становништва 2013. у Босни и Херцеговини, а према коначним подацима за Републику Српску које је издао Републички завод за статистику, у насељу Мркоњић Град је живјело 7.017 лица.Налази се у географској области Босанска Крајина. Подручје општине обухвата 68.455 хектара површине и лежи на просјечно 591 метар надморске висине. У данашње вријеме овдје живи око 16.000 становника, међу којима Срби чине апсолутну већину.Основна одлика конфигурације терена општине је наглашена рељефност, јер највећи дио припада брдско-планинском простору. Наиме, Мркоњић Град је са свих страна окружен планинама: Лисина, Димитор, Чемерница, Мањача и Овчара. Заступљена је умјерено континентална клима, а просјечна годишња температура износи 9 °C. Саобраћајну мрежу чине магистралне и регионалне саобраћајнице, које допуњује мрежа локалних путева.Оно што се веже за ову општину је Прво засједање ЗАВНОБиХ-а 25. новембра 1943. када је СР Босна и Херцеговина проглашена републиком Срба, Хрвата и Муслимана. Мркоњић Град (некадашњи Варцар — Вакуф) је познат и по најквалитетнијим косама у региону — „варцаркама“.Привредно, ово је крај рудних налазишта гвожђа и бакра, развијеног занатства, богатих шумских површина итд.","url":"https://sr.wikipedia.org/wiki/%D0%9C%D1%80%D0%BA%D0%BE%D1%9A%D0%B8%D1%9B_%D0%93%D1%80%D0%B0%D0%B4","thumbnail_url":"https://upload.wikimedia.org/wikipedia/commons/thumb/0/0d/Mrkonji%C4%87_Grad.jpg/150px-Mrkonji%C4%87_Grad.jpg"},{"id":"271421","type":"featured","language_code":"sr","title":"Јункерс Ju 87","summary":"Јункерс Ju 87 „штука“ (нем. Sturzkampfflugzeug) је немачки борбени авион, двосед, бомбардер, из периода Другог светског рата. Основна намена му је била дејство ваздух—тло, тактичким поступком бомбардовања, директног обрушавања на циљ. Развијен је и произвођен за потребе Луфтвафеа, према захтевима нацистичке доктрине ратовања блицкриг. Био је специфичан и по изгледу крила, променљивог („ломљеног“) угла диедра.\nПри нападу у обрушавању, Ju 87 је правио велику буку ваздушном сиреном, са надимком „Трубе Јерихона“. То је имало допунски психолошки ефекат застрашивања. У току обрушавања, отварале су му се аеродинамичке кочнице повећавајући отпор, у функцији потребе за ограничењем брзине, за лакше и безбедније „вађење“ из тога режима лета, на малој висини. При „вађењу“ из обрушавања, извлачила би му се закрилца, генеришући момент пропињања, са прирастом нормалног убрзања на вредност од 6g, аутоматски, без команде пилота. Када се „нос“ авиона подигне изнад хоризонта, увлачиле су се аеродинамичке кочнице, пилот је тада додавао гас мотору и авион се пењао на безбедну висину, са увученим закрилцима. На овај начин је био обезбеђен лет за случај када пилот изгуби свест, при великим оптерећењима, услед великог нормалног убрзања у маневру „вађења“ из обрушавања, пошто није имао анти-g одело, кисеоничку опрему и кабину под притиском, те није био ни заштићен.\nЗбог релативно мале брзине лета, слабог наоружања ваздух—ваздух и слабих маневарских карактеристика, у условима када није била обезбеђена општа превласт у ваздушном простору, „штука“ је била лак плен непријатељских ловаца.Ратни пут „штуке“ је започео у Шпанији, током Шпанског грађанског рата, а затим је коришћена на свим фронтовима европског бојишта и остала је у неким армијама и после рата, неколико година. „Штука“ је запамћена као један од најпознатијих авиона Другог светског рата, била је препознатљив симбол Луфтвафеа, где је дуго сматрана као престижно борбено средство. На томе авиону су летели само пилоти пореклом из племићких и аристократских породица. Немачка је била опседнута освајањем помоћу снажне агресије, што је прецизније одредило и намену авиону Ju 87, по чему је он трајно остао озлоглашен, али истовремено и познат. Представљао је право оличење оружја за доктрину блицкрига, што је посебно демонстрирао у немачкој агресији и окупацији Пољске у септембру 1939. године, Данске и Норвешке између априла и јуна 1940, Холандије и Француске у мају и јуну 1940, и на крају Југославије и Грчке у априлу 1941. У овим кампањама Ju 87 је био главни елемент подршке немачким трупама, као „летећа артиљерија“, за сламање јаких одбрамбених тачака и прекид комуникација, уз немачку очајничку потребу за наношење великих жртава противнику.У условима потпуне немачке превласти у ваздушном простору Европе, постизани су велики борбени успеси са авионима Ju 87, али већ током Битке за Британију 1940. године, уочена је њихова рањивост и недостаци. На почетку рата, већина успешних немачких дејстава из ваздушног простора, изведена су управо са „штукама“.Више од 6.000 примерака Ju 87 је произведено, између 1936. године и августа 1944.","url":"https://sr.wikipedia.org/wiki/%D0%88%D1%83%D0%BD%D0%BA%D0%B5%D1%80%D1%81_Ju_87","thumbnail_url":"https://upload.wikimedia.org/wikipedia/commons/thumb/d/d3/Junkers_Ju_87Ds_in_flight_Oct_1943.jpg/150px-Junkers_Ju_87Ds_in_flight_Oct_1943.jpg"},{"id":"277205","type":"featured","language_code":"sr","title":"Селена Гомез","summary":"Селена Мари Гомез (енгл. Selena Marie Gomez; Гранд Прери, 22. јул 1992) америчка је певачица, глумица и продуценткиња. Сматра се „троструком претњом”. Рођена и одрасла у Тексасу, Гомезова је започела своју глумачку каријеру у дечјој телевизијској серији, Барни и пријатељи (2002—2004). Постала је позната по улози Алекс Русо у телевизијској серији Disney Channel-а, Чаробњаци с Вејверли Плејса (2007—2012).\nПоред своје телевизијске каријере, Гомезова је глумила у филмовима: Још једна прича о Пепељуги (2008), Програм заштите за принцезе (2009), Чаробњаци с Вејверли Плејса: Филм (2009), Рамона и Бизус (2010), Монте Карло (2011), Бунтовнице (2012), Бекство (2013), Основни принципи добра (2016), Мртви не умиру (2019) и Кишни дан у Њујорку (2019). Позајмила је глас Мејвис у филмској франшизи Хотел Трансилванија (2012—2022). Преко своје продукцијске куће July Moonhead Productions, Гомезова је извршна продуценткиња телевизијских серија Netflix-а, 13 разлога (2017—2020) и Живот без докумената (2019). Обавља посао извршне продуценткиње и глумице у кулинарској серији HBO Max-а, Селена + кувари (2020—данас), као и хумористичкој мистерији Hulu-а, Само убиства у згради (2021—данас). За свој наступ у другој серији добија позитивне критике, као и номинацију за најбољу глумицу у хумористичкој серији на Телевизијским наградама по избору критичара.\nГомезова је објавила три албума са својом некадашњом групом Selena Gomez & the Scene, а сва три су се нашла на првих десет места америчке листе Billboard 200 и добила по златни сертификат Америчког удружења дискографских кућа: Kiss & Tell (2009), A Year Without Rain (2010) и When the Sun Goes Down (2011). Касније је објавила три соло студијска албума — Stars Dance (2013), Revival (2015) и Rare (2020) — која су дебитовала на врху листе Billboard 200. Такође је објавила EP на шпанском језику под називом Revelación (2021), који је номинован за за награду Греми за најбољи латино поп албум. Неколико синглова Гомезове нашло се на првих десет места америчке листе Billboard Hot 100: „Come & Get It”, „The Heart Wants What It Wants”, „Good for You”, „Same Old Love”, „Hands to Myself”, „We Don't Talk Anymore”, „It Ain't Me” и „Lose You to Love Me”. Музика јој је позната по тихим вокалним стиловима.До 2017. Гомезова је продала преко седам милиона албума и 22 милиона синглова широм света, наводи Billboard. Добила је разна признања и проглашена је за Billboard-ову жену године 2017. Има велики број пратилаца на друштвеним медијима и најпраћенија је музичарка на Instagram-у. Такође је покренула линију шминке, линију одеће, линију торбица и линију парфема. Радила је са многим добротворним организацијама и амбасадорка је Уницефа од своје 17. године.","url":"https://sr.wikipedia.org/wiki/%D0%A1%D0%B5%D0%BB%D0%B5%D0%BD%D0%B0_%D0%93%D0%BE%D0%BC%D0%B5%D0%B7","thumbnail_url":"https://upload.wikimedia.org/wikipedia/commons/thumb/3/34/Selena_Gomez_at_White_House.jpg/150px-Selena_Gomez_at_White_House.jpg"},{"id":"278011","type":"featured","language_code":"sr","title":"Аеротунел","summary":"Аеротунели, или ваздушни тунели, су основна лабораторијска постројења експерименталне аеродинамике. У њима се контролисано, физички симулира кретање ваздуха. Назив аеротунели је настао, као скраћење, од аеродинамички тунели. Према веома широком спектру намена и потреба испитивања, аеротунели се граде и опремају у различитим варијантама и нивоима инвестиционих трошкова.\nУ аеротунелима, тело (објекат, нпр. летелица, или њен модел) мирује, а ваздух се креће (опструјава га). Примењен је принцип релативности кретања ваздуха и тела, без утицаја на физикалност, ко се креће, а ко мирује. Овај принцип замене референтног стања је, уопштено, усвојен у теоретској аеродинамици, а код аеротунела је основа њиховог рада.\nУ аеротунелима се на летелици, или на њеном моделу, мере стационарне и нестационарне аеродинамичке силе и моменти, локални статички притисци и испитује се облик опструјавања применом метода визуелизације. Поред коришћења за развој разних врста летелица, аеродинамика аеротунела је од великог значаја за решавање проблема при пројектовању аутомобила, бродова, возова, мостова, антенских стубова и других објеката.\nПрви аеротунели су изграђени у Енглеској, 1871. и 1884. године. Били су прекидног рада, с резервоарем под притиском. Аеротунел с вентилатором је изграђен касније, 1890. године.\n\n","url":"https://sr.wikipedia.org/wiki/%D0%90%D0%B5%D1%80%D0%BE%D1%82%D1%83%D0%BD%D0%B5%D0%BB","thumbnail_url":"https://upload.wikimedia.org/wikipedia/sr/thumb/7/7f/Aerotuneli_u_Zarkovu.jpg/150px-Aerotuneli_u_Zarkovu.jpg"},{"id":"27828","type":"featured","language_code":"sr","title":"Радомир Путник","summary":"Радомир Путник (Крагујевац, 12/24. јануар 1847 — Ница, 17. мај 1917) био је српски војвода. Током своје богате војничке каријере био је два пута начелник Главног генералштаба, пет пута Министар војни и начелник Штаба Врховне команде Војске Краљевине Србије у Балканским и Првом светском рату.\nКао питомац Војне академије, првобитно се школовао за артиљеријског официра, али је касније променио интересовања у правцу генералштабне службе. Борио се у српско-турским ратовима 1876—1878. као мајор, командант Рудничке бригаде. Ушао је 16. децембра 1877. године после неколико дана тешких борби од стране Турака у напуштеном село Нишор. Током другог српско-турског рата је одиграо важну улогу приликом ослобођења Ниша. За време српско-бугарског рата вршио је функцију начелника штаба Дунавске дивизије, која је учествовала у бици код Сливнице.\nОд 1886. до 1889. године био је начелник Обавештајног, а затим Оперативног одељења Главног генералштаба. Од 1890. обављао је дужност помоћника начелника Главног генералштаба. Пензионисан је 1896. године. После Мајског преврата, реактивиран је и постављен за начелника Главног генералштаба. На овом положају је остао до 1912. године.\nУ Балканским ратовима био је начелник штаба Врховне команде. После Кумановске битке унапређен је у чин првог војводе (фелдмаршала) српске војске. У Битољској бици је одиграо кључну улогу и правилним распоредом снага је Турцима нанео велики ударац у Првом балканском рату. У наставку рата је командовао продором ка Јадранском мору, који се завршио опсадом Скадра. Упркос војничкој победи, Скадар је након притисака великих сила припао новооснованој албанској држави. У сукобу са Бугарском за време Другог балканског рата је нанео пораз бугарској војсци у Брегалничкој бици, где није искористио сав потенцијал победе да докрајчи Бугаре.\nУ Првом светском рату био је начелник штаба Врховне команде, све до погоршања његове болести 1916. када га је на том месту наследио генерал Петар Бојовић. Путник је командовао српском војском за време све четири непријатељске офанзиве на Србију. Током битке на Церу, уз помоћ промућурног команданта Друге армије Степе Степановића нанео је Аустроугарима велики пораз. Противио се српској офанзиви у правцу Срема, али је на притисак владе организовао офанзиву на непријатељску територију. Након почетних успеха, због гомилања непријатељских снага на Дрини, повукао је војску и спремио се за нову одбрану Србије. Његова одлука да напусти Београд и скрати фронт за време Колубарске битке је била пресудна, јер је српска војска добила време да се опорави и одмори. Препорођену српску војску је повео у офанзиву која је нанела одлучујући ударац Аустроугарима код Сувобора, након чега је аустроугарска војска потиснута са територије Србије. Када је почела четврта офанзива на Србију, Путник је већ био тешко оболео и није имао много удела у оперативним одлукама. Ипак, у околностима које су биле веома неповољне по Србију, успео је да организује повлачење српске војске преко албанских и црногорских планина, на албанско приморје.\nТешко болестан, Путник је стигао у Скадар 6. децембра 1915. године, а 9. јануара 1916. је пребачен на Крф, где се лечио до септембра исте године. Са Крфа је отишао у Ницу да настави лечење, где је и преминуо. Његови посмртни остаци су пренети 6. децембра 1926. године у Краљевину СХС, скоро десет година након смрти. Сахрањен је 7. децембра на Новом гробљу уз све државне и војне почасти. Уврштен је у ред највећих војсковођа Првог светског рата и српске ратне историје.","url":"https://sr.wikipedia.org/wiki/%D0%A0%D0%B0%D0%B4%D0%BE%D0%BC%D0%B8%D1%80_%D0%9F%D1%83%D1%82%D0%BD%D0%B8%D0%BA","thumbnail_url":"https://upload.wikimedia.org/wikipedia/sr/thumb/a/a2/%D0%92%D0%BE%D1%98%D0%B2%D0%BE%D0%B4%D0%B0_%D0%A0%D0%B0%D0%B4%D0%BE%D0%BC%D0%B8%D1%80_%D0%9F%D1%83%D1%82%D0%BD%D0%B8%D0%BA.jpg/150px-%D0%92%D0%BE%D1%98%D0%B2%D0%BE%D0%B4%D0%B0_%D0%A0%D0%B0%D0%B4%D0%BE%D0%BC%D0%B8%D1%80_%D0%9F%D1%83%D1%82%D0%BD%D0%B8%D0%BA.jpg"},{"id":"28150","type":"featured","language_code":"sr","title":"Велики Новгород","summary":"Велики Новгород (рус. Великий Новгород; познат и као Новгород Велики, рус. Новгород Великий; раније само Новгород, рус. Новгород) град је на северозападу европског дела Руске Федерације. Налази се у централним деловима Новгородске области чији је уједно и административни центар, на обалама реке Волхов (отоке језера Иљмењ).\nПодручје око града Новгорода се сматра једним од језгара првобитне руске државе, а оснивачем града сматра се варјашки војсковођа Рјурик, зачетник династије Рјуриковича (још 862. године). Новгород се већ 859. године, у Софијском летопису, спомиње као центар Новгородске земље. Средњовековна Новгородска република која је на врхунцу своје моћи обухватала готово целокупно подручје данашње северозападне Русије сматра се првом демократском словенском земљом којом је управљало изабрано веће. Једина је то средњовековна руска земља коју никада нису окупирале монголско-татарске хорде. Током целог средњег века град Новгород је био један од најважнијих културних и политичких центара руских земаља. Све до 1478. био је познат под именом Господин Велики Новгород. Од 1944. и оснивања Новгородске области, град Новгород је уједно и њен административни центар. Године 2009. градске власти су службено обележиле 1150. годишњицу од оснивања града.\nИсторијски споменици Новгорода и околине који се налазе у самом средишту града на подручју Новгородског кремља од 1992. године налазе се на Унесковој листи светске баштине. Од октобра 2008. носи једно од најважнијих руских признања, титулу Града војничке славе.\nГрадска територија обухвата површину од 90,08 км², а на том подручју је према проценама националне статистичке службе Русије за 2014. живео 219.971 становник, или око трећина од укупне популације Новгородске области. Према броју становника Новгород се налази на 90. месту у Русији.","url":"https://sr.wikipedia.org/wiki/%D0%92%D0%B5%D0%BB%D0%B8%D0%BA%D0%B8_%D0%9D%D0%BE%D0%B2%D0%B3%D0%BE%D1%80%D0%BE%D0%B4","thumbnail_url":"https://upload.wikimedia.org/wikipedia/commons/thumb/8/86/Veliky_Novgorod_montage_%282015%29.png/150px-Veliky_Novgorod_montage_%282015%29.png"},{"id":"28599","type":"featured","language_code":"sr","title":"Средњи век","summary":"Средњи век обухвата историјски период од 5. до 15. века. Ово раздобље у историји људског друштва и културе представља заокружену целину. То је раздобље почело падом Западног римског царства и окончало се ренесансом и раздобљем великих географских открића. Ратнички народ Хуна је 375. године из Азије продро у Европу. Они су покренули варварска племена. Почела је Велика сеоба народа. На згаришту Западног римског царства у 5. веку почеле су да ничу нове државе. Током 7. и 8. века створена је снажна држава Арабљана. У развоју друштва 15. век се сматра прекретницом. Средином 15. века, тачније 1453. године, Турци су освојили Цариград и уништили остатке Византијског царства. Крајем 15. века поморци су открили нови свет — амерички континент. На почетку средњег века, док Европу потреса сеоба народа, на америчком континенту се развила цивилизација Маја. У исто време у Азији настаје цивилизација Танг, у Кини. Средњи је век средње раздобље у класичној подели историје западног света, која се дели на стари, средњи и нови век. Само средњовековно раздобље може се поделити на рани, развијени и позни средњи век.Депопулација, деурбанизација, инвазије и сеобе народа, које су почеле током касне антике, наставиле су се током раног средњег века. Варварски освајачи, међу којима су доминирали разни германски народи, формирали су нова краљевства у остацима Западног римског царства. У 7. веку северна Африка и Блиски исток, који су некад припадали Источном римском царству, потпали су под власт Калифата, исламске државе. Премда су се у друштву и политичким структурама догодиле значајне промене, до потпуног раскида с антиком није дошло. На Истоку је преживело и као важна сила опстало Византијско царство. Византијска кодификација римског права, позната као Јустинијанов кодекс, на Западу је поновно откривена у северној Италији 1070. године и отад је вршила велики утицај током читавог средњег века. На Западу већина нових краљевстава инкорпорисала је оно мало преосталих римских државних установа. Основани су самостани као део покрета усмереног ка покрштавању „паганске Европе”. Франци су под Каролиншком династијом накратко успоставили царство, које се крајем 8. и почетком 9. века простирало на већем делу западне Европе. Међутим, то је царство касније подлегло притисцима унутрашњих грађанских ратова и спољашњих инвазија — Викинзи су нападали са севера, Мађари с истока, а Сарацени с југа.\nТоком развијеног средњег века, који је почео након 1000. године, европска се популација знатно увећала, јер су технолошки и пољопривредни изуми омогућили процват трговине, а промена климе средњовековног топлог раздобља омогућила је повећање приноса усева. Кметство, тј. систем сељака организованих у село које властели дугује најам и натурални рад, те феудализам, тј. политички систем у којем витезови и ниже племство дугују војну службу својим господарима у замену за право закупа земљишта и племићких кућа, представљали су две темељне врсте организације друштва у развијеном средњем веку. Крсташи, први пут споменути 1095. године, означили су прве покушаје западноевропских хришћана да од муслимана војним путем поврате контролу над блискоисточном Светом земљом. Краљеви су постали поглавари централизованих држава и утицали на смањивање криминала и насиља, али и на све веће удаљавање од јединственог хришћанства. Теологија Томе Аквинског, слике Ђота из Бондоне, песништво Дантеа Алигијерија и Џефрија Чосера, путовања Марка Пола и архитектура готских катедрала, попут Шартра, спадају у изванредна достигнућа раздобља развијеног средњег века.\nПозни средњи век обележиле су тешкоће и несреће, међу којима су били глад, куга и ратови, што је све утицало на значајно смањење броја становника западне Европе; између 1347. и 1350. црна смрт однела је животе око једне трећине Европљана. Црквени сукоби, јереси и шизма унутар хришћанске цркве одвијали су се упоредо с ратовима између различитих држава, грађанским сукобима и побунама сељака. Напредак на подручју културе и технологије трансформирао је европско друштво и означио крај средњег века и почетак раног новог века.\n\n","url":"https://sr.wikipedia.org/wiki/%D0%A1%D1%80%D0%B5%D0%B4%D1%9A%D0%B8_%D0%B2%D0%B5%D0%BA","thumbnail_url":"https://upload.wikimedia.org/wikipedia/commons/thumb/0/0a/JuengeresMathildenkreuz.jpg/150px-JuengeresMathildenkreuz.jpg"},{"id":"28755","type":"featured","language_code":"sr","title":"Михајло Пупин","summary":"Михајло Идворски Пупин (Идвор, код Ковачице, 9. октобар 1854 — Њујорк, 12. март 1935) био је српски и амерички научник, проналазач, професор на Универзитету Колумбија и почасни конзул Србије у САД. Био је и један од оснивача и дугогодишњи председник Српског народног савеза у Америци. Такође је добио и Пулицерову награду (1924) за аутобиографско дело „Са пашњака до научењака“ (енгл. From immigrant to inventor).Михајло Пупин је током свог научног и експерименталног рада дао значајне закључке важне за поља вишеструке телеграфије, бежичне телеграфије и телефоније, потом рентгенологије, а има и великих заслуга за развој електротехнике. Такође је заслужан и за проналазак Пупинових калемова.\nДобитник је многих научних награда и медаља, био је члан Америчке академије наука, Српске краљевске академије и почасни доктор 18 универзитета.\n\n","url":"https://sr.wikipedia.org/wiki/%D0%9C%D0%B8%D1%85%D0%B0%D1%98%D0%BB%D0%BE_%D0%9F%D1%83%D0%BF%D0%B8%D0%BD","thumbnail_url":"https://upload.wikimedia.org/wikipedia/commons/thumb/3/36/Mihajlo_Pupin.jpg/150px-Mihajlo_Pupin.jpg"},{"id":"289464","type":"featured","language_code":"sr","title":"Велика награда Сан Марина 1994.","summary":"Велика награда Сан Марина 1994. године била је трка у светском шампионату Формуле 1 одржана 1. маја 1994. године на аутомобилској стази „Енцо и Дино Ферари“ у италијанском граду Имоли. То је била трећа трка у светском шампионату Формуле 1 1994. године, а прва која је вожена у Европи. Тркачки викенд обележиле су трагичне погибије аустријског возача Роланда Раценбергера и троструког светског шампиона, Бразилца Аиртона Сене, као и велики број инцидената и удеса на самој стази у којима је повређено више возача. Спортски коментатор телевизије Би-Би-Си, Мари Вокер, описао је ову трку речима: „Колико мене памћење служи, ово је најцрњи и најтужнији дан у историји Великих награда Формуле 1.“ Михаел Шумахер је победио у трци након поновљеног старта. На конференцији за штампу одржаној по завршетку, изјавио је да „не може да се осећа задовољним, а камоли срећним након победе“, осврћући се на трагичне догађаје током тркачког викенда. Никола Ларини је освојио прве поене у својој каријери заузевши друго место, а трећепласирани возач је био Мика Хакинен.\nВелика награда Сан Марина 1994. године оставила је значајан траг на многим аспектима развоја аутомобилског спорта. Њен трагични исход допринео је повећању мера безбедности у спорту, као и поновном формирању Удружења професионалних возача Формуле 1, које није функционисало претходних 12 година. Почевши од ове трке, а све у циљу очувања максималне безбедности возача, велики број стаза и конструкција самих болида су претрпели измене. Званичници Формуле 1 усвојили су значајан број нових правила, а нове аутомобилске писте које су накнадно додате у календар такмичења Формуле 1 (на пример Међународна аутомобилска писта у Бахреину) изграђене су тако да поред стазе имају простране површине које, у случају инцидента, успоравају болид пре него што удари у заштитни зид.\nАиртон Сена је сахрањен са највишим војним и државним почастима Бразила. Више од 500.000 људи присуствовало је сахрани. Италијански тужиоци подигли су оптужницу за убиство из нехата против једанаест особа за које се сумњало да су биле умешане у Сенину незгоду. Након једанаестогодишњег судског поступка донета је пресуда по којој оптужени нису криви. Судски поступак је поновљен 2005. године, али је на њему потврђена претходна пресуда.","url":"https://sr.wikipedia.org/wiki/%D0%92%D0%B5%D0%BB%D0%B8%D0%BA%D0%B0_%D0%BD%D0%B0%D0%B3%D1%80%D0%B0%D0%B4%D0%B0_%D0%A1%D0%B0%D0%BD_%D0%9C%D0%B0%D1%80%D0%B8%D0%BD%D0%B0_1994.","thumbnail_url":"https://upload.wikimedia.org/wikipedia/commons/thumb/4/42/Imola.svg/150px-Imola.svg.png"},{"id":"28963","type":"featured","language_code":"sr","title":"Тур де Франс","summary":"Тур де Франс (франц. Tour de France), етапна је бициклистичка трка која се одржава сваке године у Француској и земљама у окружењу, у јулу мјесецу и траје три седмице. Најпопуларнија је и најпрестижнија трка на свијету, а такође, једна је од најстаријих етапних трка. Једна је од три гранд тур трке, поред Ђиро д’Италије и Вуелта а Еспање, а организује се у склопу свјетске бициклистичке уније UCI, као дио UCI ворлд тура и учествују само UCI ворлд тур тимови и неколико тимова који добију специјалну позивницу организатора.Први Тур де Франс одржан је 1903, као креација француског часописа L'Auto, у циљу повећавања тиража и од тада се одржава сваке године, осим прекида за вријеме Првог и Другог свјетског рата.Трка се обично одржава у јулу, а рута је другачија сваке године. Иде се у Алпе и Пиринеје, а традиционални завршетак је на Јелисејским пољима у Паризу, етапа на којој се слави крај Тура, пије се шампањац и прославља побједа. Модерни Тур де Франс има 21 етапу и два дана одмора. Број тимова је између 20 и 22, са по осам возача у сваком тиму од 2018, до тада их је било по девет. Све етапе су одређене временом, тако да се времена возача сабирају и возач са најмањим укупним временом је лидер генералног пласмана и трке и носи жуту мајицу. Поред генералног пласмана, који привлачи највише пажње јер означава и побједника трке, на Туру се налазе и друге класификације: класификација по поенима, за коју се додјељује зелена мајица, а поени се сакупљају на крају сваке етапе и на пролазним циљевима током етапа; брдска класификација, за коју се додјељује тачкаста мајица, а поени се сакупљају на означеним брдским циљевима, који су подијељени у пет категорија; класификација за најбољег младог возача, за коју се додјељује бијела мајица, а учествују само возачи до 25 година; класификација за најагресивнијег возача, за коју се најагресивнијем возачу на крају сваке етапе, као и најагресивнијем укупно на крају трке, додјељује црвени број, а побједника бирају судије; тимска класификација, у којој се на свакој етапи рачунају времена прве тројице из сваког тима, а возачи најбољег тима носе жуте бројеве и жуте кациге. Поред њих, додјељују се и друге, мање награде, као што су Сувенир Анри Дегранж за првог возача преко највишег успона на Туру те године и Сувенир Жак Годе за првог возача преко успона Кол де Турмале, када се успон вози. Етапне побједе такође доносе велики престиж и новчане награде и сваки тим долази са својим спринтером у циљу остваривања што више побједа.\nРекордери по броју побједа су Жак Анкетил, Еди Меркс, Бернар Ино и Мигел Индураин са по пет побједа, док је Крис Фрум остварио четири побједе. Ленс Армстронг је освојио трку седам пута заредом, али су му резултати поништени због допинга. Рекордер у класификацији по поенима је Петер Саган, који је класификацију освојио седам пута, док је Ришар Виренк освојио брдску класификацију седам пута. Класификацију за најбољег младог возача су по три пута освојили Јан Улрих и Анди Шлек, а рекордери по броју етапних побједа су Еди Меркс и Марк Кевендиш, са по 34.","url":"https://sr.wikipedia.org/wiki/%D0%A2%D1%83%D1%80_%D0%B4%D0%B5_%D0%A4%D1%80%D0%B0%D0%BD%D1%81","thumbnail_url":null},{"id":"292444","type":"featured","language_code":"sr","title":"Спејс-шатл","summary":"Спејс-шатл или спејс шатл (енгл. Space Shuttle) је била вишекратна свемирска летелица америчке свемирске агенције Наса која је служила за превоз људи и опреме између Земље и орбите око Земље.\nСпејс-шатл је летелица која се лансира са лансирне рампе као ракета, одлази у орбиту око Земље носећи људе и разну опрему, између осталог и вештачке сателите, а затим се као једрилица спушта на Земљу. Прва таква летелица полетела је 12. априла 1981. и то је био спејс-шатл Колумбија.\nИдеја за изградњу спејс-шатла потиче из средине шездесетих година 20. века. Идеја се родила у америчким војним врховима и требало је то да буде свемирско транспортно возило нове генерације које би саобраћало између америчких земаљских војних база и велике војне свемирске станице.\nСваки спејс-шатл се састоји од три дела: орбитера (у којем се налазе посада и терет), спољашњег резервоара (у којем се налазе течни водоник и кисеоник) и пара ракетних мотора на чврсто гориво (који обезбеђују већину потиска током лансирања).\nНаса је изградила пет шатлова. То су: Колумбија, Чаленџер, Дискавери, Атлантис и Ендевор. Шатл Чаленџер је експлодирао 73 секунде након лансирања, 28. јануара 1986. године, и том приликом је погинуло свих седам чланова посаде. 1. фебруара 2003. године, 16 минута пре слетања, распао се шатл Колумбија, такође са седам чланова посаде. Овим је флота шатлова Насе преполовљена, а изгубљено је 14 људских живота. Тиме су се летови шатла дефинитивно показали као врло ризични, па је Наса одлучила да шатлове избаци из употребе 2011. године, после више од 30 година.","url":"https://sr.wikipedia.org/wiki/%D0%A1%D0%BF%D0%B5%D1%98%D1%81-%D1%88%D0%B0%D1%82%D0%BB","thumbnail_url":"https://upload.wikimedia.org/wikipedia/commons/thumb/0/01/STS120LaunchHiRes.jpg/150px-STS120LaunchHiRes.jpg"},{"id":"29271","type":"featured","language_code":"sr","title":"Биохемија","summary":"Биохемија или биолошка хемија је хемија живота, мост између биологије и хемије, која проучава начин на који комплексне хемијске реакције стварају живот. Биохемија је хибридни део хемије који проучава хемијске процесе у живим организмима. Како сви облици живота имају заједничко порекло, они имају и сличне биохемије, као што су генетички код и стереохемија многих биомолекула. Контролом протока информација путем биохемијске сигнализације и протока хемијске енергије путем метаболизма, биохемијски процеси омогућавају постојање комплексности живота. Током задњих деценија двадесетог века, биохемија је постала у тој мери успешна у објашњавању процеса живих бића да у данашње време скоро све области науке о животу од ботанике до медицине до генетике учествују у биохемијским истраживањима. Данашњи главни фокус чисте биохемије је на разумевању начина на који биолошки молекули производе процесе који се одвијају у живим ћелијама, што је блиско повезано са изучавањем и разумевањем ткива, органа, и целих организама — другим речима, целокупне биологије.\nБиохемија је блиско сродна са молекуларном биологијом, изучавањем молекуларних механизама којима генетичка информација кодирана у ДНК доводи до процеса живота. У зависности од дефиниције термина, молекуларна биологија се може сматрати граном биохемије, или биохемија оруђем којим се истражује и студира молекуларна биологија.\nБиохемија се бави структурама, функцијама и интеракцијама ћелијских компоненти, као што су протеини, угљени хидрати, липиди, нуклеинске киселине и остали биомолекули, који производе ћелијску структуру и изводе многобројне функције везане за живот. Иако постоји огроман број различитих биомолекула, они се често састоје од истих јединица које се понављају, мономера који се понављају у различитим секвенцама. Хемија ћелија исто тако зависи од реакција малих молекула и јона. Они могу да буду неоргански, на пример вода и јони метала, или органски, као што су аминокиселине, које се користе за синтезу протеина. Биохемијске студије превасходно изучавају малу групу елемената: угљеник, водоник, азот, кисеоник, фосфор, и сумпор; који се често називају CHNOPS. Низ других елемената учествује у биохемијским процесима, али у знатно нижим концентрацијама. Механизми помоћу којих ћелије добијају енергију из свог окружења путем хемијских реакција се зову метаболизам. Биохемија метаболизма ћелије и биохемија ендокриног система су два домена која су интензивно студирана.\nДруге области обухваћене појмом биохемије су генетички код (ДНК, РНК), синтеза протеина, транспорт кроз ћелијску мембрану и трансдукција сигнала. Резултати биохемијских истраживања налазе примену у медицини, исхрани, и пољопривреди. У медицини, биохемичари истражују узроке и лекове болести. У пољу исхране, се изучава начин одржавања здравља и ефекти нутриционе дефицијенције. У пољопривреди предмет истраживања су земљиште и ђубрива, и ради се на побољшању култивације усева, њиховог складиштења и контроле штеточина.","url":"https://sr.wikipedia.org/wiki/%D0%91%D0%B8%D0%BE%D1%85%D0%B5%D0%BC%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/a/ab/Cytochrome_C_Oxidase_1OCC_in_Membrane_2.png/150px-Cytochrome_C_Oxidase_1OCC_in_Membrane_2.png"},{"id":"29279","type":"featured","language_code":"sr","title":"Жилина","summary":"Жилина (слч.  Žilina , мађ. Zsolna, нем. Sillein, пољ. Żylina) град је на северозападу Словачке, у близини њене тромеђе са Чешком и Пољском. Смештена је на ушћу Кисуће и Рајчанке у Вах, у котлини окруженој планинама, које припадају масиву Западних Карпата. Налази се на раскрсници природних путева који, још од средњег века, повезују Русију, Балтик и северну Европу са Дунавом и јужном Европом, а данас је једно од најважнијих друмско-железничких чворишта у држави и налази се на паневропским коридорима Va и VI.\nПод данашњим именом се први пут помиње 1208. године, а 1379. године је први пут забележен грб града, који је и данас у употреби. Краљ Карло Роберт је 1321. године Жилину прогласио слободним краљевским градом, док је његов наследник Лајош I посебном повељом Privilegium pro Slavis (издатом 7. маја 1381. године) изједначио права словенских и немачких грађана. Врхунац у свом развоју град је доживео у 17. веку, након чега почиње његова стагнација, све до доласка железничке пруге 1872. године, чиме је отпочео нови развој града и његова индустријализација.\nДанас у Жилини живи 85 399 становника, што је чини петим градом у Словачкој по броју становника. Седиште је једне од осам крајева Словачке (Жилинског краја) и једног од њених округа (округ Жилина), универзитетско средиште, а од 2008. године и новоформиране Жилинске бискупије. Један је од највећих привредних центара у држави, нарочито после доласка аутомобилског гиганта КИА, који је у граду подигао фабрику вредну милијарду евра, чиме је Жилина постала једно од три седишта аутомобилске индустрије у Словачкој.","url":"https://sr.wikipedia.org/wiki/%D0%96%D0%B8%D0%BB%D0%B8%D0%BD%D0%B0","thumbnail_url":"https://upload.wikimedia.org/wikipedia/commons/thumb/1/16/Zilina-namestie_ahlinku.jpg/150px-Zilina-namestie_ahlinku.jpg"},{"id":"29309","type":"featured","language_code":"sr","title":"Степа Степановић","summary":"Степан Степановић (Кумодраж код Београда, 28. фебруар/11. март 1856 — Чачак, 27. април 1929) био је српски и југословенски војвода.\nУчесник је српско-турских ратова (1876—1878), као питомац-наредник, касније потпоручник.\nУ периоду између битака код Сливнице и код Куманова, обављао је дужности команданта батаљона, пука, бригаде, дивизије и помоћника начелника Главног ђенералштаба. Два пута био је и министар војни. У том периоду Српска војска је у организационом, стручном, материјалном и моралном погледу била добро припремљена за предстојеће ратове. У Првом балканском рату (1912—1913) командовао је Другом армијом.У Другом балканском рату, армија под Степином командом пожртвовано је бранила нишавску зону са утврђеним логором у Пироту. Када је почео Први светски рат, као заступник одсутног начелника Штаба Врховне команде Радомира Путника, руководио је мобилизацијом и концентрацијом Српске војске. После Путниковог повратка у земљу, поново преузима дужност команданта Друге армије и са њеним главним снагама изводи марш-маневар преко Коцељеве и Текериша. У ноћном нападу, на источним падинама Цера, поразио је 21. дивизију аустроугарског 8. корпуса чиме је омогућио победу Срба у Церској бици. За ту савезничку победу над Централним силама, 20. августа 1914. године, унапређен је у чин војводе.\nЊегова армија је у бици на Дрини пожртвовано бранила Мачву, успешно одбијала више концентричних напада надмоћнијих аустроугарских снага, приковала Поћорекову Пету армију за обале Дрине и Саве и месецима исцрпљивала и трошила њене снаге.\nУ Колубарској бици (од 16. новембра до 15. децембра 1914), Друга армија је на десној обали Колубаре најпре зауставила непријатељски напад, а затим учествовала у маневарским подухватима војводе Радомира Путника и генерала Живојина Мишића, што је довело до слома аустроугарске Балканске војске.\nЗа време инвазије на Србију у јесен 1915. године, Степановићева армија је заједно са Тимочком војском, осујетила покушај бугарске Прве армије да кроз нишавску зону продре у позадину главних снага Српске војске ангажоване на северном фронту и тиме умногоме допринела пропадању Макензенових планова о брзом окружењу и уништењу Српске војске. Иако је имао значајну улогу у реорганизацији Српске војске на Крфу и њеним првим успесима на фронту код Горничева, на Кајмакчалану и око Битоља, највећи успех везан је за пробој солунског фронта и избацивање Бугарске из рата.\nВојници Степановићеве Друге армије су у јаком налету пробиле непријатељски утврђени фронт на Добром пољу и Козјаку и заједно са Првом армијом и савезничким снагама, без предаха, гониле разбијене бугарске и немачке трупе све док, 29. септембра 1918. године, нису принудиле Бугарску на капитулацију и отвориле пут за коначно ослобођење Србије. Та вешто изведена операција и прва савезничка победа, коју је извојевала српска војска у Церској бици, уврстиле су га у ред највећих војсковођа Првог светског рата и српске ратне историје.","url":"https://sr.wikipedia.org/wiki/%D0%A1%D1%82%D0%B5%D0%BF%D0%B0_%D0%A1%D1%82%D0%B5%D0%BF%D0%B0%D0%BD%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/sr/thumb/7/7f/Stepa_stepanovicvm.jpg/150px-Stepa_stepanovicvm.jpg"},{"id":"29344","type":"featured","language_code":"sr","title":"Јован Владимир","summary":"Јован Владимир (Дукља, око 990 — Преспа, 22. мај 1016) био је српски владар Дукље, најмоћније српске кнежевине тог доба, од око 1000. до 1016. године.Био је познат као побожан, праведан и мирољубив владар, који је пострадао због неправде. Стога је поштован као светац и мученик, а у Српској православној цркви се празнује 22. маја по старом, односно 4. јуна по новом календару, као Свети мученик Јован Владимир, кнез Српски.За вријеме његове владавине вођен је дуготрајни рат између Византије и Самуиловог царства. Владимир је био у добрим односима са Византијом, што му није помогло да сачува своју земљу од цара Самуила, који је освојио Дукљу око 1010. године, а кнеза Владимира утамничио.Према Љетопису попа Дукљанина, Самуилова кћерка Теодора Косара је, завољевши заробљеног кнеза, молила оца да је уда за њега. Цар је дао Косару за жену Владимиру, а затим свог новопеченог зета вратио на дукљански пријесто да влада као његов вазал. Владимир није учествовао у ратним походима свога таста. Рат је кулминирао 1014. године византијском побједом над Самуилом и недуго након тога његовом смрћу. По наређењу Самуиловог синовца Јована Владислава, који је преузео власт над царством 1015. године, Владимир је убијен 22. маја 1016. године. Одрубљена му је глава испред цркве у Преспи, царске пријестонице, гдје је и сахрањен. \nКосара је пренијела његове мошти у манастир Пречиста Крајинска, близу његовог двора на југоистоку Дукље. Од 1381. године мошти су чуване у манастиру Светог Јована Владимира код Елбасана, а од око 1995. године у православној саборној цркви у Тирани. Свечеве мошти се сматрају хришћанским реликвијама и привлаче многе вјернике, нарочите на дан празновања, када се његове мошти односе у манастир код Елбасана, гдје се на тај дан окупи велики број вјерника.\nСвети Јован Владимир се сматра првим српским свецем и небеским заштитником града Бара. Његово најстарије, данас изгубљено житије настало је у Дукљи вјероватно између 1075. и 1089. године; сачувано је у скраћеном облику у Љетописа попа Дукљанина, написаном на латинском. Грчко житије, засновано на усменим предањима, објављено је 1690. године, а превод истог на црквенословенски, уз извјесне исправке, штампан је 1802. На иконама се светац обично представља као краљ у владарском руху са круном на глави, са крстом у десној, а својом одрубљеном главом у лијевој руци. Он је по предању сам донио своју главу на мјесто гдје је сахрањен. Владимиров крст за који се вјерује да га је држао у рукама за вријеме погубљења, сматра се хришћанском реликвијом. Крст се традиционално чува у породици Андровић из Вељих Микулића код Бара. Сваке године на Тројичин дан износи се пред литијом на врх планине Румије.\nПо њему је назван Орден Светог Јована Владимира.","url":"https://sr.wikipedia.org/wiki/%D0%88%D0%BE%D0%B2%D0%B0%D0%BD_%D0%92%D0%BB%D0%B0%D0%B4%D0%B8%D0%BC%D0%B8%D1%80","thumbnail_url":"https://upload.wikimedia.org/wikipedia/commons/thumb/8/8f/JovanVladimirSlika.jpg/150px-JovanVladimirSlika.jpg"},{"id":"300333","type":"featured","language_code":"sr","title":"Војна болница Ниш","summary":"Војна болница Ниш је савремена и стручно оспособљена војноздравствена установа Војске Србије и наставна база Медицинског факултета у Нишу. Намењена је за пружање пуног обима примарне и секундарне (специјалистичке) здравствене заштите и делимично терцијалне (субспецијалистичке), војним и цивилним осигураницима у седам стационарних одељења са 300 постеља. Болница је основана, у 19. веку, 11. јануара 1878, непосредно након ослобођења Ниша од Турака и до 1881. била је једина болница у Нишу. У прво време, због великог броја рањеника и болесника, болница је била на две локације од којих је једна била у непосредној близини Ћеле-куле, на путу за Пирот, где се Војна болница и данас налази.Војна болница Ниш спада у најстарије и најугледније медицинске и војне установе у Србији. Од времена њеног оснивања до данашњих дана прошла је дуг и трновит пут кроз девет ратова, које је водио српски народ а са њом је започело и развијало се здравство и здравствене установе не само нишког краја, већ читавог региона.","url":"https://sr.wikipedia.org/wiki/%D0%92%D0%BE%D1%98%D0%BD%D0%B0_%D0%B1%D0%BE%D0%BB%D0%BD%D0%B8%D1%86%D0%B0_%D0%9D%D0%B8%D1%88","thumbnail_url":"https://upload.wikimedia.org/wikipedia/commons/thumb/b/b9/Vojna_bolnica_Ni%C5%A1_001.jpg/150px-Vojna_bolnica_Ni%C5%A1_001.jpg"},{"id":"300935","type":"featured","language_code":"sr","title":"Ваздухопловна медицина","summary":"Ваздухопловна медицина је грана превентивне медицине и медицине рада и значајна компонента ваздухопловне безбедности и космичких истраживања.\nВаздухопловна медицина проучава, утицај летења ваздухоплова и средине у којој се оно обавља на организам пилота, астронаута пратећег ваздухопловног особља, падобранаца, путника у ваздушном транспорту, и у пракси примењује специфичне методе превентивно медицинске заштите у спречавању негативног утицаја летења и боравка у свемиру на живот и здравље човека и настанак ванредних догађаја и катастрофа, које карактерише велики губитак људских живота, материјалних добара и поремећај еколошких система.И поред постојања многих проблема, и високо ризичних ситуација, са којима се свакодневно, у свом окружењу, сусрећу припадници авијације и астронаути за време боравка у земљиној атмосфери и свемиру, лекари ваздухопловне медицине су само део многих високо обучених појединаца који раде на минимизирању многих нуспојава у ваздухопловству и свемирским истраживањима, тако да човек може и даље да има надмоћ у ваздушном простору.","url":"https://sr.wikipedia.org/wiki/%D0%92%D0%B0%D0%B7%D0%B4%D1%83%D1%85%D0%BE%D0%BF%D0%BB%D0%BE%D0%B2%D0%BD%D0%B0_%D0%BC%D0%B5%D0%B4%D0%B8%D1%86%D0%B8%D0%BD%D0%B0","thumbnail_url":"https://upload.wikimedia.org/wikipedia/commons/thumb/5/57/Caduceus.svg/150px-Caduceus.svg.png"},{"id":"301912","type":"featured","language_code":"sr","title":"Карло V, цар Светог римског царства","summary":"Карло V Хабзбуршки (Гент, 24. фебруар 1500 — манастир Јусте, 21. септембар 1558), познат и као Карлос I од Шпаније, био је један од најмоћнијих владара у историји Европе. Припадао је династији Хабзбург. Огромно подручје које је добио у наследство, била је последица уједињавања династија и њихових земаља по бројним рођачким линијама.Био је син Хуане Луде и Филипа Лепог, и унук Максимилијана I од Аустрије и Марије од Бургундије са очеве стране, од којих је наследио Холандију, Аустрију и право на престо Светог римског царства. Са мајчине стране, био је унук Католичких краљева, Изабеле I од Кастиље и Фернанда II од Арагона (династија Трастамара), од којих је наследио кастиљански и арагонски престо, Напуљ, Сицилију, Сардинију, Малту, Канарска острва и Западне Индије (како су се у то доба звале америчке колоније).\nКарло V је био последњи немачки цар који је гајио средњовековни сан о универзалној монархији. Овој његовој амбицији су се супротставили француски владари Франсоа I и Анри II, продор Османског царства у централну Европу, али и верски потреси који су погодили Европу, 1517, са појавом Реформације. Уморан и обесхрабрен, одрекао се својих владарских прерогатива и повукао у манастир.\nИако је био рођен и одгајан у Фландрији, више времена је проводио у Шпанији, док је Свето римско царство оставио на управу свом брату Фернанду, у чију ће корист 1556. абдицирати. Тако ће Фернандо или Фердинанд Хабзбуршки постати Фердинанд I, цар Светог римског царства.\nВелико пространство којим је владао, и стална потреба за далеким путовањима, учинили су да је царство из практичних разлога подељено на Хабзбуршку Шпанију и Хабзбуршку Аустрију.","url":"https://sr.wikipedia.org/wiki/%D0%9A%D0%B0%D1%80%D0%BB%D0%BE_V,_%D1%86%D0%B0%D1%80_%D0%A1%D0%B2%D0%B5%D1%82%D0%BE%D0%B3_%D1%80%D0%B8%D0%BC%D1%81%D0%BA%D0%BE%D0%B3_%D1%86%D0%B0%D1%80%D1%81%D1%82%D0%B2%D0%B0","thumbnail_url":"https://upload.wikimedia.org/wikipedia/commons/thumb/8/89/Titian_-_Portrait_of_Charles_V_Seated_-_WGA22964.jpg/150px-Titian_-_Portrait_of_Charles_V_Seated_-_WGA22964.jpg"},{"id":"30512","type":"featured","language_code":"sr","title":"Аспирин","summary":"Аспирин или ацетилсалицилна киселина (лат. Acidum acetylsalicylicum) је лек из породице салицилата, који се често користи против блажих болова, као антипиретик (против грознице), и против запаљења. У малим дозама делује као анти-агрегацијски лек (умањује агрегацију тромбоцита), па се користи у секундарној превенцији инфаркта миокарда. Аспирин је један од најсвестранијих лекова у медицини, и један од најстаријих (прва употреба лекова сличних аспирину забележена је у Античкој Грчкој). Почетни материјал потребан за синтезу аспирина, салицилна киселина, је релативно јефтин, јер се може добити процесом карбоксилације фенола са угљен-диоксидом. У индустријској производњи аспирина најчешће се користи процес естерификације.\nАспирин је један од првих лекова из групе нестероидних антиупалних лекова. Салицилати сачињавају мањи део те групе. Многи од њих имају сличне ефекте и инхибирају синтезу циклооксигеназе као свој основни механизам деловања. Данас је аспирин још увек један од најраспрострањенијих лекова у свету, са отприлике 40.000 тона потрошње сваке године.Због повезаности аспирина и Рејевог синдрома, аспирин се више не користи за контролисање симптома налик грипу код деце до 12 година.Дуготрајна употреба аспирина у малим дозама неповратно блокира стварање тромбоксана А2 у тромбоцитима, што производи инхибиторни ефекат на агрегацију тромбоцита, што се користи у секундарној превенцији инфаркта миокарда, можданог удара или стварања крвних угрушака код особа које су изложене том ризику. У Србији су у ту сврху регистровани лекови који садрже 100 mg ацетилсалицилне киселине. Високе дозе аспирина се такође дају одмах након акутног срчаног удара.Неколико стотина смртних случајева од предозирања аспирином се догађају годишње (смртоносна доза износи 0,2-0,5 грама по килограму телесне масе), али је његова употреба у оквиру терапеутских доза оправдана. Примарни нежељени ефекти, посебно у већим дозама, су гастроинтестинални болови (укључујући чир и крварење у стомаку) и тинитус. Још један споредни ефекат, услед антиагрегацијских својстава аспирина, је продужено протромбинско време, па је контраиндикован за ублажавање менструалних болова код жена. По америчким стандардима (ФДА), сви лекови који садрже више од 0,325 g аспирина морају бити помешани са повезујућом супстанцом. Таква процедура је неопходна због негативног утицаја аспирина на слузокожу органа у систему за варење.","url":"https://sr.wikipedia.org/wiki/%D0%90%D1%81%D0%BF%D0%B8%D1%80%D0%B8%D0%BD","thumbnail_url":"https://upload.wikimedia.org/wikipedia/commons/thumb/6/67/Aspirin-skeletal.svg/150px-Aspirin-skeletal.svg.png"},{"id":"306664","type":"featured","language_code":"sr","title":"МиГ-23","summary":"МиГ-23 (НАТО класификација Flogger) је совјетски ловачко-бомбардерски авион, с променљивом геометријом крила. Подешавање геометрије је, с механизованом изменом, у три могућа положаја угла стреле крила у лету, у распону од 16° до 72°. МиГ-23 је развијен шездесетих година 20. века, у ОКБ Микојан. То је први совјетски борбени авион треће генерације.МиГ-23 је био и први совјетски авион с радаром, који може да осветли и открије циљеве према земљи (енгл. look down). С њим је прекинута традиција, код ловачких авиона из породице МиГ-ова, да су са пито усисником. Овде су усисници правоугаоног попречног пресека, с променљивом геометријом, постављени бочно на трупу, пошто је носни део заузет радаром.\nРазвој и производњу авиона МиГ-23 је много успоравало кашњење развоја и производње планираних млазних мотора. Тај проблем је посебно имао негативни утицај на динамику усавршавања авиона.\nОд 1969. године, у већем броју варијанти, укупно је произведено 5.047 авиона МиГ-23. Коришћени су у многим државама, а у некима су још увек у оперативној употреби.МиГ-23 је карактеристичан и по томе што је то последњи пројекат кога је започео велики совјетски и руски конструктор Артјом Микојан. Умро је у току његове реализације, 9. децембра 1970. године.\nМиГ-23 се користио у више ратних сукоба, а највише на Блиском истоку.","url":"https://sr.wikipedia.org/wiki/%D0%9C%D0%B8%D0%93-23","thumbnail_url":"https://upload.wikimedia.org/wikipedia/commons/thumb/6/6f/Mig-23-DNST8908431_JPG.jpg/150px-Mig-23-DNST8908431_JPG.jpg"},{"id":"30790","type":"featured","language_code":"sr","title":"Манастир Љубостиња","summary":"Манастир Љубостиња се налази на левој обали реке Западне Мораве, на 4 километра северно од Трстеника, у атару села Прњавор. Припада крушевачкој епархији Српске православне цркве. Изграђен је у освит Косовске битке, крајем 1388. године, као први женски манастир у Србији. Задужбина је кнегиње Милице, која је овде према предању први пут угледала кнеза Лазара, када се између њих истовремено родила обострана љубав — одакле, према једној од теорија, и назив манастира (љубвестин — место љубави). Кнегиња се 1392. године у Љубостињи замонашила, те је овде провела остатак живота, заједно са својом пријатељицом, српском средњовековном књижевницом, деспотицом Јеленом Мрњавчевић — потоњом монахињом Јефимијом. Обе су сахрањене у манастиру, где се њихове мошти и данас чувају. Некада су у Љубостињи, као највеће материјално и духовно благо Српске деспотовине, чуване и мошти Свете Петке.\nКрајем 14. века светиња је постала најпре стециште преостале аристократије Моравске Србије, јер је као нове монахиње прихватила удовице српског племства, а затим и стожер српске дипломатије, будући да је кнегиња Милица — тада већ монахиња Евгенија — остала дефакто владарка до своје смрти 1405. године. Током 18. и 19. века Љубостиња је била један од пет најбогатијих манастира у Србији, позната као дом угледних и утицајних игумана, а од 20. века — као бастион женског монаштва.\nМанастир је изграђен у стилу Моравске школе, која је овде на уникатан начин објединила и утицаје млетачке готике и исламске архитектуре. Препознатљив је по својим розетама, каменим украсима у облику процветалих љиљана, и другим флоралним облицима који симболизују рајску вегетацију, те архитектонском додају и теолошки израз, дочаравајући замисао неимара да композицију Љубостиње поставе као храм Успења Пресвете Богородице, смештен у амбијент небеске баште или рајског врта. Налик античким палатама, фреске су осликане хладним тоновима боја — најчешће цинобер−црвеном и малахит−зеленом. Најпознатија међу њима приказује Исусово Исцељење раслабљеног.\nКао споменик културе од изузетног значаја, последња задужбина Немањића, маузолеј кнегиње Милице и костурница са преко тридесет откривених монашких и племићких гробова, Љубостиња од 1979. ужива највиши степен заштите Републике Србије. Игуманија манастира је од 1995. године мати Христина (Обрадовић), а парох отац Данијел (Стефановић). У порти манастира одржавају се народни сабори на Преображење и Велику Госпојину, као и манифестација Јефимијини дани.","url":"https://sr.wikipedia.org/wiki/%D0%9C%D0%B0%D0%BD%D0%B0%D1%81%D1%82%D0%B8%D1%80_%D0%89%D1%83%D0%B1%D0%BE%D1%81%D1%82%D0%B8%D1%9A%D0%B0","thumbnail_url":"https://upload.wikimedia.org/wikipedia/commons/thumb/f/fc/%D0%9C%D0%B0%D0%BD%D0%B0%D1%81%D1%82%D0%B8%D1%80_%D0%89%D1%83%D0%B1%D0%BE%D1%81%D1%82%D0%B8%D1%9A%D0%B0%2C_%D0%A2%D1%80%D1%81%D1%82%D0%B5%D0%BD%D0%B8%D0%BA.jpg/150px-%D0%9C%D0%B0%D0%BD%D0%B0%D1%81%D1%82%D0%B8%D1%80_%D0%89%D1%83%D0%B1%D0%BE%D1%81%D1%82%D0%B8%D1%9A%D0%B0%2C_%D0%A2%D1%80%D1%81%D1%82%D0%B5%D0%BD%D0%B8%D0%BA.jpg"},{"id":"313860","type":"featured","language_code":"sr","title":"Сеоба Срба","summary":"Сеоба Срба се може односити на:\n\nу најопштијем смислу: сеобе (миграције) Срба током историје (види: Демографска историја Срба)\nСеоба Срба у раном средњем веку, досељавање Срба у југоисточну Европу\nВелике сеобе Срба, велике сеобе Срба из 1690. и 1737. године\nСеоба Срба (слика), слика Паје Јовановића из 1896. године\n\n","url":"https://sr.wikipedia.org/wiki/%D0%A1%D0%B5%D0%BE%D0%B1%D0%B0_%D0%A1%D1%80%D0%B1%D0%B0","thumbnail_url":null},{"id":"31747","type":"featured","language_code":"sr","title":"Сида","summary":"Сида или синдром стечене имунодефицијенције (од франц. SIDA (Syndrome d'immunodéficience acquise); енгл. AIDS (acquired immune deficiency syndrome)) је полно преносива болест која представља последњи стадијум инфекције организма вирусом хумане имунодефицијенције (ХИВ), а карактерише је прогресивно слабљење имунског система што појединце чини подложним широком спектру инфекција и тумора.Постоји разлика између појмова ХИВ позитивна особа и особа оболела од сиде. То су две повезане али различите ствари, које се често погрешно поистовећују. ХИВ позитивна особа је заражена вирусом (ХИВ-ом), али то још увек не значи да има сиду. До појаве болести може да прође временски период од две до десет година. ХИВ позитивна особа може да изгледа потпуно здраво, способна је за рад или било коју другу активност, попут здравих појединаца.Вирус се најчешће преноси сексуалним путем, а нешто ређе преко заражене крви, са заражене мајке на дете током трудноће, порођаја или дојења итд. Вирус се не може пренети уобичајеним социјалним контактима, нити путем животиња. У циљу превенције, у многим земљама се спроводе различите активности са сврхом едукације људи о начину преношења вируса и мерама које се могу предузети како до инфекције не би дошло. За сада не постоји ефикасан лек или вакцина, који гарантују излечење. Ипак, антиретровирални лекови могу да продуже период трајања инфекције и одложе улазак у фазу сиде.Према подацима програма Уједињених нација и Светске здравствене организације о ХИВ вирусу и сиди (УНАИДС), од појаве овог обољења па закључно са 2008. годином у свету је било заражено укупно око 60 милиона људи, а од компликација повезаних са сидом је до тог тренутка умрло око 25 милиона људи. Крајем 2008. вирусом је било заражено око 31,3 милиона одраслих појединаца и 2,1 милион деце.","url":"https://sr.wikipedia.org/wiki/%D0%A1%D0%B8%D0%B4%D0%B0","thumbnail_url":"https://upload.wikimedia.org/wikipedia/commons/thumb/6/64/Red_Ribbon.svg/150px-Red_Ribbon.svg.png"},{"id":"31798","type":"featured","language_code":"sr","title":"Перикле","summary":"Перикле (стгрч. Περικλής, од грчких речи περί и κλέος — „окружен славом”; Атина, 495. п. н. е. — Атина, 429. п. н. е.) био је старогрчки државник, говорник и војсковођа из V века п. н. е. од нарочитог значаја у добу између Грчко-персијских ратова и Пелопонеског рата. Раздобље његове политичке надмоћи (461. п. н. е. — 429. п. н. е.), у историји је добило име Периклово доба, такође Златни век, јер Атина је током тих година била на врхунцу своје моћи.\nПерикле је искористио победу Грка над Персијанцима, као и јачање атинске морнарице и преобразио Делски савез у Атинску поморску државу, а саму Атину је довео до највеће моћи и славе у њеној дотадашњој историји. За стратега Атине биран је 14 пута узастопно, што никоме до тада није успело. На војничком плану, Периклови војни походи имали су као главни циљ очување стратешких интереса Атине и њено јачање, како на копну, тако и на мору. Главну подршку у походима давала му је моћна атинска морнарица која је почела да јача још од времена Темистокла и Кимона, сина атинског војсковође и јунака Милтијада. Перикле је био на челу Атине све до 429. п. н. е, друге године Пелопонеског рата, када је преминуо као жртва епидемије која је тада погодила Атину.\nПерикле је такође био велики покровитељ уметности, књижевности и науке и за време своје владавине претворио је Атину у средиште културе и духовности античког света. Подигао је неке од најлепших грађевина античког света (атински Акропољ са Партеноном). Такође је био покретач низа закона у корист народа, а ти закони су, парадоксално, углавном били на штету аристократије којој је и сам припадао. Будући да је подржавао народне масе, многи су га називали популистом.Његови продемократски ставови најбоље се могу видети у његовом Посмртном говору одржаном у част атинских војника погинулих у Пелопонеском рату. Говор је у потпуности сачуван захваљујући Тукидиду који је Перикла назвао „првим човеком Атине“.","url":"https://sr.wikipedia.org/wiki/%D0%9F%D0%B5%D1%80%D0%B8%D0%BA%D0%BB%D0%B5","thumbnail_url":"https://upload.wikimedia.org/wikipedia/commons/thumb/6/67/Pericles_Pio-Clementino_Inv269.jpg/150px-Pericles_Pio-Clementino_Inv269.jpg"},{"id":"319285","type":"featured","language_code":"sr","title":"Велика награда Монака 2008.","summary":"Велика награда Монака 2008.  је била трка у светском шампионату Формуле 1 2008. која се одржала 25. маја 2008. на аутомобилској стази у Монте Карлу. То је била шеста трка у светском шампионату Формуле 1 2008, а окончана је након 76 кругова. Трку је као првопласирани завршио Луис Хамилтон, који је до ове трке био водећи у генералном пласману возача. На другом месту се нашао Роберт Кубица, док је трку као трећепласирани завршио Фелипе Маса, који је стартовао са пол позиције.\nВременски услови на старту трке су били тешки. Киша која је падала претходног дана „натопила” је стазу, па су механичари свих тимова имали проблема код избора гума. Маса је, након старта, успео да после прве кривине задржи водећу позицију, а иза њега се одмах нашао његов тимски колега Кими Раиконен, који је успео да претекне Луиса Хамилтона, трећепласираног у квалификацијама. Хамилтон је у шестом кругу био принуђен да се заустави у пит-стопу, како би му механичари променили оштећену предњу леву гуму. Како је киша престала да пада и стаза постајала све сувља, Хамилтон је успео да се пробије до водеће позиције, коју је задржао до самог краја трке. Стратегија Роберта Кубице показала се на крају успешном. Након другог редовног одласка у пит-стоп, Кубица је успео да претекне Масу на другој позицији. Кими Раиконен је завршио трку на деветом месту након судара са Адријаном Сутилом неколико кругова пре краја трке. Адријан Сутил је трку започео са 18. позиције и био је на четвртом месту све до судара са Раиконеном. Судар је искористио Марк Вебер да освоји четврто место, док се на пето место пласирао Себастијан Фетел.\nХамилтону је ово била прва победа у Монаку а друга у текућој сезони. У генералном пласману возача задржао је предност од седам поена у односу на Раиконена. У шампионату конструктора Ферари је задржао вођство од 16 поена у односу на Макларен, док се на трећем месту нашао БМВ Заубер.","url":"https://sr.wikipedia.org/wiki/%D0%92%D0%B5%D0%BB%D0%B8%D0%BA%D0%B0_%D0%BD%D0%B0%D0%B3%D1%80%D0%B0%D0%B4%D0%B0_%D0%9C%D0%BE%D0%BD%D0%B0%D0%BA%D0%B0_2008.","thumbnail_url":"https://upload.wikimedia.org/wikipedia/commons/thumb/3/36/Monte_Carlo_Formula_1_track_map.svg/150px-Monte_Carlo_Formula_1_track_map.svg.png"},{"id":"31951","type":"featured","language_code":"sr","title":"Пекинг","summary":"Пекинг (или Бејђинг) (кин. 北京, пин. Běijīng — „северна престоница“) је главни град Народне Републике Кине (НРК). Према процени из 2009. у граду је живело 7.817.968 становника. Са 14,5 милиона становника у ширем подручју, други је највећи град у Кини после Шангаја. Једна је од четири градске области које су под директном контролом Централне владе, велики је саобраћајни центар са мноштвом пруга, путева и ауто-путева који улазе и излазе из њега у свим правцима. Такође је и политички, културни и образовни центар НРК, док су Шангај и Хонгконг значајнији економски центри од Пекинга. Пекинг је био домаћин Летњих олимпијских игара 2008.","url":"https://sr.wikipedia.org/wiki/%D0%9F%D0%B5%D0%BA%D0%B8%D0%BD%D0%B3","thumbnail_url":"https://upload.wikimedia.org/wikipedia/commons/thumb/d/dd/Beijing_montage.png/150px-Beijing_montage.png"},{"id":"324213","type":"featured","language_code":"sr","title":"Џетлег","summary":"Џетлег (енгл. Jet lag) је циркадијална дисритмија (десинхронизација), у организму човека, настала као последица летења авионом кроз више часовних зона, најчешће након међуконтиненталних летова. Тако је за врло кратко време путник изложен другачијем циклусу дан-ноћ у поређењу с оним у месту поласка, и у складу са тим различитом физиолошком циклусу дан-ноћ на који је навикао. Последица тога је промена или обртање фаза између географског и физиолошког циклуса који је праћен привременим, клиничким синдромом који се јавља као одговор на ремећење физиолошких, биолошких (циркадијалних) ритмова у организму и најчешће је праћен неспецифичним симптомима као што су умор, несаница, губитак апетита, раздражљивост и други поремећаји. Приликом летења у источном правцу циклус напредује, а када се лети у правцу запада, он се одлаже. Зато је за адаптацију на ново локално време организму потребно неколико дана од завршетка путовања - све док се два циклуса физички и физиолошки не ресинхронизују.Неки аутори џетлег називају „болест путовања“, што је погрешно. Џетлег је привремено клиничко-физиолошко стање, а не болест. Ако овај термин применимо на пилоте и остало летачко особље, које у преко 90% случајева наводи да пати од овог поремећаја, могли би погрешно закључити да су животи путника у авионима у рукама „болесних пилота“.","url":"https://sr.wikipedia.org/wiki/%D0%8F%D0%B5%D1%82%D0%BB%D0%B5%D0%B3","thumbnail_url":"https://upload.wikimedia.org/wikipedia/commons/thumb/2/2c/Rotating_earth_%28large%29.gif/150px-Rotating_earth_%28large%29.gif"},{"id":"325608","type":"featured","language_code":"sr","title":"Самјуел Ето","summary":"Самјуел Ето Фис (франц. Samuel Eto'o Fils; Дуала, 10. март 1981) камерунски је фудбалски радник и тренер, као и бивши фудбалер, који је играо на позицији нападача. Тренутно је предсједник Фудбалског савеза Камеруна, од децембра 2021. године. Описан је као један од најбољих нападача на свијету и као један од најбољих афричких фудбалера свих времена, освојивши награду за фудбалера године у Африци рекордна четири пута. Године 2021. проглашен је за најбољег Афричког фудбалера свих времена заједно са Џорџом Веом, а испред Рожеа Миле и Дидјеа Дрогбе по избору часописа Africa Top sports. Два пута је изабран у FIFPro идеални тим сезоне, шест пута у КАФ идеални тим афричких фудбалера, као и два пута у идеални тим Уефе. Био је номинован за награду ФИФА фудбалер године, гдје је 2005. завршио на трећем мјесту. Године 2015. добио је награду Златно стопало; 2021. године је уврштен у идеални тим афричких фудбалера свих времена од стране Међународне федерације фудбалске историје и статистике (IFFHS), а 2022. је уврштен у кућу славних Интера.\nКао талентован играч, прешао је у академију Реал Мадрида са 16 година, дебитовао је за први тим, али је због велике конкуренције у нападу, ишао на позајмице у неколико клубова, након чега је 2000. године прешао у Мајорку, за коју је постигао 70 голова, поставши најбољи стријелац у историји клуба. Године 2004. прешао је у Барселону, за коју је током пет сезона постигао 130 голова, поставши афрички фудбалер са највише наступа и највише голова у Ла Лиги, као и афрички фудбалер са највише постигнутих голова у пет најјачих европских лига. Са Барселоном је освојио Ла Лигу три пута, а заједно са Роналдињом, био је један од најбољих играча у Лиги шампиона 2005/06. и дао је гол у финалу за титулу. Био је члан нападачког триа, заједно са Лионелом Месијем и Тијеријем Анријем, који је у сезони 2008/09. освојио троструку круну и постигао 100 голова, поставивши рекорд клуба. У финалу Лиге шампиона поново је дао гол, чиме је постао други играч који је дао гол у два финала Лиге шампиона.\nГодине 2009. прешао је у Интер, са којим је у првој сезони освојио Серију А, Куп Италије и Лигу шампиона, поставши први фудбалер који је у Европи освојио троструку круну са два клуба. Такође, постао је четврти играч који је освојио Лигу шампиона двије сезоне заредом, са два различита клуба. Године 2011. прешао је у Анжи, гдје је провео двије сезоне, након чега је прешао у Челси, гдје је провео једну сезону. Године 2014. прешао је у Евертон, али је послије пола сезоне прешао у Сампдорију. Године 2015. прешао је у Анталијаспор, гдје је у једном периоду у првој сезони обављао фунцију и тренера и играча; остао је три сезоне и постигао је 44 гола на 76 утакмица. Године 2018. прешао је у Конјаспор, гдје је провео пола сезоне, након чега је прешао у Катар СК, гдје је 2019. завршио каријеру.\nЗа репрезентацију Камеруна дебитовао је 1997. године, након чега је био дио тима који је освојио златну медаљу на Олимпијским играма 2000. Са репрезентацијом је два пута освојио Афрички куп нација, гдје је са 18 голова најбољи стријелац у историји, а учествовао је на четири Свјетска првенства. Најбољи је стријелац у историји репрезентације са 56 голова и дијели друго мјесто по броју одиграних утакмица.\nГодине 2021. постао је предсједник Фудбалског савеза Камеруна, а током Свјетског првенства 2022. напао је алжирског јутјубера.","url":"https://sr.wikipedia.org/wiki/%D0%A1%D0%B0%D0%BC%D1%98%D1%83%D0%B5%D0%BB_%D0%95%D1%82%D0%BE","thumbnail_url":"https://upload.wikimedia.org/wikipedia/commons/thumb/f/fb/Samuel_2011.jpg/150px-Samuel_2011.jpg"},{"id":"325790","type":"featured","language_code":"sr","title":"Фабијан Канчелара","summary":"Фабијан Канчелара (итал. Fabian Cancellara; 18. март 1981), познат под надимком „Спартакус”, бивши је швајцарски професионални бициклиста, који је пред крај каријере возио за амерички тим Трек—Сегафредо. Бицикл је почео да вози са 13 година, када се „заљубио” у један стари бицикл. Након тога, почео је озбиљније да се бави бициклизмом и освојио је Свјетско првенство у вожњи на хронометар за јуниоре двије године заредом, 1998 и 1999. Професионалну каријеру почео је 2000, са 19. година, када је потписао за Мапеј—Квик Степ као стажиста. Познат је као добар хронометраш, класик специјалиста и радник за сувозаче који се боре за генерални пласман.\nНакон побједа на неколико мањих трка у почетним годинама каријере, прву велику побједу остварио је на Тур де Франсу 2004, гдје је побиједио на прологу на отварању трке и узео жуту мајицу, коју је носио један дан. Године 2006, освојио је први пут Париз—Рубе, а затим и Свјетско првенство у вожњи на хронометар, које је освојио и 2007, уз двије етапне побједе на Тур де Франсу.\nГодине 2008, освојио је Милано—Санремо и златну медаљу у вожњи на хронометар на Олимпијским играма. Следеће године, освојио је трећу титулу свјетског шампиона у вожњи на хронометар, док је био лидер на неколико етапа на Тур де Франсу и Вуелта а Еспањи. Године 2010. освојио је Париз—Рубе други пут и први пут Ронде ван Фландерен, као и четврту титулу свјетског шампиона у вожњи на хронометар, захваљујући чему је добио награду Вело д’Ор, за бициклисту године. Након периода без већих побједа током 2011 и 2012, када је био и повријеђен, 2013. године освојио је трећи пут Париз—Рубе и други пут Ронде ван Фландерен, док је трећи Ронде освојио 2014. године. Након бројних повреда током 2015, освојио је златну медаљу у вожњи на хронометар на Олимпијским играма 2016. На крају сезоне, завршио је каријеру, а изабран је за спортисту године у Швајцарској.\nНакон што је почео професионалну каријеру, возио је за четири тима. Остварио је велике успјехе на Монументалним класицима, освојио је по три пута Париз—Рубе и Ронде ван Фландерен, као и једном Милано—Санремо. По три пута освајао је и класике Е3 Харелбеке и Страде Бјанке. Побиједио је на пет етапа на отварању Тур де Франса и носио је жуту мајицу укупно 29 дана, што је највише од возача који нису освојили Тур. Поред успјеха на класицима и у вожњи на хронометар, освојио је Тирено—Адријатико , Тур де Свис и Тур оф Оман трке. Био је четири пута свјетски шампион у вожњи на хронометар и два пута олимпијски; два пута је био национални шампион у друмској и десет пута у вожњи на хронометар.\nЊегово ривалство са Томом Боненом сматра се једним од највећих ривалстава на класицима свих времена. Највише је истакнуто на Ронде ван Фландерену 2010, када су њих двојица били испред осталих у борби за побједу. Тај тренутак назван је од стране медија сумом деценије — „Канчелара и Бонен испред осталих”.","url":"https://sr.wikipedia.org/wiki/%D0%A4%D0%B0%D0%B1%D0%B8%D1%98%D0%B0%D0%BD_%D0%9A%D0%B0%D0%BD%D1%87%D0%B5%D0%BB%D0%B0%D1%80%D0%B0","thumbnail_url":"https://upload.wikimedia.org/wikipedia/commons/thumb/e/ee/Fabian-Cancellara_%28cropped%29.jpg/150px-Fabian-Cancellara_%28cropped%29.jpg"},{"id":"327493","type":"featured","language_code":"sr","title":"Јурица Рибар","summary":"Ђурица Јурица Рибар (Ђаково, 26. март 1918 — Требаљево, код Колашина, 3. октобар 1943) био је југословенски правник, сликар, револуционар и учесник Народноослободилачке борбе.\nМлађи је син политичара др Ивана Рибара и брат револуционара и народног хероја Југославије Иве Лоле Рибара. Одрастао је и школовао се у Београду, где је завршио Основну школу „Краљ Петар Први“ и Другу мушку гимназију, а марта 1941. године је дипломирао на Правном факултету. Током студија је активно учествовао у студентском револуционарном покрету, а био је и члан тада илегалног Савеза комунистичке омладине Југославије (СКОЈ). Активно се бавио спортом и уметношћу, а највише сликарством. Похађао је сликарску школу код Јована Бијелића, а 1938. постао је члан сликарске групе „Десеторица”, коју су сачињавали многи касније познати сликари, попут Љубице Цуце Сокић, Алексе Челебоновића, Николе Граовца и др.\nНакон окупације, маја 1941. примљен је у чланство Комунистичке партије Југославије (КПЈ). Најпре је деловао у окупираном Београду, а на јесен је отишао у партизане, где је у ослобођеном Ужицу радио на издавању омладинске штампе и ангажовању омладине у борбу. Такође је радио и у партизанском сликарском атељеу у Ужицу. Касније је радио у ослобођеној Фочи, а од јуна 1942. био је члан Политодела Четврте пролетерске црногорске ударне бригаде, а био је и учесник Првог конгреса Уједињеног савеза антифашистичке омладине Југославије (УСАОЈ).\nУчествовао је у многим борбама током похода у Босанску крајину, као и у великим биткама на Неретви и Сутјесци. Смртно је рањен почетком октобра 1943. у борбама против четника и Италијана, за одбрану ослобођеног Колашина. Преминуо је у партизанској болници у оближњем селу Требаљево, где је био привремено сахрањен. Након ослобођења, његови посмртни остаци су пренети на Ново гробље у Београду.\n\n","url":"https://sr.wikipedia.org/wiki/%D0%88%D1%83%D1%80%D0%B8%D1%86%D0%B0_%D0%A0%D0%B8%D0%B1%D0%B0%D1%80","thumbnail_url":"https://upload.wikimedia.org/wikipedia/commons/thumb/6/6b/Jurica_Ribar.jpg/150px-Jurica_Ribar.jpg"},{"id":"33699","type":"featured","language_code":"sr","title":"Шећерна болест","summary":"Шећерна болест или дијабетес (лат. diabetes mellitus, грч. διαβήτης) је хронични, неизлечиви системски поремећај метаболизма, који се карактерише хипергликемијом, тј. трајно повишеним нивоом глукозе у крви. Углавном је условљен наследним факторима, а настаје због смањене секреције или смањеног биолошког дејства хормона инсулина, односно у комбинацији ова два фактора. Тај недостатак омета размену угљених хидрата, масти и беланчевина у организму (што се испољава типичним тегобама), а након дужег времена утиче и на структуру и функцију крвних судова, живаца и других виталних органа и органских система.\nДијабетес се данас убраја међу најчешћа ендокринолошка обољења, са преваленцом у сталном порасту (нарочито у развијеним земљама света). То је последица модерног стила живота и повећања броја спољашњих етиолошких чинилаца, међу којима се посебно издваја гојазност. Шећерна болест се најчешће јавља у старијем животном добу као последица општих дегенеративних и склеротичних промена у организму (која захватају и панкреас), а код младих особа може настати услед генетичких поремећаја или оштећења панкреаса код одређених заразних обољења.","url":"https://sr.wikipedia.org/wiki/%D0%A8%D0%B5%D1%9B%D0%B5%D1%80%D0%BD%D0%B0_%D0%B1%D0%BE%D0%BB%D0%B5%D1%81%D1%82","thumbnail_url":"https://upload.wikimedia.org/wikipedia/commons/thumb/4/43/Blue_circle_for_diabetes.svg/150px-Blue_circle_for_diabetes.svg.png"},{"id":"34825","type":"featured","language_code":"sr","title":"Људско срце","summary":"Срце (лат. cor, cordis), (грч. καρδια) је двофазна мишићна пумпа која својим ритмичким контракцијама прима крв из вена, и потискује је у артерије. На тај начин срце омогућава стални проток крви кроз циркулациони систем и нормалну размену материја у ткивима. Постојећи физиолошки механизми регулишу срчани ритам и на тај начин прилагођавају његов рад (упумпавање крви у циркулацију), тренутним потребама организма.Срце се налази у средогруђу грудног коша, непосредно иза грудне кости између левог и десног плућног крила, са врхом окренутим надоле и косо улево. Доњом страном или базом срце широко належе на дијафрагму, која одваја грудни кош од абдомена. Срце је са спољне стране обмотано танком двослојном мембраном - срчаном кесом, која га одваја од осталих органа средишњег дела грудне дупље. Главна улога срчане кесе је да покрива срце и штити овај тако важан орган у телу, од разних унутрашњих и спољних утицаја.Срце је отприлике величине стиснуте песнице, чија тежина варира од 300 до 350 грама. За један минут, у току 60 до 80 срчаних „откуцаја“ (контракција), кроз срце протекне 5 до 6 литара крви, што представља минутни волумен срца, и укупну количину крви у организму.","url":"https://sr.wikipedia.org/wiki/%D0%89%D1%83%D0%B4%D1%81%D0%BA%D0%BE_%D1%81%D1%80%D1%86%D0%B5","thumbnail_url":"https://upload.wikimedia.org/wikipedia/commons/thumb/e/ea/Heart_with_ventricles_and_arteries.jpg/150px-Heart_with_ventricles_and_arteries.jpg"},{"id":"35146","type":"featured","language_code":"sr","title":"Ванкувер","summary":"Ванкувер (енгл. Vancouver, франц. Vancouver), град је у Канади. Налази се у покрајини Британска Колумбија и највећи је град у западном делу земље. Према резултатима пописа 2011. у граду је живело 603.502 становника, а град са околином спада у такозвани Метро Ванкувер који има 2.116.581 становника.Основан је 1867. када су у области Гастаун подигнуте прве пилане, које су убрзо постале језгро будућег насеља. Ванкувер је статус града добио 1886. Продужетак трансконтиненталне пруге који је водио до града, био је завршен 1887. с циљем да се што боље искористи велика природна лука Ванкувера, која ће ускоро постати важна веза у трговини између Далеког истока и источног дела Канаде. Ово је такође имало утицаја на убрзани развој трговине са Европом. Ванкуверска лука је данас највећа и најпрометнија лука у Канади, као и четврта највећа лука (по тонажи) у Северној Америци. Дрвна индустрија је и даље главна привредна делатност у граду, док је туризам, захваљујући очуваној природи у околини града, на другом месту. Ванкувер је трећи највећи филмски центар у Северној Америци (после Лос Анђелеса и Њујорка) чиме је заслужио надимак Северни Холивуд. У граду је 1986. одржана Светска изложба, а у фебруару 2010. Ванкувер је, заједно са Вислером, био домаћин Зимских олимпијских игара.","url":"https://sr.wikipedia.org/wiki/%D0%92%D0%B0%D0%BD%D0%BA%D1%83%D0%B2%D0%B5%D1%80","thumbnail_url":"https://upload.wikimedia.org/wikipedia/commons/thumb/8/87/Flag_of_Vancouver%2C_Canada.svg/150px-Flag_of_Vancouver%2C_Canada.svg.png"},{"id":"35493","type":"featured","language_code":"sr","title":"Рајнхард Хајдрих","summary":"Рајнхард Тристан Ојген Хајдрих (нем. Reinhard Tristan Eugen Heydrich; Хале, 7. март 1904 — Праг, 4. јун 1942) био је СС-обергрупенфирер, шеф Главног безбедносног уреда Трећег рајха и гувернер Чешке и Моравске. Најпознатији надимак био му је Прашки касапин.\nИсторичари га сматрају једном од најмрачнијих личности у нацистичкој врхушки; Адолф Хитлер га је назвао „човеком са гвозденим срцем“. Био је оснивач и шеф Зихерхајтдинста (СД), обавештајне организације која је била задужена за проналажење и неутрализацију отпора Нацистичкој партији помоћу хапшења, депортација и убистава. Учествовао је у организацији Кристалне ноћи, серије координисаних напада на Јевреје широм нацистичке Немачке и делова Аустрије између 9. и 10. новембра. Напади, које су извели СА јуришници и цивили, били су увертира за Холокауст. По доласку у Праг, Хајдрих је покушавао да елиминише опозицију нацистичкој окупацији сузбијајући чешку културу и депортујући и убијајући чланове чешког покрета отпора.\nОпштеприхваћено мишљење је да је Хајдрих био један од архитеката Холокауста тиме што је водио конференцију у Ванзеу која је направила планове за истребљивање свих европских Јевреја. Године 1942. Хајдриха су у операцији Антропоид убили чехословачки партизани који су радили за британски СОЕ на шта је Хитлер узвратио убиством 1.300 Чеха у селу Лидице.","url":"https://sr.wikipedia.org/wiki/%D0%A0%D0%B0%D1%98%D0%BD%D1%85%D0%B0%D1%80%D0%B4_%D0%A5%D0%B0%D1%98%D0%B4%D1%80%D0%B8%D1%85","thumbnail_url":"https://upload.wikimedia.org/wikipedia/commons/thumb/a/a5/Bundesarchiv_Bild_146-1969-054-16%2C_Reinhard_Heydrich.jpg/150px-Bundesarchiv_Bild_146-1969-054-16%2C_Reinhard_Heydrich.jpg"},{"id":"36","type":"featured","language_code":"sr","title":"Никола Тесла","summary":"Никола Тесла (Смиљан, 10. јул 1856 — Њујорк, 7. јануар 1943) био је српски и амерички проналазач, инжењер електротехнике и машинства и футуриста, најпознатији по свом доприносу у пројектовању модерног система напајања наизменичном струјом.\nНајзначајнији Теслини проналасци су полифазни систем, обртно магнетско поље, асинхрони мотор, синхрони мотор и Теслин трансформатор. Такође, открио је један од начина за генерисање високофреквентне струје, дао је значајан допринос у преносу и модулацији радио-сигнала, а остали су запажени и његови радови у области рендгенских зрака.\nЊегов систем наизменичних струја је омогућио знатно лакши и ефикаснији пренос електричне енергије на даљину. Био је кључни човек у изградњи прве хидроцентрале на Нијагариним водопадима.\nПреминуо је у својој 87. години, сиромашан и заборављен.\nЈедини је Србин по коме је названа једна међународна јединица мере, јединица мере за густину магнетног флукса или јачину магнетног поља — тесла.\nНикола Тесла је аутор више од 700 патената, регистрованих у 25 земаља, од чега у области електротехнике 112.Лично је упознао два српска краља, краља Србије Александра Обреновића при посети Београду 1. јуна (17. маја) 1892, и краља Југославије Петра II Карађорђевића јуна 1942. године у Њујорку.","url":"https://sr.wikipedia.org/wiki/%D0%9D%D0%B8%D0%BA%D0%BE%D0%BB%D0%B0_%D0%A2%D0%B5%D1%81%D0%BB%D0%B0","thumbnail_url":"https://upload.wikimedia.org/wikipedia/commons/thumb/7/79/Tesla_circa_1890.jpeg/150px-Tesla_circa_1890.jpeg"},{"id":"38367","type":"featured","language_code":"sr","title":"Константин XI Палеолог Драгаш","summary":"Константин XI Палеолог (понекад погрешно означен и као Константин XII, грч. Κωνσταντίνος ΙΑ΄ Δραγάσης Παλαιολόγος; Константинопољ, 8. фебруар 1405 — Константинопољ, 29. мај 1453), познат као Константин Драгаш, био је морејски деспот (савладар 1428—1437, 1443—1449), царски регент у Цариграду (1423—1424. и 1437—1440) и последњи византијски цар од 6. јануара 1449. године до своје смрти 29. маја 1453. године. Припадао је династији Палеолога, а био је син Манојла II (1391—1425) и српске принцезе Јелене Драгаш, чије је презиме Драгаш усвојио.\nКао морејски деспот је заузео Атинско војводство, помогао брату Томи да сломи Ахајску кнежевину и подигао велики бедем на Коринту Хексамилеон, али је пред налетом Османског царства морао да се повуче са поседа ван Пелопонеза.\nКао последњи византијски цар покушао је да добије помоћ западне Европе за одбрану Цариграда, али му то није пошло за руком, тако да се са нешто мало добровољаца са Запада и својим људима супротставио Мехмеду II (1451—1481). Током скоро два месеца опсаде, успевао је да спречи Османлије да продру у Цариград, али је у рано јутро 29. маја одбрана пробијена, а он сам је погинуо у покушају да заустави продор Османлија у Цариград. Не зна се тачно где је и како погинуо, нити где је сахрањен, због чега је за њега везан већи број легенди и предсказања. Током свог живота и владавине уско је сарађивао са својим пријатељем и сарадником Георгијем Сфранцесом, коме је био кум на венчању.\n\n","url":"https://sr.wikipedia.org/wiki/%D0%9A%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD_XI_%D0%9F%D0%B0%D0%BB%D0%B5%D0%BE%D0%BB%D0%BE%D0%B3_%D0%94%D1%80%D0%B0%D0%B3%D0%B0%D1%88","thumbnail_url":"https://upload.wikimedia.org/wikipedia/commons/thumb/1/12/Constantine_XI_Palaiologos_miniature.jpg/150px-Constantine_XI_Palaiologos_miniature.jpg"},{"id":"3888228","type":"featured","language_code":"sr","title":"Формула 1 — сезона 2019","summary":"Сезона 2019 формуле 1 била је 70 сезона Свјетског шампионата формуле 1. Свјетска аутомобилска федерација (ФИА) означила ју је највећим такмичењем за возаче у отвореним возилима. Сезона је почела у марту, а завршила се у децембру. Вожена је 21 трка — познате као Велике награде. Возачи су се такмичили за титулу у конкуренцији возача, а тимови су се такмичили за титулу у конкуренцији конструктора. Велика награда Кине била је укупно 1000 трка у шампионату формуле 1.Луис Хамилтон је одбранио титулу у конкуренцији возача освојивши укупно шесту титулу, трећу заредом, са 87 бодова испред Валтерија Ботаса, док је на трећем мјесту завршио Макс Верстапен. Возачи Ферарија, Шарл Леклер и Себастијан Фетел, завршили су сезону на четвртом и петом мјесту, са преко 200 бодова. Нико више није успио да освоји 100 бодова. Возач Вилијамса — Џорџ Расел, није освојио ниједан бод, док је други возач Вилијамса — Роберт Кубица, освојио један бод на Великој награди Њемачке.\nТитулу у конкуренцији конструктора освојио је Мерцедес, шесту годину заредом, са 235 бодова испред Ферарија, а на трећем мјесту завршио је Ред бул с преко 400 бодова. Макларен је једини тим поред њих који је успио да освоји 100 или више бодова.\nШампионат је почео са осам побједа Мерцедеса који је сезону завршио са 15 побједа, од чега је Хамилтон остварио једанаест, а Ботас четири. Ред бул и Ферари остварили су по три побједе, док су поред три водећа тима, само још два тима неку трку завршили на подијуму. За Торо Росо, Данил Квјат је завршио на трећем мјесту на Великој награди Њемачке, док је Пјер Гасли завршио на другом мјесту на Великој награди Бразила. Карлос Саинс млађи је за Макларен завршио на трећем мјесту на Великој награди Бразила што му је био први подијум у каријери након 101 трке. Једини возач, поред возача водећа три тима који је успио да оствари најбржи круг на некој трци је Кевин Магнусен из Хас-а који је најбржи круг остварио на Великој награди Сингапура.","url":"https://sr.wikipedia.org/wiki/%D0%A4%D0%BE%D1%80%D0%BC%D1%83%D0%BB%D0%B0_1_%E2%80%94_%D1%81%D0%B5%D0%B7%D0%BE%D0%BD%D0%B0_2019","thumbnail_url":null},{"id":"3894014","type":"featured","language_code":"sr","title":"Герент Томас","summary":"Герент Хауел Томас (енгл. Geraint Howell Thomas; Кардиф, 25. мај 1986) велшки је професионални бициклиста, који тренутно вози за британски UCI ворлд тур тим Инеос Гренадирс, Велс и Уједињено Краљевство. Члан је реда британског краљевства (МБЕ). Освојио је једном Тур де Франс, док је по једном завршио на другом и трећем мјесту. По једном је освојио Критеријум ди Дофине, Париз—Ницу, Тур де Романди, Тур де Свис и Е3 Бинкбанк, као и првенство Уједињеног Краљевства у друмској и у вожњи на хронометар. Једном је освојио Тур оф Алпс, док је по двапут освојио Бајерн—Рундфарт и Волта ао Алгарве. Освојио је двије златне медаље на Олимпијским играма — 2008. и 2012, у дисциплини дохватна вожња екипно, док је освојио три златне и двије сребрне медаље на Свјетском првенству у дохватној вожњи екипно.\nПрофесионалну каријеру почео је 2006. године, у тиму ресајклинг, гдје је возио и друмске, као и трке на писти. На писти, специјалиста је у дисциплини екипна дохватно. Освојио је три пута Свјетско првенство на писти и двије златне медаље на Олимпијским играма, обје у дисциплини екипна дохватно, 2008 и 2012. Као јуниор, освојио је јуниорски Париз—Рубе 2004, након чега је остварио велике успјехе као професионалац. Побиједио је на друмској трци на националном првенству Велике Британије 2010, док је представљајући Велс освојио друмску трку на Играма Комонвелта 2014. Прву велику побједу остварио је 2015. године, када је освојио класик Е3 Харелбеке. Исте године, Томас се, радећи за Криса Фрума, борио за генерални пласман на Тур де Франсу, гдје је заузимао четврто мјесто до етапе 19, када је изгубио 22 минута и пао на 15 мјесто. Трансформацију у лидера на етапним тркама наставио је освајањем Париз—Нице 2016. године. Заједно са Микелом Ландом, био је лидер тима Скај на Ђиро д’Италији 2017, али је због пада на деветој етапи изгубио вријеме и касније се повукао са трке. На Тур де Франсу 2017, побиједио је на хронометру на првој етапи и тако постао први велшанин који је обукао жуту мајицу на Тур де Франсу; на деветој етапи, док је био на другом мјесту, пао је на спусту, због чега је морао да напусти Тур.Године 2018, освојио је Критеријум ди Дофине, након чега је био лидер на Тур де Франсу, заједно са Крисом Фрумом, који је покушао да освоји и Ђиро и Тур у истој години. Томас је узео жуту мајицу на етапи 11, сачувао је све до краја и освојио Тур, поставши тако први Велшанин и трећи Британац који је освојио трку; такође, постао је први британски побједник Тур де Франса који је рођен у Британији, с обзиром на то да је Бредли Вигинс рођен у Белгији, а Крис Фрум у Кенији. Године 2019, завршио је Тур де Франс на другом мјесту, иза сувозача — Егана Бернала, који је постао први колумбијски побједник Тура.\nСезона 2020. била је прекинута од марта до августа због пандемије ковида 19. Због лоше форме, Томас је изостављен из тима за Тур 2020 и био је лидер тима Инеос на Ђиро д’Италији, али је због пада изгубио доста времена на трећој етапи, након чега је напустио Ђиро. Године 2021. освојио је Тур де Романди, што му је била прва освојена трка након Тур де Франса 2018. У наставку сезоне, био је лидер Инеоса на Туру, заједно са Ричардом Карапазом и Теом Гејган Хартом, али је због падова на почетним етапама изгубио доста времена и радио је за Карапаза до краја трке. Године 2022. освојио је Тур де Свис, након чега је био лидер тима на Тур де Франсу, заједно са Данијелом Мартинезом и Адамом Јејтсом. На четири етапе завршио је на четвртом мјесту и Тур је завршио на трећем мјесту у генералном пласману, иза Јонаса Вингегора и Тадеја Погачара, што му је био трећи Тур који је завршио на подијуму.","url":"https://sr.wikipedia.org/wiki/%D0%93%D0%B5%D1%80%D0%B5%D0%BD%D1%82_%D0%A2%D0%BE%D0%BC%D0%B0%D1%81","thumbnail_url":"https://upload.wikimedia.org/wikipedia/commons/thumb/8/82/Tour_de_France_2017%2C_Stage_2_%2835637429996%29.jpg/150px-Tour_de_France_2017%2C_Stage_2_%2835637429996%29.jpg"},{"id":"39000","type":"featured","language_code":"sr","title":"F-117 најтхок","summary":"F-117 најтхок (енгл. F-117 Nighthawk; Nighthawk значи „Ноћни јастреб“) је амерички двомоторни авион, једносед, са примењеном технологијом смањене уочљивости (енгл. Stealth technology). Намењен је за борбена дејства ваздух-земља, у својству тактичког бомбардера. Једино га је оперативно користило Америчко ратно ваздухопловство, до 2008. године. Први је лет направио 1981. године, а уведен је у оперативну употребу у октобру 1983. За њега је шира јавност званично сазнала у новембру 1988. године.Локид је развио специфичну неуочљиву („стелт“) технологију, из чега је произашао пројекат оперативног авиона F-117, у условима скромне подршке рачунара, потребне за сложени прорачун површине радарског пресека. У временском периоду његовог развоја, рачунари нису били на потребном нивоу са својим могућностима, ни по хардверу ни софтверу, за примену сложених метода прорачуна у функцији оптимизације решења пројекта са „стелт“ технологијом.F-117 је посебно промовисан, као „невидљиви ловац“ (енгл. Stealth Fighter), иако је намењен за борбу ваздух-земља. Чак је и неуобичајено и претенциозно означен са „F“, почетним словом назива за америчке ловце (енгл. Fighter).Учествовао је у борбеним операцијама у Панами, Ираку и на простору бивше Југославије.\nУ току оперативне употребе, авиони F-117 су имали шест удеса и једно обарање у борби. Војска Југославије је прва и једина у свету која је званично успела да сруши авион овог типа, у току НАТО бомбардовања Савезне Републике Југославије, 27. марта 1999. године. Успела је да га обори и да сруши мит о његовој „невидљивости“, дејством 3. Ракетног дивизиона 250. ракетне бригаде југословенске ПВО, руским ракетним системом С-125 нева-М.Укупно је произведено 64 примерка овог типа авиона, од чега су 5 били прототипови у власништву Локида (за њихова интерна испитивања). Америчко Ратно ваздухопловство је повукло авионе F-117 из оперативне употребе 22. априла 2008. године, дајући искључиву предност над њима ловачким авионима 5. генерације F-22 раптор и F-35 лајтнинг II.","url":"https://sr.wikipedia.org/wiki/F-117_%D0%BD%D0%B0%D1%98%D1%82%D1%85%D0%BE%D0%BA","thumbnail_url":"https://upload.wikimedia.org/wikipedia/commons/thumb/a/a1/F-117_Nighthawk_Front.jpg/150px-F-117_Nighthawk_Front.jpg"},{"id":"39107","type":"featured","language_code":"sr","title":"Метаболизам","summary":"Метаболизам (грч. μεταβολήσμός што значи промена) је биохемијски процес у коме долази до модификације хемијских једињења у живим организмима и ћелијама. Метаболизам се дели на анаболизам односно биосинтезу (стварање) комплексних органских молекула и на катаболизам који је обрнути процес од анаболизма, а то је раздвајање комплексних органских једињења у једноставнија једињења. Свеукупни биохемијски процеси у једном организму се речју називају метаболизам. Без метаболизма живи организми не би могли да постоје.Метаболизам је сет хемијских трансформација којима се одржава живот у ћелијама. Ове реакције су катализоване ензимима. Оне омогућавају организмима да расту и да се репродукују, одрже своје структуре, и да одговарају на стимулусе из околине. Реч метаболизам се исто тако може односити на све хемијске реакције које се одвијају у живим организмима, укључујућу варење и транспорт супстанци између различитих ћелија, у ком случају се сет реакција унутар ћелија назива интермедијерни метаболизам.\nХемијске реакције метаболизма су организоване у метаболичке путеве, у којима се једна хемикалија трансформише путем серије корака у другу хемикалију, посредством секвенце ензима. Ензими су од пресудног значаја за метаболизам, зато што они омогућавају организмима одвијање жељених реакција са високом енергијом активације које се не би спонтано одвијале. То се обично остварује путем спрезања тих реакција са спонтаним реакцијама у којима се отпушта енергија. Ензими делују као катализатори који омогућавају реакцијама да брже теку. Ензими исто тако омогућавају регулацију метаболичких путева у одговору на промене у ћелијском окружењу или на сигнале из других ћелија.\nМетаболички систем датог организма одређује које супстанце ће бити хранљиве, а које ће бити отровне. На пример, неке прокариоте користе водоник сулфид као нутријент, док је тај гас отрован за животиње. Брзина метаболизма, метаболичка стопа, утиче на количину хране која је неопходна организму, а исто тако утиче и на начин на који организам долази до хране.\nУпадљива одлика метаболизма је сличност основних метаболичких путева и њихових компоненти, чак и између веома различитих врста. На пример, група карбоксилних киселина које су најбоље познате као интермедијери циклуса лимунске киселине је присутна у свим познатим организмима, од једноћелијске бактерије Escherichia coli до огромних вишећелијских организама, као што су слонови. Те упадљиве сличности метаболичких путева су вероватно последица њихове ране појаве током еволуционе историје, и задржавања услед њихове ефикасности.\n\n","url":"https://sr.wikipedia.org/wiki/%D0%9C%D0%B5%D1%82%D0%B0%D0%B1%D0%BE%D0%BB%D0%B8%D0%B7%D0%B0%D0%BC","thumbnail_url":"https://upload.wikimedia.org/wikipedia/commons/thumb/a/ab/Cytochrome_C_Oxidase_1OCC_in_Membrane_2.png/150px-Cytochrome_C_Oxidase_1OCC_in_Membrane_2.png"},{"id":"3913624","type":"featured","language_code":"sr","title":"Историја Јужноафричке Републике","summary":"Историја Јужноафричке Републике дуга је преко 100 хиљада година. Верује се да су тада први људи населили територију Јужноафричке Републике. Историјски запис ове етнички разнолике земље генерално је подељен на пет различитих периода: преколонијално доба, колонијално доба, постколонијално доба, доба апартхејда и доба после апартхејда. Већину ове историје, посебно колонијално и постколонијално доба, карактеришу сукоби култура, насилни територијални спорови између европских досељеника и староседелаца, расељавања и репресије и друге политичке и расне тензије.\nОткрића дијаманата и злата у деветнаестом веку имала су велики утицај на богатство регије, постављајући је на светску позорницу, док се економија променила од искључиво пољопривредне до индустријализоване са развијеном урбаном инфраструктуром. Открића су такође довела до нових сукоба који су кулминирали у отвореном рату између бурских становника и Британске империје, борећи се, у суштини, за контролу над новонасталом рударском индустријом у Јужној Африци.\nНакон пораза Бура у Англо-бурском рату односно Другом бурском рату (1899–1902), Јужноафричка унија је настала као самоуправни доминион Британске империје под условима Јужноафричког акта из 1909. године, који је спојио четири претходно одвојене британске колоније: Рт добре наде (Колонија Кејп), Натал, Трансвал и реку Орање. Земља је 1934. године стекла потпуни суверенитет, у оквиру Британске империје, након усвајања Закона о статусу уније. Веза са британским монархом је прекинута 31. маја 1961. године као последица референдума из 1960. године, који је легитимизовао да земља постане суверена држава под именом Република Јужна Африка или Јужноафричка Република. Усвојен је републички устав.\nОд 1948. до 1994. године, у политици Јужноафричке Републике доминирао је Африканерски национализам. Расна сегрегација и бела мањинска владавина, званично познато као апартхејд, африканерска реч која значи „одвојеност”, настала је 1948. године (под британском владавином) и постала званични закон сегрегације када је Јужна Африка постала република. То је био продужетак сегрегационистичког законодавства донетог 1960. године. Након деценија оружане борбе и међународне опозиције апартхејда, током којег је војну и политичку подршку обезбедио Совјетски Савез за нерасни Афрички национални конгрес (АНК), 27. априла 1994. године АНК је однео победу на првим демократским изборима у земљи у којој би све расе могле гласати. Од тада, Афрички национални конгрес доминирао је политиком у Јужноафричкој Републици, у несигурном савезу са Јужноафричком комунистичком партијом и Конгресом јужноафричких синдиката.","url":"https://sr.wikipedia.org/wiki/%D0%98%D1%81%D1%82%D0%BE%D1%80%D0%B8%D1%98%D0%B0_%D0%88%D1%83%D0%B6%D0%BD%D0%BE%D0%B0%D1%84%D1%80%D0%B8%D1%87%D0%BA%D0%B5_%D0%A0%D0%B5%D0%BF%D1%83%D0%B1%D0%BB%D0%B8%D0%BA%D0%B5","thumbnail_url":"https://upload.wikimedia.org/wikipedia/commons/thumb/a/af/Flag_of_South_Africa.svg/150px-Flag_of_South_Africa.svg.png"},{"id":"3924115","type":"featured","language_code":"sr","title":"Пјер Емерик Обамејанг","summary":"Пјер Емерик Емилијано Франсоа Обамејанг (франц. Pierre-Emerick Emiliano François Aubameyang; 18. јун 1989) габонски је фудбалер који тренутно наступа за Челси. Бивши је репрезентативац Габона и најбољи стрелац у историји те земље. Примарна позиција му је центарфор, али може да игра и као крилни нападач.\nРођен је у Лавалу, у Француској, и потиче из спортске породице — отац Пјер се такође својевремено професионално бавио фудбалом. Након запажене јуниорске каријере провео је пар сезона на позајмицама у Дижону, Лилу, Монаку и Сент Етјену пошто за њега није било места у првом тиму Милана. Најбоље се показао у Сент Етјену за који је потписао уговор 2011. године. Током прве сезоне у француском клубу развио се у опасног играча по гол противника у скоро свакој могућој ситуацији. Сезону је завршио на 4. месту најбољих стрелаца Прве лиге Француске. Наредне сезоне је био доста ефикаснији и постигао 19 голова, а уз то је освојио Лига куп. Нашао се и у тиму сезоне Прве лиге.\nОбамејанг је постао тражен играч у Европи након добрих партија у Француској тако да је 2013. године потписао уговор са Борусијом из Дортмунда за 14 милиона евра. Прву сезону у Немачкој завршио је са укупно 48 утакмица и 16 голова и освојеним Суперкупом. Наредне 2014/15. сезоне је освојио још један Суперкуп, а до краја боравка у Дортмунду је освојио и Куп Немачке, постао вицепрвак Бундеслиге и сезоне 2016/17. био најбољи стрелац првенства.\nГодине 2018. је потписао уговор са Арсеналом у вредности од 56 милиона фунти — најскупљи у историји клуба. У том тренутку је постао најскупљи габонски, а уједно и афрички фудбалер икада. Прву комплетну сезону у Арсеналу завршио је као најбољи стрелац Премијер лиге, а био је један од кључних играча у Арсеналовом успеху када су стигли до финала Лиге Европe, али и наредне сезоне када је својим погоцима у ФА купу и ФА Комјунити шилду довео Арсенал до трофеја у тим такмичењима.\nГодине 2022. је прешао у Барселону пошто је споразумно раскинут уговор са Арсеналом. После једне полусезоне у Барселони, Обамејанг се вратио се у Премијер лигу након што је потписао за Челси на крају летњег прелазног рока.\nИако је у млађим селекцијама одиграо једну утакмицу за Француску, Обамејанг је 2009. године, када је имао 19 година, дебитовао за репрезентацију Габона. Наступао је на три Афричка купа нација и Летњим олимпијским играма 2012. Након добрих партија 2015. године постао је први габонски фудбалер који је освојио награду за најбољег Афричког фудбалера године, а други који се родио у Европи, после Фредерика Канутеа. Са 30 голова Обамејанг је тренутно најбољи стрелац репрезентације Габона.","url":"https://sr.wikipedia.org/wiki/%D0%9F%D1%98%D0%B5%D1%80_%D0%95%D0%BC%D0%B5%D1%80%D0%B8%D0%BA_%D0%9E%D0%B1%D0%B0%D0%BC%D0%B5%D1%98%D0%B0%D0%BD%D0%B3","thumbnail_url":"https://upload.wikimedia.org/wikipedia/commons/thumb/3/37/1_Pierre-Emerick_Aubameyang_%28cropped%29.jpg/150px-1_Pierre-Emerick_Aubameyang_%28cropped%29.jpg"},{"id":"395109","type":"featured","language_code":"sr","title":"Вејн Грецки","summary":"Вејн Даглас Грецки (енгл. Wayne Douglas Gretzky; Брантфорд, 26. јануара 1961) бивши је канадски професионални хокејаш и тренер.\nГрецки, звани Велики (енгл. The Great One), важи за једног од најбољих хокејаша свих времена и најбољег хокејаша НХЛ лиге свих времена. У време одласка у пензију, 18. априла 1999. године, држао је 40 рекорда у регуларној сезони, 15 у плејофу, те шест рекорда у Ол стар утакмицама. Једини је који је успео да у једној сезони НХЛ лиге постигне преко 200 поена, што је њему пошло за руком четири пута, а петнаест пута је постигао више од 100 поена. Чак девет пута је проглашаван за најкориснијег играча лиге у десет везаних сезона (од 1979/80 до 1986/87, и 1988/89). Вејнов дрес са бројем 99 једини је дрес који су из употребе повукли сви НХЛ клубови.\nРођен и одрастао у Брантфорду, Онтарио, Грецки је своје вештине усавршавао на клизалишту које је његов отац направио у дворишту породичне куће, те је одувек играо на вишем нивоу него његови вршњаци. Иако крхкије грађе која је лимитирала и његову снагу и окретност, Вејнова интелигенција и читање игре били су ненадмашиви. Вешто је избегавао налете хокејаша противничке екипе, али и био у стању да предвиди где ће се пак одбити, те одабрати прави потез у право време.У НХЛ лиги је играо за клубове: Њујорк ренџерсе, Сент Луис блуз, Лос Анђелес кингсе и Едмонтон ојлерсе са којима је освојио четири Стенли купа. За канадску репрезентацију је наступио на једним олимпијским играма и једном светском првенству у хокеју, када је освојио бронзану медаљу.\n\n","url":"https://sr.wikipedia.org/wiki/%D0%92%D0%B5%D1%98%D0%BD_%D0%93%D1%80%D0%B5%D1%86%D0%BA%D0%B8","thumbnail_url":"https://upload.wikimedia.org/wikipedia/commons/thumb/f/f7/Gretzky_aug2001_closeup.jpg/150px-Gretzky_aug2001_closeup.jpg"},{"id":"40075","type":"featured","language_code":"sr","title":"Мрави","summary":"Мрави (лат. Formicidae) су породица инсеката која живи у великим задружним заједницама. Припадају реду опнокрилаца, дио су надпородице жалчара (Aculeatoidea) из подреда утегнутозачаних (Apocrita). Уз крилате мужјаке и женке, има много више јединки које су бескрилне, полно закржљале женке. Сви имају отровну жлијезду која углавном излучује мрављу кисјелину, коју испуштају помоћу жалца, а ако га немају, направе прво мандибулама рану, па је пошприцају том излучевином. По величини главе и према пословима, међу њима се често разликују „радници“ и „војници“.Мрави формирају колоније које су у опсјегу величина од неколико десетина предаторних јединки које живе у малим природним шупљинама, до високо организованих колонија које могу да покривају велике територије и састоје се од милиона јединки. Веће колоније се углавном састоје од стерилних, бескрилних женки које формирају групе „радника“, „војника“, или других специјализованих група. Скоро све колоније мрава такође садрже неколико плодних мужјака који се називају „трутовима“, и једну или више плодних женки које се називају „краљицама“. Колоније су описиване као суперорганизми, зато што се чини да мрави дјелују као уједињени ентитет, колективно радећи на одржавању колоније.Мрави су колонизовали скоро сваку област Земље. Једина мјеста која нису природна станишта мрава су Антарктик и неколико удаљених или негостољубивих острва. Мрави напредују у већини екосистема и вјероватно формирају 15–25% укупне копнене животињске биомасе. Њихово успјешно обитавање у тако великом броју окружења приписује се њиховој друштвеној организацији и њиховој способности прилагођавања навика, коришћења ресурса и одбрамбеним способностима. Њихова дуга коеволуција са другим врстама је довела до мимикрије, коменсализма, паразитизма, и мутуалистичких односа.Мравља друштва се карактеришу подјелом рада, комуникацијом између јединки и способношћу рјешавања комплексних проблема. Ове паралеле са људским друштвима су дуго биле инспирација и предмет изучавања. Многе људске културе користе мраве у прехрани, лековима и ритуалима. Неке врсте су цијењене због њихове улоге у биолошкој контроли штеточина. Њихова способност да искористе ресурсе може да доведе мраве у сукоб с људима, тако да они могу да нанесу штету усјевима и да угрозе грађевине. Неке врсте, као што су црвени увезени ватрени мрави (Solenopsis invicta), сматрају се инвазивним врстама, која успоставља себе у областима гдје су случајно доспјели.Процијењено је да је укупни број мрава на свијету у било ком тренутку између једног и десет квадрилиона. По тој процјени, постоји око милион мрава на сваког човјека на Земљи.","url":"https://sr.wikipedia.org/wiki/%D0%9C%D1%80%D0%B0%D0%B2%D0%B8","thumbnail_url":"https://upload.wikimedia.org/wikipedia/commons/thumb/9/94/Fire_ants_01.jpg/150px-Fire_ants_01.jpg"},{"id":"4023450","type":"featured","language_code":"sr","title":"Мишел Вилијамс","summary":"Мишел Вилијамс може да се односи на:\n\nМишел Вилијамс (глумица), америчка филмска и телевизијска глумица\nМишел Вилијамс (певачица), америчка певачица, текстописац и глумица, бивша чланица групе Дестинис чајлд","url":"https://sr.wikipedia.org/wiki/%D0%9C%D0%B8%D1%88%D0%B5%D0%BB_%D0%92%D0%B8%D0%BB%D0%B8%D1%98%D0%B0%D0%BC%D1%81","thumbnail_url":null},{"id":"4030902","type":"featured","language_code":"sr","title":"Јон Радулеску","summary":"Јон Хелиаде Радулеску (рум. Ion Heliade Rădulescu; Трговиште, 6. јануар 1802 — Букурешт, 27. април 1872), такође познат и као Елиаде и Елиаде Радулеску (рум. Eliade Rădulescu), био је румунски академик, романтичарски и класичан песник, есејиста, мемоариста, писац кратких прича, уредник новина и политичар. Био је плодан преводилац стране књижевности на румунски језик, а аутор је и књига о лингвистици и историји. Већи део свог живота, Хелиаде Радулеску је био професор на Колеџу Свети Сава у Букурешту, чије је поновно отварање лично потпомогао. Радулеску је био један од оснивача и први председник Румунске академије.\nХелиаде Радулеску се сматра једним од најистакнутијих поборника румунске културе током прве половине 19. века, а први пут је дошао до изражаја након сарадње са Ђорђем Лазаром и након подршке Лазаровим напорима да прекине образовање на грчком језику. Током наредних деценија, имао је главну улогу у обликовању модерног румунског језика, али је изазвао контроверзу када се залагао за масовно увођење италијанских неологизама у румунску лексику. Као романтичарски националистички земљопоседник који је био на страни умерених либерала, Хелиаде је био међу вођама Влашке револуције 1848. године, након чега је био присиљен да наредних неколико година проведе у егзилу. Усвајајући оригинални облик конзерватизма, који је наглашавао улогу аристократа у румунској историји, био је награђен за подршку Османском царству и за сукоб са радикалним крилом револуционара из 1848. године.","url":"https://sr.wikipedia.org/wiki/%D0%88%D0%BE%D0%BD_%D0%A0%D0%B0%D0%B4%D1%83%D0%BB%D0%B5%D1%81%D0%BA%D1%83","thumbnail_url":"https://upload.wikimedia.org/wikipedia/commons/thumb/b/b3/Ion_Heliade_Radulescu_Popp.jpg/150px-Ion_Heliade_Radulescu_Popp.jpg"},{"id":"4036910","type":"featured","language_code":"sr","title":"Религија у Русији","summary":"Религија у Русији је разноврсна са хришћанством, посебно православљем, које је најшире исповедана вера, али са значајним мањинама ирелигиозних људи, муслимана и пагана. Закон о религији из 1997. године признаје право на слободу савести и вероисповести свим грађанима, духовни допринос православног хришћанства историји Русије и поштовање „хришћанства, ислама, будизма, јудаизма и других религија и вера које чине нераздвојни део историјског наслеђа руских народа”, укључујући етничке религије или паганизам, или сачуване или оживљене. Према закону, свака верска организација може бити призната као „традиционална” ако је већ постојала пре 1982. године, а свака новооснована верска група мора предати своје акредитиве и поновно се годишње регистровати петнаест година, а у међувремену до евентуалног признања, остаје без права.Од распада Совјетског Савеза 1991. године, дошло је до оживљавања и ширења сибирског шаманизма (који се у неким случајевима веома јако мешао са православним елементима), и појаве хиндуизма и нових религиозних покрета широм Русије. Дошло је до „експоненцијалног повећања нових религијских група и алтернативних духовних ствари”, источних религија и неопаганизма, чак и међу самодефинисаним „хришћанима” — термин који је постао лабав дескриптор за разне еклектичке погледе и праксе. Стручњак Елиот Боренштајн је дефинисао Русију као „Јужну Калифорнију Европе” због таквог процвата нових религијских покрета, а Руску православну цркву перципирао је као конкурента у „рату за душе”. Мора се додати да је Боренштајнов коментар веома непрецизан и нетачан, јер су многе руске религије традиционалне компоненте неколико стотина година и формирале су руске културне идентитете кроз дуги временски период кроз јаке етно-културне интеракције.","url":"https://sr.wikipedia.org/wiki/%D0%A0%D0%B5%D0%BB%D0%B8%D0%B3%D0%B8%D1%98%D0%B0_%D1%83_%D0%A0%D1%83%D1%81%D0%B8%D1%98%D0%B8","thumbnail_url":"https://upload.wikimedia.org/wikipedia/commons/thumb/4/49/RedSquare_SaintBasile_%28pixinn.net%29.jpg/150px-RedSquare_SaintBasile_%28pixinn.net%29.jpg"},{"id":"4037213","type":"featured","language_code":"sr","title":"Историја Јевреја у Пољској","summary":"Историја Јевреја у Пољској сеже уназад преко 1000 година. Пољска је вековима била дом највеће и најзначајније јеврејске заједнице на свету. Пољска је била главни центар јеврејске културе, захваљујући дугом периоду законске верске толеранције и друштвене аутономије. Ово се завршило поделама Пољске које су почеле 1772. године након чега је дошло до дискриминације и прогона Јевреја на територијама које су припале Руском царству. Током Другог светског рата дошло је до готово потпуне геноцидне деструкције пољске јеврејске заједнице од стране нацистичке Немачке и њених сарадника, током немачке окупације Пољске у периоду 1939—1945, и холокауста који је уследио. Од пада комунизма у Пољској дошло је до јеврејског препорода, због кога се одржава годишњи Јеврејски фестивал културе; такође постоје нови студијски програми у пољским средњим школама и универзитетима, али и активан рад синагога — као што је синагога Нозик и Варшавски музеј историје пољских Јевреја.\nОд оснивања Краљевине Пољске 1025. године до првих година пољско-литванских заједница које су створене 1569. године, Пољска је била најтолерантнија земља у Европи. Земља је постала уточиште за прогоњене и прогнане европске јеврејске заједнице и дом највеће јеврејске заједнице на свету у то време. Према неким изворима, око три четвртине светских Јевреја живело је у Пољској средином 16. века. Слабљењем Комонвелта и све већим верским сукобима (због протестантске реформације и католичке контрареформације), традиционална толеранција Пољске почела је да се смањује од 17. века па надаље. После поделе Пољске 1795. и уништења Пољске као суверене државе, пољски Јевреји нашли су се под влашћу сила које су учествовале у подели, Руског царства које је доносило све оштрије антисемитске законе, као и Аустроугарске и Краљевине Прусије (која је касније постала део Немачког царства). Ипак, док је Пољска поново стекла независност након Првог светског рата, она је била центар европског јеврејског света са једном од највећих јеврејских заједница на свету од преко 3 милиона. Антисемитизам је био све већи проблем широм Европе у тим годинама, како од стране политичког естаблишмента тако и од опште популације.\nГодине 1939, на почетку Другог светског рата, Пољска је била подељена између нацистичке Немачке и Совјетског Савеза. Једна петина пољског становништва је страдала током Другог светског рата; 3.000.000 пољских Јевреја убијених у Холокаусту, који су чинили 90% пољских Јевреја, чинили су половину свих Пољака убијених током рата. Иако се Холокауст догодио углавном на територији Пољске под немачком окупацијом, њени грађани нису много сарађивали са нацистима. Сарадња појединих Пољака описана је као мања него у другим окупираним земљама. Статистика израелске комисије за ратне злочине показује да је мање од 0,1% Пољака сарађивало са нацистима. Ставови Пољака према немачким злочинима увелико су се разликовали, неки су ризиковали сопствени живот да би спасли Јевреје или су одбијали да их пријаве нацистима док су, с друге стране, неки били равнодушни или су их уцењивали, а било је и оних који су учествовали у погромима над Јеврејима. Гледано по националности, Пољаци представљају највећи број људи који су спашавали Јевреје током Холокауста.\nУ послератном периоду, многи од 200.000 преживелих Јевреја регистрованих у Централном комитету пољских Јевреја (од којих је 136.000 стигло из Совјетског Савеза) напустили су Пољску и отишли за државу Израел, Северну Америку или Јужну Америку. Њихов одлазак убрзан је разарањем јеврејских институција, послератним насиљем и непријатељством Комунистичке партије, сукобом религија и приватних предузетништва. Већина преосталих Јевреја напустила је Пољску крајем 1968. као резултат „анти-ционистичке” кампање. После пада комунистичког режима 1989. године, положај пољских Јевреја се нормализовао и онима који су били пољски грађани пре Другог светског рата било је дозвољено да обнове пољско држављанство. Верске институције су оживљене, углавном кроз активности јеврејских фондација из Сједињених Држава. Процењује се да савремена пољска јеврејска заједница има између 10.000 и 20.000 чланова.\n\n","url":"https://sr.wikipedia.org/wiki/%D0%98%D1%81%D1%82%D0%BE%D1%80%D0%B8%D1%98%D0%B0_%D0%88%D0%B5%D0%B2%D1%80%D0%B5%D1%98%D0%B0_%D1%83_%D0%9F%D0%BE%D1%99%D1%81%D0%BA%D0%BE%D1%98","thumbnail_url":"https://upload.wikimedia.org/wikipedia/commons/thumb/9/98/Museum_of_the_History_of_Polish_Jews%2C_exterior%2C_2013.jpg/150px-Museum_of_the_History_of_Polish_Jews%2C_exterior%2C_2013.jpg"},{"id":"4039783","type":"featured","language_code":"sr","title":"Ватроглави краљић","summary":"Ватроглави краљић (лат. Regulus ignicapilla) врло је мала птица певачица из породице краљића. Гнезди се на подручјима Европе и северозападне Африке на којима влада умерена клима, те је делимично птица селица јер се сели са птицама средишње Европе које зиму проводе јужно и западно од подручја на ком се размножавају. Ватроглави краљић на Балеарима и у северној Африци је признат као засебна подврста Regulus ignicapilla balearicus, али популација на Мадеири, која је пре била класификована као подврста, данас се сматра засебном врстом, мадеирским ватроглавим краљићем (Regulus madeirensis). Фосилски предак је идентификован на темељу само једне кости крила.\nОвај краљић има зеленкасту боју горњег дела тела са белим шарама. Има бела пера око крила, црну пругу око ока, изнад и испод које су пруге беле боје. Ћуба на глави, наранџаста код мужјака и жута код женке, показује се током парења, због чега је и добио свој енглески назив, Ватрена ћуба (енгл. firecrest). Птица површно личи на краљића (Regulus regulus), са којим дели ареал распрострањења у Европи, али ватроглави краљић има бронзана рамена и изражајне шаре по глави. Песма се састоји од високих танких нота, које су мање висине од оне његовог рођака.\nВатроглави краљић се гнезди у широколисним или четинарским шумама умерених предела и вртовима, где гради компактна гнезда од три слоја на гранама. Женка сама лежи на седам до дванаест јаја, а оба родитеља хране излегле птиће, који сазре 22—24 дана након што су се излегли. Ватроглави краљић је непрестано у покрету и често лебди док тражи инсекте којима се храни, а зими се често придружују скупинама сеница. Иако је било случајева локалног опадања његовог броја, ова врста није на попису брига организација за заштиту врста због своје велике европске популације и ширења својег опсега станишта у 20. веку. Каткад је мета птица грабљивица или паразита. Могуће је да је ова врста била изворно „краљ птица” у европском фолклору.","url":"https://sr.wikipedia.org/wiki/%D0%92%D0%B0%D1%82%D1%80%D0%BE%D0%B3%D0%BB%D0%B0%D0%B2%D0%B8_%D0%BA%D1%80%D0%B0%D1%99%D0%B8%D1%9B","thumbnail_url":"https://upload.wikimedia.org/wikipedia/commons/thumb/0/08/Regulus_ignicapilla_Arundel.jpg/150px-Regulus_ignicapilla_Arundel.jpg"},{"id":"40720","type":"featured","language_code":"sr","title":"Историја Русије","summary":"Историја Русије је период који почиње насељавањем Источних Словена од којих касније настају Руси, Белоруси и Украјинци. Првaисточнословенска држава била је Кијевска Русија, која је примила хришћанство из Византије 988. На тај начин настала је руска култура која је током наредних хиљаду година представљала мешавину византијске и старословенске културе. Кијевска Русија је као држава престала да постоји током тридесетих година 13. века, услед најезде Монгола. Током овог периода, градови као што су Новгород и Псков, очували су културно и политичко наслеђе Кијевске Русије.\nНакон 13. века, Москва је полако почела да доминира над осталим културним центрима. До 18. века Велика московска кнежевина је прерасла у велику Руску империју, која се простирала од Пољске на западу до Тихог океана, на истоку. Територијална ширења на запад су омогућила боље повезивање Русије са остатком Европе, чији утицај је довео до стварања климе у којој је тражено спровођење свеобухватних реформи. Власт је на те тежње одговорила комбинацијом репресије и неодлучних реформи. Руски кметови су од 1861. били ослобођени, али су услови под којим су ослобођени били неповољни за сељаке и само су убрзали револуцију. Од ослобођења кметова па до почетка Првог светског рата 1914. године, спровођењем Стоплинових реформи, доношењем устава 1906. и одлукама које је донела Дума, извршене су знатне промене у политици и привреди Русије, али цар и даље није био вољан да се одрекне аутократског начина владавине.Руска револуција из 1917. године, била је логична последица комбинације потпуног економског слома, антиратног расположења и неслагања са аутократским начином владавине. Власт су првобитно преузели либерали и умерени социјалисти, али је њихов неуспех у спровођењу сопствене политике довео до Октобарске револуције када су власт преузели комунисти бољшевици. Између 1922. и 1991, Русија је била део Совјетског Савеза. Напредак у стварању социјалистичког друштва током различитих периода историје Совјетског Савеза био је променљив, од мешовите привреде и разноликог друштва током двадесетих, преко строго управљане привреде и политичке репресије током Стаљиновог доба па све до „доба стагнације“ током осамдесетих. Почев од марта 1918, друштвено уређење у Совјетском Савезу било је засновано на једнопартијском комунистичком систему. До краја осамдесетих, слабљење и опадање совјетског политичког и привредног система је постало све уочљивије. Лидери Совјетског Савеза покушали су да спрече његово даље пропадање, али је то био само увод у његов коначни распад.Распадом Совјетског Савеза крајем 1991. године, Русија је постала независна држава и призната је као правни наследник Совјетског Савеза. Русија је изгубила статус велесиле и суочила се са озбиљним изазовима у настојању да успостави нови политички и привредни систем. Напуштена је идеја социјалистичке планске привреде и државног власништва а привреда почиње да се развија на принципима тржишног капитализма, што је веома често давало нежељене резултате. У Русији се и данас у готово свим сферама друштва осећа утицај како монархистичке, тако и совјетске прошлости.","url":"https://sr.wikipedia.org/wiki/%D0%98%D1%81%D1%82%D0%BE%D1%80%D0%B8%D1%98%D0%B0_%D0%A0%D1%83%D1%81%D0%B8%D1%98%D0%B5","thumbnail_url":"https://upload.wikimedia.org/wikipedia/commons/thumb/9/9d/Novgorod_Monument_LOC_cropped.jpg/150px-Novgorod_Monument_LOC_cropped.jpg"},{"id":"4182231","type":"featured","language_code":"sr","title":"Отворено првенство Француске у тенису 2020 — мушкарци појединачно","summary":"Отворено првенство Француске у тенису 2020 — мушкарци појединачно (франц. Simple messieurs des Internationaux de France 2020) био је тениски турнир за мушкарце у оквиру Отвореног првенства Француске 2020, једног од четири гренд слем турнира. Представља 124. издање турнира од оснивања, 90. у оквиру гренд слема и 50. у опен ери. Рафаел Надал је био бранилац титуле и троструки узастопни побједник.Турнир је одржан у септембру, умјесто у мају, због пандемије ковида 19. Роџер Федерер је одустао од учешћа због операције, а Милош Раонић и Ник Кириос повукли су се из страха од вируса. Фернандо Вердаско је дисквалификован јер је био позитиван на вирус и није му допуштено да понови тест. Међутим, након почетка турнира правила су промијењена и тенисерима је дозвољено да понове тест у случају позитивног резултата. Енди Мари је добио специјалну позивницу, док је Кевин Андерсон учествовао на основу заштићеног рангирања. У главном жријебу учествовало је 128 тенисера: 32 носиоца, 16 квалификаната, 8 са специјалном позивницом, тројица са заштићеним рангирањем и три срећна губитника, док су остали изборили учешће на основу АТП листе.\nТитулу је освојио Надал, који је у финалу побиједио Ђоковића 3 : 0 (6 : 0, 6 : 2, 7 : 5) и освојио 13. титулу на Ролан Гаросу, а четврту заредом. Такође, освојио је 20. гренд слем у каријери, чиме се изједначио са Федерером по броју освојених гренд слемова. Надал је четврти пут у каријери освојио Ролан Гарос без иједног изгубљеног сета, поставши први тенисер, и у мушкој и у женској конкуренцији, који је остварио 100 побједа на Ролан Гаросу. Такође је постао други тенисер у историји који је остварио 100 побједа на неком гренд слем турниру, након Федерера, који је остварио 100 побједа на Вимблдону и Аустралијан опену.\nНовак Ђоковић је покушавао да постане први тенисер у опен ери који ће освојити сваки гренд слем барем два пута. Доминик Тим је покушавао да постане први тенисер у опен ери који ће своја прва два гренд слема освојити на два узастопна гренд слем турнира. Тим је такође покушавао да постане први тенисер ван велике тројке који је освојио два гренд слема заредом још од Андреа Агасија, који је освојио Ју-Ес опен 1999. и Аустралијан опен 2000.Лоренцо Ђустино је побиједио Корентина Мутеа 0 : 6, 7 : 6(9 : 7), 7 : 6(7 : 3), 2 : 6, 18 : 16, у првој рунди. Меч је други најдужи у историји Ролан Гароса, са трајањем од 6 сати и 5 минута. Меч је такође четврти најдужи у историји гренд слем турнира.Тејлор Фриц и Лоренцо Сонего одиграли су најдужи тај-брејк у историји Ролан Гароса. Сонего је освојио трећи сет са 19 : 17 у тај-брејку и побиједио Фрица у трећој рунди 3 : 0 (7 : 6(7 : 5), 6 : 3, 7 : 6(19 : 17)).Иго Гастон је постао најниже рангирани тенисер који се пласирао у четврто коло након Арноа ди Пасквалеа 2002.Јаник Синер је постао први тенисер који се пласирао у четвртфинале Ролан Гароса на свом првом учешћу, након Надала 2005, а такође је постао најмлађи тенисер у четвртфиналу након Ђоковића 2006.Стефанос Циципас је пласманом у полуфинале, гдје је изгубио од Ђоковића 3 : 2, постао први грчки тенисер који се пласирао у полуфинале Ролан Гароса.","url":"https://sr.wikipedia.org/wiki/%D0%9E%D1%82%D0%B2%D0%BE%D1%80%D0%B5%D0%BD%D0%BE_%D0%BF%D1%80%D0%B2%D0%B5%D0%BD%D1%81%D1%82%D0%B2%D0%BE_%D0%A4%D1%80%D0%B0%D0%BD%D1%86%D1%83%D1%81%D0%BA%D0%B5_%D1%83_%D1%82%D0%B5%D0%BD%D0%B8%D1%81%D1%83_2020_%E2%80%94_%D0%BC%D1%83%D1%88%D0%BA%D0%B0%D1%80%D1%86%D0%B8_%D0%BF%D0%BE%D1%98%D0%B5%D0%B4%D0%B8%D0%BD%D0%B0%D1%87%D0%BD%D0%BE","thumbnail_url":null},{"id":"4229661","type":"featured","language_code":"sr","title":"Општи избори у Србији 2022.","summary":"Општи избори у Србији одржани су 3. априла 2022. на којима су изабрани председник Србије и посланици Народне скупштине. Првобитно је требало да се парламентарни избори одрже 2024. године, али је у октобру 2020. председник Александар Вучић најавио да ће ванредни парламентарни избори бити одржани у априлу 2022. или пре тога. Поред општих, истог дана су одржани и локални избори у 12 општина и два града, укључујући Београд.\nСрпска напредна странка (СНС) дошла је на власт 2012. након што је формирала владу са Социјалистичком партијом Србије (СПС). Успела је да освоји апсолутну већину посланичких мандата после парламентарних избора 2020. године, које је бојкотовала већина странака које су изјавиле да услови нису слободни и фер. Вучић, који је изабран за председника 2017. године, суочио се са масовним протестима током свог првог мандата, највише током 2018—2020. и јула 2020. године. Вучић је надгледао и међустраначке дијалоге о изборним условима који су вођени 2021, док је договор о условима између владајућих и опозиционих странака постигнут у октобру 2021. године. Током 2021. и почетком 2022. одржани су и еколошки протести, а врхунац је био у новембру и децембру 2021. године. Влада је такође одржала референдум о спровођењу промена Устава у јануару 2022. који је одобрило 60% бирача, иако је пријављено да је излазност била само 30%.\nПериод кампање је наишао на поларизацију. Поједине организације су приметиле да је владајућа странка доминирала у медијима, иако су информативне телевизијске станице такође организовале дебате и представљање политичких програма током тог периода. Своје присуство ојачале су и опозиционе странке, попут коалиције Уједињени за победу Србије која је у анкетама добила највећу подршку међу опозиционим странкама. Републичка изборна комисија (РИК) потврдила је да ће на општим изборима учествовати 19 изборних листа и осам председничких кандидата.\nВучић је у првом кругу председничких избора успео да освоји око 58% гласова, док се на друго место пласирао опозициони кандидат, Здравко Понош. Коалиција око СНС-а изгубила је већину у Народној скупштини после парламентарних избора, док би у Скупштину требало ући 12 изборних листа. Више невладиних организација констатовало је појаву изборних нерегуларности током изборног дана. Посматрачка мисија ПССЕ оценила је да су основне слободе у великој мери испоштоване, а бирачима представљене различите политичке опције, али је низ недостатака резултирао неуједначеним условима, фаворизујући актуелну власт.\n\n","url":"https://sr.wikipedia.org/wiki/%D0%9E%D0%BF%D1%88%D1%82%D0%B8_%D0%B8%D0%B7%D0%B1%D0%BE%D1%80%D0%B8_%D1%83_%D0%A1%D1%80%D0%B1%D0%B8%D1%98%D0%B8_2022.","thumbnail_url":"https://upload.wikimedia.org/wikipedia/commons/thumb/8/8b/2022_Serbian_presidential_election_map_%282nd_round%29.svg/150px-2022_Serbian_presidential_election_map_%282nd_round%29.svg.png"},{"id":"42779","type":"featured","language_code":"sr","title":"Бадњак","summary":"Бадњак, у неким крајевима зван и весељак, грана је дрвета или младо дрво која се код православних Срба обредно налаже на ватру домаћег огњишта на Бадње вече. Дрво за бадњак, најчешће млад и прав цер, сијече се ритуално рано ујутру на Бадњи дан. Сјечење, припрема, уношење и налагање изводе се кроз сложене обреде, који у разним крајевима имају различите форме. Изгарање бадњака попраћено је молитвама да у наредној години не мањка хране, среће, љубави и новца. Према бадњаку се односе као према личности; упућују му поздраве и приносе жртве: жито, вино и мед. Бадњак гори и током Божића: први посјетилац на Божић удара по њему жарачем или граном док жели да срећа и напредак породице буду обилати као варнице које излијећу из бадњака. Будући да данашњи начин становања не дозвољава ватру на огњишту, бадњак је најчешће представљен церовом гранчицом којом се на Бадњи дан украси дом.Бадњак се свечано ложи у знак сјећања на ватру коју су по народном предању витлејемски пастири наложили у пећини у којој се родио Исус Христос, да би огријали божанско новорођенче и његову мајку. Бадњак се такође може тумачити као симбол крста на коме је Христос распет, при чему топлина ватре симболизује спасење за људски род које је, по хришћанском вјеровању, омогућено Христовим распећем. Историчари религије, филолози и етнолози сматрају да су Срби наслиједили овај обичај из своје претхришћанске религије. Они тумаче бадњак као утјеловљење духа растиња и као божанство које умире спаљивањем па ускрсава, којем су се приносиле жртве и упућивале молитве ради плодности поља, здравља и среће породице. Његова ватра симболизовала је свјетлост Сунца, обезбјеђујући сунчеву животворну снагу у наредној години. Неки од јужнословенских народа имају сличне обичаје, а традиција да породица на Бадњи дан свечано наложи дрво на огњишту забиљежена је и међу другим европским народима.\nСрпска традиција налагања бадњака, изворно везана за домаће огњиште, прелази за вријеме Краљевине Србије и у јавни простор. Међу њеним војницима развио се обичај да ложе бадњаке у касарнама. За вријеме Краљевине Југославије, војна церемонија са бадњаком даље је разрађена и стандардизована у правилима службе, али је њеном извођењу дошао крај избијањем Другог свјетског рата. Од посљедње деценије 20. вијека, Српска православна црква и локалне заједнице организују јавне прославе Божића у којима бадњак има битну улогу. Парохијани га на Бадњи дан свечано посијеку и одвезу до цркве, у чијој порти се обави налагање бадњака уз благосиљање свештеника. Свечаност се завршава дружењем парохијана окупљених око ватре.","url":"https://sr.wikipedia.org/wiki/%D0%91%D0%B0%D0%B4%D1%9A%D0%B0%D0%BA","thumbnail_url":"https://upload.wikimedia.org/wikipedia/commons/thumb/6/6e/%D0%91%D0%B0%D0%B4%D1%9A%D0%B0%D0%BA_%D1%83_%D1%86%D1%80%D0%BA%D0%B2%D0%B8_%D0%A1%D0%B2%D0%B5%D1%82%D0%BE%D0%B3_%D0%9C%D0%B0%D1%80%D0%BA%D0%B0_%D1%83_%D0%91%D0%B8%D0%BE%D0%B3%D1%80%D0%B0%D0%B4%D1%83.jpg/150px-%D0%91%D0%B0%D0%B4%D1%9A%D0%B0%D0%BA_%D1%83_%D1%86%D1%80%D0%BA%D0%B2%D0%B8_%D0%A1%D0%B2%D0%B5%D1%82%D0%BE%D0%B3_%D0%9C%D0%B0%D1%80%D0%BA%D0%B0_%D1%83_%D0%91%D0%B8%D0%BE%D0%B3%D1%80%D0%B0%D0%B4%D1%83.jpg"},{"id":"4335247","type":"featured","language_code":"sr","title":"Првенство римског папе","summary":"Првенство римског папе (лат. primatus Papae), такође и примат римског папе, хришћанска је доктрина која се тиче значаја и ауторитета епископа Рима у поређењу са другим епископима хришћанске цркве. Уз питање Филиокве, разлике у тумачењу ове доктрине главни су извор контроверзи између Католичке и Православне цркве. Католицизам тврди да епископ Рима има пуну и непосредну јурисдиктивну власт да управља и руководи цјелокупном Црквом. У Католичкој цркви поглаварство римског епископа изражена је у тзв. „Петровој служби” и поткријепљена је библијским, канонским и богословским аргументима. Католички богослови легитимност првенства „насљедника Петра” на основу јеванђелског текста о ријечима Исуса Христа упућених апостолу Петру (Мт. 16:18-19; Јн. 21:17).\nСавремена католичка еклисиологија, заснована на текстовима Новог завјета и ранохришћанског Предања, насљеднике апостола Петра на римском пријестолу назива „намјесницима Христовим”. Римска црква се од раних времена почиње везати са апостолом Петром (од 3. вијека) и развија учење о његовом посебном статусу међу апостолима, а самим тим и о посебном статусу римског епископа. Прва три вијека црква је рјешавала нова питања преко мјесних сабора, не тражећи директиве из Рима. Ниједан од римских епископа није лично предсједавао васељенским сабором. Умјесто њих, били су присутни његови представници (легати), који су заузимали прво мјесто „по части”, пошто је Рим био пријестоница царства. Први ватикански сабор је традиционалном учењу о првенству папе додао догму о вјероучитељској непогрешивости римског понтифика. Историјски догађаји (монофизитски раскол, арапска освајања) и неке одлуке Ефеског и Халкидонског сабора довели су до уздизања Константинопоља у раван са Римом. Догматски развој папског примата био је посљедица дјеловања Латеранских сабора Католичке цркве од 12. до 13. вијека (1123, 1139, 1179. и 1215.).\nДруги ватикански сабор, развијајући католичку богословију, потврдио је тврдњу о божанском праву на првенство и на посебан вјероучитељски ауторитет папе. Католичку тврдњу о божанској условљености првенства Рима поричу све друге хришћанске конфесије. У неким источним црквама се признаје само почасно право да буде „први међу једнакима”, не придодајући му било какву власт. Друге цркве признају ауторитет који произилази из овог права на изражавање, која се оличавају и врше у једном епископу ауторитету цијеле цркве. Римокатоличка црква сматра да је примат папе „потпун, врховни и општи, који се несметано врши над цијелом Црквом”. Ова власт такође припада колегијуму епископа, који је у заједници са папом. Власт која се приписује папи у вези са његовим приматом, има нека ограничења. Савремена Католичка црква признаје да је питање примата папе на екуменском нивоу један од најтежих проблема. Она није само теоретски сложена, већ изазива и снажан емоционални одговор присталица и противника идеје првенства римског епископа, утичући на темеље конфесионалног идентитета.","url":"https://sr.wikipedia.org/wiki/%D0%9F%D1%80%D0%B2%D0%B5%D0%BD%D1%81%D1%82%D0%B2%D0%BE_%D1%80%D0%B8%D0%BC%D1%81%D0%BA%D0%BE%D0%B3_%D0%BF%D0%B0%D0%BF%D0%B5","thumbnail_url":"https://upload.wikimedia.org/wikipedia/commons/thumb/b/b4/Entrega_de_las_llaves_a_San_Pedro_%28Perugino%29.jpg/150px-Entrega_de_las_llaves_a_San_Pedro_%28Perugino%29.jpg"},{"id":"433528","type":"featured","language_code":"sr","title":"Спарта","summary":"Античка Спарта (дорски: Σπάρτα [Spárta — Спарта], атички: Σπάρτη [Spárti — Спарти], уобичајени античкогрчки назив Λακεδαιμονία [Lakedaimonía — Лакедемонија] или Λακεδαίμων [Lakedaímon — Лакедемон]), била је град-држава у античкој Грчкој, која се налазила на југоисточном делу Пелопонеза, у долини реке Еуроте. Античка Спарта је остала позната у историји по својој војној снази, грађанској дисциплини, милитаристичком друштву и великом броју робова. Поред тога, Спарта је оставила траг и у грчкој митологији у миту о Хелени Тројанској. Античка Спарта се дуго времена сматрала најснажнијом војном силом у античкој Грчкој захваљујући агоги, систему закона који је стварао од њених грађана војнике врхунског квалитета. Иако је територија античке Спарте била насељена током микенске доминације Грчком, њена историја почиње после дорске сеобе на Пелопонез током мрачног века и завршава се након римског освајања Спарте.\nАнтичка Спарта је почела да израста у снажну војну силу током 7. века п. н. е. Захваљујући свом војном престижу, Спарта је била призната као вођа комбинованих грчких снага у грчко-персијским ратовима почетком 5. века п. н. е. Између 431. и 404. п. н. е. била је главни непријатељ Атине у Пелопонеском рату који је на крају добила, иако уз велике жртве, након чега је постала водећа држава у хеленском свету.После пораза који је доживела од Тебе 371. п. н. е., Спарта је почела да пада у дубоку кризу, која је била углавном демографске и економске природе. Током друге половине 4. века п. н. е. и прве половине 3. века п. н. е. Спарта је задржала политичку независност, али је изгубила своје важно место на грчкој политичкој сцени. У дугој половини 3. века, Спарта поново, али накратко, постаје важан политички фактор у античкој Грчкој. Након тога, Спарта је стављена потпуно под контролу Рима и Ахајског савеза 195. п. н. е. када је и коначно изгубила своју политичку независност. Током римске окупације Грчке Спарта је задржала одређени степен аутономије.\nЗахваљујући систему закона који су били установљени под именом Велика ретра, Спарти је омогућено да израсте у моћну војну силу. Осим свог стриктног војног уређења, Спарта је такође позната и по специфичној друштвеној подели на хомије, перијеке и хелоте. У Спарти је такође постојао специфичан начин владавине који није могао бити потпуно дефинисан, већ је био мешавина више познатих облика владавине. Још једна специфичност Спарте огледа се и у томе што су у њој жене уживале много већа права него у остатку хеленског света и држале су прилично високе положаје у спартанском друштву. Спарта је због своје искључиво војне природе била затворена за утицаје који су долазили из других држава и од других народа, није прихватала туђе идеје и створила је своју затворену и специфичну културу која је насупрот осталим хеленским градовима била лишена великих уметничких дела. У савременом свету, Античка Спарта се сматра најкарактеристичнијим примером милитаристичке државе чији је главни циљ и смисао постајања био у стварању здравих и снажних војника. Спартански начин живота и култура и данас уживају велико поштовање, нарочито заступљено у Западном свету, које се назива лаконофилијом.","url":"https://sr.wikipedia.org/wiki/%D0%A1%D0%BF%D0%B0%D1%80%D1%82%D0%B0","thumbnail_url":"https://upload.wikimedia.org/wikipedia/commons/thumb/6/6c/Sparta_territory.jpg/150px-Sparta_territory.jpg"},{"id":"4344789","type":"featured","language_code":"sr","title":"Теорије завјере о атентату на Џона Кенедија","summary":"Теорије завјере о атентату на Џона Кенедија настале су недуго након атентата на Џона Кенедија 22. новембра 1963. као и након убиства Лија Харвија Освалда, кога је убио власник ноћног клуба — Џек Руби. У њима се наводе умијешаност ЦИА, мафије, потпредсједника САД — Линдона Џонсона, премијера Кубе — Фидела Кастра, КГБ-а или неке комбинације ових појединаца и ентитета. Оригинална истрага ФБИ и извјештај Воренове комисије, као и наводно „бенигно заташкавање ЦИА“, довели су до тврдње да је савезна влада намјерно прикрила кључне информације након атентата. Бивши окружни тужилац Лос Анђелеса — Винсент Буглиози, процијенио је да су укупно 42 групе, 82 убице и 214 људи оптужени у неком тренутку у различитим сценаријима завјере.\nГодине 1964. Воренова комисија је закључила да је Освалд дјеловао сам у убиству Кенедија. Године 1979. Одабрана комисија за убиства Представничког дома Сједињених Држава (HSCA), закључила је да је Кенеди вјероватно убијен у завјери и да Освалд није дјеловао сам. HSCA је закључила да је други наоружани нападач такође пуцао на Кенедија, на основу акустичних доказа који су касније дискредитовани. Српски књижевник и преводилац Јосипа Броза Тита — Иван Ивањи, изјавио је да су југословенски безбједњаци реконструисали догађај годину дана након атентата, када се Тито спремао за посјету Источном Берлину. Они су возили кола са лутком, а најбољи снајперисти су пуцали са исте висине са које је објављено да је убица пуцао и нису могли да погоде, због чега су закључили да је било немогуће да га погоди са три метка са те висине.","url":"https://sr.wikipedia.org/wiki/%D0%A2%D0%B5%D0%BE%D1%80%D0%B8%D1%98%D0%B5_%D0%B7%D0%B0%D0%B2%D1%98%D0%B5%D1%80%D0%B5_%D0%BE_%D0%B0%D1%82%D0%B5%D0%BD%D1%82%D0%B0%D1%82%D1%83_%D0%BD%D0%B0_%D0%8F%D0%BE%D0%BD%D0%B0_%D0%9A%D0%B5%D0%BD%D0%B5%D0%B4%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/b/b4/John_F._Kennedy_motorcade%2C_Dallas_crop.png/150px-John_F._Kennedy_motorcade%2C_Dallas_crop.png"},{"id":"4347028","type":"featured","language_code":"sr","title":"Теорије завјере о држављанству Барака Обаме","summary":"Теорије завјере о држављанству Барака Обаме, појавиле су се током кампање Барака Обаме за изборе за предсједника 2008. трајале су током његовог мандата, а и након њега. У вијестима се обимно извјештавало о његовим вјерским склоностима, мјесту рођења и појединцима који доводе у питање његово вјерско увјерење и држављанство, који су на крају постали познати као „покрет рођених“, под којим је именом заступљен у медијима. Покрет је тврдио да Обама не испуњава услове да буде предсједник Сједињених Држава јер није рођени држављанин САД како то захтијева члан 2 Устава. Теорије завјере су углавном развијали конзервативци и републиканци, као и расисти.\nУ теоријама, тврдило се да је Обамин објављени родни лист фалсификат и да његово стварно мјесто рођења нису Хаваји већ Кенија. Друге теорије су тврдиле да је Обама постао држављанин Индонезије у дјетињству, чиме је изгубио америчко држављанство. Неки су тврдили да он није рођени амерички држављанин јер је рођен као двојни држављанин (британски и амерички). Бројни политички коментатори окарактерисали су ове различите тврдње као расистичку реакцију на Обамин статус као првог афроамеричког предсједника Сједињених Држава.\nТе тврдње су промовисали маргинални теоретичари, који су названи „рођени“, укључујући бизнисмена, телевизијску личност и каснијег Обаминог насљедника на мјесту предсједника — Доналда Трампа. Неки теоретичари су тражили судске пресуде како би Обаму прогласили неподобним да преузме дужност или да би одобрили приступ разним документима за које су тврдили да подржавају такву неподобност; ниједан од тих покушаја није успио. Неки политички противници, посебно у Републиканској странци, изражавали су скептицизам у вези са Обаминим држављанством или нису били вољни да га признају; неки су предложили закон који би од предсједничких кандидата захтијевао да доставе доказ о подобности.\nТеорије су опстајале упркос томе што је Обама у предизборној кампањи 2008. издао његов званичан кратки образац хавајског извода из матичне књиге рођених, што је потврдило Министарство здравља Хаваја на основу оригиналних докумената, овјерене копије Обамине оригиналне Потврде извода из матичне књиге рођених која је објављена у априлу 2011. и истовремене објаве о рођењу објављене у новинама на Хавајима. Према анкетама које су спроведене 2010. (прије објављивања извода у априлу 2011.) око 25% одраслих Американаца рекло је да сумња да је Обама рођен у САД, а према истраживању Галупа у мају 2011. тај проценат је пао на 13% одраслих Американаца, од чега су 23% били републиканци. Пад је приписан Обамином издавању дугачког формулара у априлу 2011. године.","url":"https://sr.wikipedia.org/wiki/%D0%A2%D0%B5%D0%BE%D1%80%D0%B8%D1%98%D0%B5_%D0%B7%D0%B0%D0%B2%D1%98%D0%B5%D1%80%D0%B5_%D0%BE_%D0%B4%D1%80%D0%B6%D0%B0%D0%B2%D1%99%D0%B0%D0%BD%D1%81%D1%82%D0%B2%D1%83_%D0%91%D0%B0%D1%80%D0%B0%D0%BA%D0%B0_%D0%9E%D0%B1%D0%B0%D0%BC%D0%B5","thumbnail_url":"https://upload.wikimedia.org/wikipedia/commons/thumb/e/e3/Billboard_Challenging_the_validity_of_Barack_Obama%27s_Birth_Certificate.JPG/150px-Billboard_Challenging_the_validity_of_Barack_Obama%27s_Birth_Certificate.JPG"},{"id":"4352348","type":"featured","language_code":"sr","title":"Константин Балмонт","summary":"Константин Димитријевич Балмонт (рус. Константи́н Дми́триевич Бальмо́нт, 15. јун (3. јун по јулијанском календару) 1867 — 23. децембар 1942) био је руски пјесник симболизма и преводилац који је постао једна од најзначајнијих личности сребрног доба руске поезије.\nУ дјетињству, образовање је стекао од мајке, која је знала неколико страних језика, а била је одушевљена књижевношћу и позориштем и извршила је снажан утицај на сина. Затим је похађао двије гимназије, из прве је избачен због политичких активности, а другу је завршио. Почео је да студира право на Царском московском универзитету 1886. године, али је избачен 1887. због учешћа у студентским немирима. Почео је да студира на Правном факултету Демидов 1889. године, али га је напустио послије годину дана.\nУ фебруару 1889. оженио се Ларисом Михаиловном Гарелином, са којом је био несрећан у браку, због чега је, 13. марта 1890. године, покушао самоубиство скочивши са прозора на трећем спрату. Преживио је, али је остао хром и шака за писање му је била повријеђена до краја живота. Женио се још два пута и покушао је други пут самоубиство 1909. године, поново скочивши са прозора.\nПисао је поезију и прозу и објављивао је своја дјела широкој публици у царској Русији. Писао је дјела против цара и помагао је радикалне часописе, због чега су двије његове збирке забрањене у Русији. Учествовао је у студентским немирима 1901. када је и писао против цара, због чега му је било забрањено да живи у универзитетским градовима двије године. Године 1905. учествовао је у уличним немирима и рецитовао је на барикадама; спријатељио се са Максимом Горким и давао је допринос радикалним новинама. На крају године, емигрирао је у Француску, гдје је био политички емигрант. У Русију се вратио 1913. након помиловања, а 1920. поново је емигрирао у Француску, због проблема са здрављем жене и ћерке и никада се није вратио у Русију. У егзилу је имао мање сљедбеника. Преводио је дјела писаца на неколико других језика, укључујући дјела Едгара Алана Поа. Сматран је за иновативног пјесника и уживао је у пријатељству са многим колегама руским пјесницима емигрантима. Умро је од упале плућа у Француској 1942. године.\nЊегова најпознатија дјела су Горуће зграде и Будимо као сунце. Био је номинован за Нобелову награду за књижевност 1923. године.","url":"https://sr.wikipedia.org/wiki/%D0%9A%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD_%D0%91%D0%B0%D0%BB%D0%BC%D0%BE%D0%BD%D1%82","thumbnail_url":"https://upload.wikimedia.org/wikipedia/commons/thumb/8/88/Konstantin_Balmont_by_Valentin_Serov_1905.jpg/150px-Konstantin_Balmont_by_Valentin_Serov_1905.jpg"},{"id":"43562","type":"featured","language_code":"sr","title":"Геноцид над Јерменима","summary":"Геноцид над Јерменима (јерм. Հայոց ցեղասպանություն, тур. Ermeni soykırımı), у јерменској историографији познат и као Велики злочин (јерм. Մեծ Եղեռն), представља систематско и континуирано етничко чишћење, протеривање и масовна убиства извршена над припадницима јерменског народа на подручју Османског царства током Првог светског рата, извршена по налогу тадашњих османских власти. Иако су османске власти спроводиле континуирану политику прогона и депортација јерменског становништва, нарочито на подручју Мале Азије, од 1894. па све до 1923, највећи обим протеривања и убистава десио се током 1915. године. Према разним проценама, у овом злочину је убијено између 800.000 и 1.500.000 припадника јерменског народа са подручја Османске империје, а паралелно са прогонима Јермена османске власти вршиле су и прогоне над другим хришћанским народима, попут Асираца и понтских Грка. Потомци протераних Јермена из Османског царства данас представљају основу савремене јерменске дијаспоре разасуте широм света.\nБрутални прогони Јермена и других хришћанских народа на подручју Османског царства започели су крајем 19. века у време владавине султана Абдул Хамида II, а кулминирали су након Младотурске револуције 1908. и доласка Младотурака (тур. Jön Türkler) на власт у земљи. Као главни налогодавци и извршиоци геноцида над Јерменима током 1915. означени су истакнути припадници младотурске националистичке партије Мехмед-паша Талат, Енвер-паша Исмаил и Ахмед-паша Џемал, те вођа специјалне војничке јединице Тешкилат-и махсуса (тур. Teşkilât-ı Mahsusa) Бахаедин Шакир.\nДана 24. маја 1915. Уједињено Краљевство, Француска и Русија усвојиле су текст заједничке декларације којим су по први пут у правној пракси директно оптужили једну државу за злочин против човечности почињен према припадницима јерменске заједнице у тадашњој Турској. Међународна асоцијација за проучавање злочина геноцида означила је у јуну 1997. масовна убиства и прогоне јерменског становништва у Турској током Првог светског рата као геноцид.Амерички адвокат Рафаел Лемкин који је 1943. конструисао термин геноцид као најтежи облик масовних злочина у својим тезама наводио је злочине над Јерменима у Турској као примере организованих убистава и протеривања са циљем да се једна заједница потпуно уклони са одређеног подручја. На тај начин је Геноцид над Јерменима означен као први „модерни злочин геноцида” у 20. веку, и после Холокауста у Другом светском рату, други је по броју студијских радова злочин геноцида у историји.\nЗакључно са крајем 2019. године, укупно 31 држава света је признала масовна убиства Јермена као геноцид, укључујући између осталих Русију, Француску, Немачку, Канаду, Италију, Сједињене Државе и Ватикан, односно Савет Европе (злочин званично означен као геноцид 14. маја 2001. године). Турска Република као правни наследник Османске империје негира злочин геноцида и означава масовне злочине против Јермена у том периоду као Јерменски масакр (тур. Ermeni Kırımı) настао услед превирања током рата у тој земљи. Поред Турске, једина држава која негира геноцид над Јерменима је Азербејџан.\nЦентрални меморијални комплекс посвећен жртвама Геноцида над Јерменима Цицернакаберд (јерм. Ծիծեռնակաբերդ) подигнут је 1967. године у Јеревану, а у оквиру комплекса 1995. је отворен и Меморијални музеј и институт за проучавање Јерменског геноцида (јерм. Հայոց ցեղասպանության թանգարան-ինստիտուտ). Дан 24. април се у Јерменији, Арцаху и међу јерменском дијаспором обележава као Дан сећања на жртве геноцида над Јерменима.","url":"https://sr.wikipedia.org/wiki/%D0%93%D0%B5%D0%BD%D0%BE%D1%86%D0%B8%D0%B4_%D0%BD%D0%B0%D0%B4_%D0%88%D0%B5%D1%80%D0%BC%D0%B5%D0%BD%D0%B8%D0%BC%D0%B0","thumbnail_url":"https://upload.wikimedia.org/wikipedia/commons/thumb/f/fd/Tsitsernakaberd1.jpg/150px-Tsitsernakaberd1.jpg"},{"id":"444540","type":"featured","language_code":"sr","title":"Грб Бање Луке","summary":"Грб Бање Луке је званични симбол Града Бања Лука и постојан је у три нивоа — као Основни или Мали, Средњи и Велики грб.\nБања Лука има доста младу хералдичку историју, чији се почеци назиру у првој половини 20. вијека кад долази до првог неуспјелог покушаја успостављања градског хералдичког знамења. Град први пут добија званично знамење за вријеме Социјалистичке Југославије и оно опстаје све до 1992. године, кад Бања Лука у условима распада државе и рата у БиХ спроводи конкурс, на којем је изнађен нови грб града који је био званични симбол све до 2013. године. Тада Уставни суд Републике Српске проглашава бањолучки грб неуставним због повреде принципа конститутивности народа и равноправности грађана, а Бања Лука почиње потрагу за новим грбом. Након четири неуспјела покушаја изналажења, почетком 2017. године град је усвојио нови тростепени грб, рад архитекте Драгомира Ацовића и Љубодрага Грујића.\nУпотреба грба Бање Луке је регулисана Статутом Града и посебним градским прописима који детаљно уређују и санкционишу употребу грба у различитим приликама и мјестима.","url":"https://sr.wikipedia.org/wiki/%D0%93%D1%80%D0%B1_%D0%91%D0%B0%D1%9A%D0%B5_%D0%9B%D1%83%D0%BA%D0%B5","thumbnail_url":"https://upload.wikimedia.org/wikipedia/commons/thumb/4/47/Mali_grb_Banja_Luke.svg/150px-Mali_grb_Banja_Luke.svg.png"},{"id":"445618","type":"featured","language_code":"sr","title":"Здухаћ","summary":"Здухаћ, вједогоња, вјетровњак, облачар, градобранитељ, виловити, змајевити или аловити био је у српском народном предању човјек са специјалном способношћу да заштити своје имање, село или крај од временских непогода, као што су олуја, град и обилне кише. Његово дјеловање састојало се у сукобљавању са демонима за које се вјеровало да доносе стихију, или у употреби посебних магијских обреда. Демонским доносиоцима непогоде сматрани су ђаволи, але, аждаје, орлови, црне птице, душе утопљеника и објешењака и др. То су могли бити и сами заштитници од невремена који су имали моћ да управљају кретањем олујних и градоносних облака: одводећи их од својих њива, могли су да их наведу над туђе.\nСа доносиоцима непогоде сукобљавали су се људи са урођеном способношћу да им у сну душа напусти тијело, након чега се узносила ка облацима да у борби порази демоне и одагна невријеме. Душа би се затим враћала у тијело, а човјек би се будио знојав и уморан. Често је било вјеровање да се овакви људи рађају у кошуљици. Такви су били здухаћи или стухе У Црној Гори, источној Херцеговини, дијелу Босне и Рашкој, вједогоње у дијелу Црне Горе, те змајевити и аловити људи у источној, средишњој, јужној Србији и Банату. Најчешће су се борили заједно здухаћи једног подручја против туђих здухаћа који су наводили олујне и градоносне облаке над њихову територију. Пораз у овој борби значио је губитак пољске и сточне плодности свог краја, уз истовремено преношење те плодности на подручје побједничких здухаћа. Здухаћи су могли бити и неке домаће животиње. Вједогоње су се за вјетровитих дана тукле по планинама ишчупаним дрвећем, па они који надвладају преотму берићет поражених. Змајевити и аловити борили су се за своје село против ала, демона који су предводили облаке изнад њива да би уништили усјеве. Змајевитим људима приписиване су особине змајева, митских бића која су сматрана за неумољиве борце против ала; постојало је и вјеровање да се они рађају из везе жене и змаја.\nВјетровњаци, познати у неким дијелова западне Србије, духом су се сукобљавали са црном птицом која је доводила стихију над поља њиховог села. У неким се подручјима, пак, вјеровало да заштитници од непогоде тијелом узлијећу ка тмурном небу, без напуштања душе. То је био случај са виловитим људима у Драгачеву и неким аловитима у Банату. Након боја са демонима враћали би се кући уморни, изгребани и изубијани. Облачари из Сремa нису имали моћ летења, већ су трчећи по угроженом пољу водили борбу против аждаје, која је летећи у тмурним облацима бљувала град по усјевима. Градобранитељи из Поцерине нису се упуштали у овакве битке, него су свој крај штитили посебном магијом и обредним текстовима које су научили од неког старијег браниоца. Њихово дјеловање било је усмјерено како на разбијање градоносног облака, тако и на одвраћање утопљеника, објешењака и ђавола који су га доводили над усјеве. Тврдило се и за одређене жене да својим бајањем могу обезбиједити своје село од разорне стихије. Сви ови заштитници су иначе били обични људи који су нормално живјели и радили у својој средини као и други, док не наиђе невријеме.","url":"https://sr.wikipedia.org/wiki/%D0%97%D0%B4%D1%83%D1%85%D0%B0%D1%9B","thumbnail_url":"https://upload.wikimedia.org/wikipedia/commons/thumb/9/98/Cumulonimbus-tav.jpg/150px-Cumulonimbus-tav.jpg"},{"id":"459401","type":"featured","language_code":"sr","title":"ХК Партизан","summary":"ХК Партизан је српски хокејашки клуб из Београда. Клуб је део спортског друштва Партизан. Своје домаће утакмице игра у Леденој дворани Пионир, капацитета 2.000 места. ХК Партизан је најуспешнији српски клуб , а такође је и једини српски клуб који је био првак старе Југославије. Црно бели су 3 пута освајали регионалну лигу.\nПартизан је освојио 20 титула шампиона државе, 3 купа, два пута је био првак Слохокеј лиге и једном је освојио Балканску лигу што га чини најтрофејнијим клубом у Србији. од сезоне 2017/18 због финансијских проблема не такмиче се у сениорској конкуренцији, већ су се искључиво посветили раду са млађим селекцијама који би у будућности чинили сениорски тим.","url":"https://sr.wikipedia.org/wiki/%D0%A5%D0%9A_%D0%9F%D0%B0%D1%80%D1%82%D0%B8%D0%B7%D0%B0%D0%BD","thumbnail_url":null},{"id":"460509","type":"featured","language_code":"sr","title":"Ритска сова","summary":"Ритска сова или сова мочварица (лат. Asio flammeus) врста је птице која припада реду сова (Strigiformes) и породици правих сова (Strigidae). Спада у сове средње величине и просечна тежина женке износи 378 грама, док је мужјак у просеку тежак 315 грама. Леђно перје је крем и браон боје, док је трбух беличаст до боје рђе, са густим вертикалним пругама на грудима које постају све ређе како се иде ка боковима. Лице је велико и округло, са жутим очима и малим ушним праменовима.\nОва врста воли отворена ритска и мочварна станишта. Гнезди се и проводи дан на тлу, обично у трсци и у густој трави. Ритска сова је циркумполарна врста и живи на свим континентима осим Антарктика и Аустралије, тако да је широко распрострањена. Упркос томе, због недостатка повољних станишта (великих, неометаних травнатих површина) није толико честа, и у неким државама је, између осталих и у Србији веома ретка, те је и законом заштићена врста.Храни се махом глодарима и ситним птицама. Не лови само ноћу, него је за разлику од других сова активна и преко дана. На менију јој је најчешће налазе глодари из рода Microtus, зечеви, ровчице, кртице, хрчкови, а од птица, које ређе конзумира у односу на глодаре, обична чигра (Sterna hirundo), карипски галеб (Leucophaeus atricilla), шљукарице (Charadriiformes) и птице певачице (Passeriformes).\nОглашава се дозивањем које личи на трубљење, које траје око три секунде и може се описати као „вуу-хуу-хуу-хуу-хуу”. Углавном га испушта мужјак док лети око женке приликом удварања, а може се чути и са земље или одмаралишта. Када је реч о размножавању, формирање парова почиње средином фебруара и траје до средине јуна, након чега долази до парења и женка потом полаже јаја из којих се излежу птићи након месец дана. Младунце храни женка, док мужјак доноси храну и штити гнездо од предатора. Након месец дана, младунци стичу способност летења и полако постају независни од родитеља, излазећи из гнезда рано и асинхроно, с обзиром да се ритска сова гнезди на тлу, па је овај еволуциони развитак омогућио бољу заштиту од предатора који могу пронаћи гнездо и угрозити јаја и младунце.","url":"https://sr.wikipedia.org/wiki/%D0%A0%D0%B8%D1%82%D1%81%D0%BA%D0%B0_%D1%81%D0%BE%D0%B2%D0%B0","thumbnail_url":"https://upload.wikimedia.org/wikipedia/commons/thumb/6/61/Short_eared_owl_kuwait_by_irvin_calicut_DSCN0576.jpg/150px-Short_eared_owl_kuwait_by_irvin_calicut_DSCN0576.jpg"},{"id":"460938","type":"featured","language_code":"sr","title":"Јастребача","summary":"Јастребача (лат. Surnia ulula) врста је птице која припада реду сова (Strigiformes) и породици правих сова (Strigidae). Припада средње великим совама, тело је дужине од 36 до 41 cm, распон крила око 60 cm, а просечна тежина 300—400 g. Врло је налик малој ушари или утини (Asio otus), али су јој уши врло мале и тешко видљиве, а прошарана су само прса. Лице је изразито светло, с истакнутом тамном маском око жутих очију. Реп јој је дугачак, састоји се од 12 рестрикса прошараних са 7, 8 белих пруга.\nДанас постоје три званично признате подврсте јастребаче — номинална Surnia ulula ulula која живи на северном Палеарктику, Surnia ulula tianschanica која настањује Централну Азију и гнезди се на падинама планине Тјеншан и Surnia ulula caparoch, различита од претходне две, има тамније перје, а живи на северу Северне Америке. Станишта свих подврста чине јастребачу циркумполарном врстом — врстом која настањује северну хемисферу подједнако по целој арктичкој зони, и у Евроазији и у Северној Америци. Зими остаје у свом ареалу гнежђења или се у јатима спушта јужније, пратећи кретања глодара који чине примарни део њене исхране.\nНајчешће се храни глодарима из рода Microtus, првенствено врстама попут аљаске (Microtus miurus), чивавске (Microtus pennsylvanicus) и дугорепе волухарице (Microtus longicaudus), а на менију јој се редовно могу наћи и птице, међу којима јастребача најчешће конзумира снежнице, јаребице, дивље кокошке (Falcipennis canadensis), голубове и детлиће (Dryocopus pileatus). За разлику од већине других сова, а слично снежној сови, јастребача може да лови и дању, тако да се потрага за пленом може одвијати у било које доба дана и ноћи. На северним географским ширинама са константном дневном светлошћу током лета и константним мраком током зиме, ова сова лови нон-стоп. На избор станишта утиче количина плена који се може наћи, тако да јастребача насељава умерено густе четинарске или мешовите шуме које се граниче са мочварама или другим отвореним областима, попут оних шума чији су делови посечени или спаљени. Северно се простире докле год има дрвећа, укључујући и екотоне тајге и тундре, а јужна граница се поклапа са границом распрострањења снежне сове. У планинским областима се протеже до висина на којима расте дрвеће, до око 2.650 метара.\nВокализација ове сове је веома разноврсна и свако оглашавање има своју специфичну примену, односно зависи од ситуације у којој се јастребача налази. Најчешће је вабљење — звиждук који звучи као „улулулулулулулул“ и траје до 14 секунди, а које се може чути током спајања парова, када мужјак покушава да женки привуче пажњу или јој показује потенцијалну локацију на којој ће се гнездити и извести младе.\nСпајање парова се одвија током фебруара, када мужјаци крећу да дозивају женке и када се одвија и удварање и храњење женке. Слично као ни остале сове, ни јастребача не прави гнездо, већ искључиво налази постојеће шуљпине или стара гнезда, па тако гнездо може да представља шупљину у трулом дрвету, отворену иструлелу шупљину где се врх дрвета сломио, спаљени пањ или напуштено гнездо детлића. Женка након парења сноси око седам глатких, белих јаја на којима лежи 25—30 дана, након чега се излежу птићи који су беспомоћни и голи чучавци и који остају у гнезду 3—5 недеља. Младунци након три месеца постају самостални, напуштају своје родитеље и почињу засебан живот. Просечан животни век јастребаче и у дивљини и у заточеништву износи десет година, а тренутна бројност се процењује на 10.000—50.000 парова у Северној Америци, односно мање од 10.000 парова у Шведској и 3.600 парова у Финској.","url":"https://sr.wikipedia.org/wiki/%D0%88%D0%B0%D1%81%D1%82%D1%80%D0%B5%D0%B1%D0%B0%D1%87%D0%B0","thumbnail_url":"https://upload.wikimedia.org/wikipedia/commons/thumb/c/c9/Surnia-ulula-002.jpg/150px-Surnia-ulula-002.jpg"},{"id":"463343","type":"featured","language_code":"sr","title":"G protein spregnuti receptori","summary":"G protein spregnuti receptori (GPCR), takođe poznati kao sedam-transmembranski domen receptori, 7TM receptori, heptaheliksni receptori, serpentinski receptori, i G protein-vezani receptori (GPLR), sačinjavaju veliku proteinsku familiju transmembranskih receptora koji reaguju na molekule izvan ćelije i aktiviraju unutrašnje puteve prenosa signala. Krajnji rezultat je ćelijski odgovor. G protein spregnuti receptori su prisutni samo kod eukariota, što obuhvata kvasac, hoanoflagelate, i životinje. Ligandi koji se vezuju i aktiviraju ove receptore su: na fotosenzitivna jedinjenja, mirisi, feromoni, hormoni, i neurotransmiteri. Oni variraju po veličini od malih molekula do peptida, i do velikih proteina. G protein spregnuti receptori imaju učešća u mnogim bolestima, i stoga su biološka meta za preko 30% svih modernih lekova. Nobelova nagrada za hemiju je 2012. dodeljenja Brajanu Kobilki i Robertu Lefkovicu za njihov rad koji je bio „presudan za razumevanje načina na koji G protein spregnuti receptori funkcionišu“.Postoje dva osnovna načina prenosa signala posredstvom G protein spregnutih receptora: cAMP signalni put i fosfatidilinozitolni signalni put. Kad se ligand veže za GPCR, on izaziva konformacionu promenu receptora, što omogućava receptoru da deluje kao faktor razmene guanin nukleotida (GEF). Nakon vezivanja liganda, GPCR može da aktivira vezani G-protein putem zamene za njega vezanog GDP-a sa GTP-om. G proteinska α podjedinica, zajedno sa vezanim GTP-om, se tada može disocirati od β i γ podjedinica i formirati interakcije sa intraćelijskim signalnim proteinima, ili direktno sa ciljnim funkcionalnim proteinima, zavisno od tipa α podjedinice (Gαs, Gαi/o, Gαq/11, Gα12/13).","url":"https://sr.wikipedia.org/wiki/G_protein_spregnuti_receptori","thumbnail_url":"https://upload.wikimedia.org/wikipedia/commons/thumb/1/16/4DJH_anim.2.gif/150px-4DJH_anim.2.gif"},{"id":"464232","type":"featured","language_code":"sr","title":"F-16 фајтинг фалкон","summary":"F-16 фајтинг фалкон (енгл. F-16 Fighting Falcon) је амерички вишенаменски ловачки авион, са једним турбомлазним мотором. Развила га је корпорација Џенерал дајнамикс, за потребе америчког ратног ваздухопловства. Замишљен је као лаки, дневни ловац, а временом је трансформисан у успешни вишенаменски масовни борбени авион. У првој варијанти је био развијен на нивоу 3. генерације, а кроз каснији развој је постигнута четврта. У ствари, започет је као експериментални програм, а доживео је масовну серијску производњу, борбеног авиона мултинационалног значаја. Произведено је око 4.500 примерака, почевши од доношења одлуке 1976. године, о серијској производњи и увођењу у оперативну употребу, све до данас. Производња ће се наставити за инострано тржиште и после интереса Америчког ратног ваздухопловства, претпоставља се, све до 2017. године.Џенерал дајнамикс је продао цео програм F-16 фајтинг фалкон (цео посао), Локидовој корпорацији 1993. године, а затим је настала нова фирма, под називом Локид Мартин, после Локидовог спајања са Мартин Маријета, 1995. године.\nF-16 фајтинг фалкон је приоритетно авион за борбу у ваздушном простору, са бројним револуционарним иновацијама, у односу на своје претходнике. Новине су двострука настрешница улаза у усисник (друга је стрејк), наглашена једноделна купола поклопца кабине са значајним надвишењем изнад трупа за побољшање видљивости пилота, електричне команде лета, подношење високих оптерећења пилота у заваљеном седишту и са смањеном резервом статичке стабилности, чиме су побољшане маневарске карактеристике авиона. Топ М61 Вулкан, интегрисан је у структуру авиона, а споља је обезбеђено 11 линија за подвешавање разних борбених терета и допунских резервоара горива. F-16 Фајтинг фалкон има историјску улогу у светској ваздухопловној историји, по уведеном великом броју нових технологија и сасвим нових прилаза у концепцији и пројектовању борбених авиона. Пилоти интерно називају F-16 Фајтинг фалкон „поскок”, пошто на њега асоцира својим изгледом.\nF-16 фајтинг фалкон, поред у америчком, налази се још у ваздухопловствима 25 других држава. Без обзира што је први лет направио пре 38 година, F-16 фајтинг фалкон је још увек веома конкурентан на светском тржишту борбених авиона.","url":"https://sr.wikipedia.org/wiki/F-16_%D1%84%D0%B0%D1%98%D1%82%D0%B8%D0%BD%D0%B3_%D1%84%D0%B0%D0%BB%D0%BA%D0%BE%D0%BD","thumbnail_url":"https://upload.wikimedia.org/wikipedia/commons/thumb/1/1f/Dutch_F-16.jpg/150px-Dutch_F-16.jpg"},{"id":"465976","type":"featured","language_code":"sr","title":"Ђоко Павићевић","summary":"Ђорђије Ђоко Павићевић (До Пјешивачки, код Даниловграда, 6. мај 1872 — Никшић, 4. јун 1970) био је официр Црногорске и Југословенске војске, учесник Првог светског рата и Народноослободилачке борбе, пуковник Југословенске армије и најстарији народни херој Југославије.\nПотицао је из старе ратничке црногорске породице. Касно се описменио, па је тек 1906. уписао војну школу. Као официр и присталица Јанка Вукотића дошао је у сукоб са министром војним Митром Мартиновићем, због чега је под оптужбом да је противник краља Николе скоро годину дана провео у затвору. Након Балканских ратова налазио се на дужности командира пограничне чете у Ђаковици. У току Првог светског рата, у саставу Санџачке војске, током 1914. и 1915. учествовао је у српско—црногорској офанзиви у Босни. Након окупације Црне Горе био је интерниран у Мађарску, где је у заробљеничком логору остао до краја рата. Као присталица уједињења Црне Горе и Србије ступио је у нову Југословенску војску, али се 1923. пензионисао на лични захтев. До почетка Другог светског рата живео је у селу Мокри До, код Никшића.\nУ току Тринаестојулског устанка, заједно са четворо деце — два сина и две ћерке, у својој 69. години ступио је у борбу. Као стари ратник посебно се истакао у јесен 1941, када је након сплашњавања устанка позивао народ да се прикључи Народноослободилачком покрету (НОП). Био је заменик команданта Требјешког батаљона Никшићког одреда, са којим је учествовао у борбама током Треће непријатељске офанзиве. Јуна 1942. је постао члан Штаба Пете црногорске бригаде са којом је учествовао у походу у Босанску крајину, а потом у борбама на Неретви и Сутјесци. Од краја 1942. био је саветник команданта Треће ударне дивизије, као и већник на Првом заседању АВНОЈ-а и члан ЗАВНО Црне Горе и Боке. У чланство КП Југославије примљен је септембра 1943. године. Књижевник Владимир Назор назвао га је најстаријим партизаном Југославије.\nНакон завршетка рата демобилисан је у чину пуковника, а извесно време био је председник Среског одбора НОФ у Никшићу и члан Главног одбора НОФ Црне Горе. Биран је за народног посланика Народне скупштине Црне Горе. Старији син Војислав му је погинуо у рату, а млађи Бранко био је први председник Црногорске академије наука и уметности. Носилац је Партизанске споменице 1941, а Орденом народног хероја одликован је 27. новембра 1953. године у својој 81. години, као најстарији носилац овог одликовања.\n\n","url":"https://sr.wikipedia.org/wiki/%D0%82%D0%BE%D0%BA%D0%BE_%D0%9F%D0%B0%D0%B2%D0%B8%D1%9B%D0%B5%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/8/8c/%C4%90oko_Pavi%C4%87evi%C4%87.jpg/150px-%C4%90oko_Pavi%C4%87evi%C4%87.jpg"},{"id":"4787","type":"featured","language_code":"sr","title":"Мигел де Сервантес","summary":"Мигел де Сервантес Сааведра (шп. Miguel de Cervantes Saavedra; Алкала де Енарес, 29. септембар 1547 — Мадрид, 23. април 1616) био је шпански песник, драматург и изнад свега прозни писац. Сматра се једном од највећих фигура шпанске књижевности. Према својим делима, припада како ренесанси, тако и бароку и Златном веку шпанске књижевности и на неки начин представља синтезу ова два правца. У свету је познат као аутор првог модерног романа и најпревођеније књиге после Библије, Велеумног племића, Дон Кихота од Манче. Био је сведок врхунца моћи и почетка опадања велике шпанске империје која се у то доба простирала на три континента.","url":"https://sr.wikipedia.org/wiki/%D0%9C%D0%B8%D0%B3%D0%B5%D0%BB_%D0%B4%D0%B5_%D0%A1%D0%B5%D1%80%D0%B2%D0%B0%D0%BD%D1%82%D0%B5%D1%81","thumbnail_url":"https://upload.wikimedia.org/wikipedia/commons/thumb/0/09/Cervantes_J%C3%A1uregui.jpg/150px-Cervantes_J%C3%A1uregui.jpg"},{"id":"488871","type":"featured","language_code":"sr","title":"Шарани","summary":"Шарани могу бити:\n\nШаран, слатководна риба\nCyprinidae, породица слатководних риба\nCyprinus, род слатководних рибаили:\n\nШарани (Горњи Милановац), насеље у општини Горњи Милановац, Србија\nШарани (Требиње), насеље у општини Требиње, Република Српска, Босна и Херцеговина","url":"https://sr.wikipedia.org/wiki/%D0%A8%D0%B0%D1%80%D0%B0%D0%BD%D0%B8","thumbnail_url":null},{"id":"492668","type":"featured","language_code":"sr","title":"Национална хокејашка лига","summary":"Национална хокејашка лига (НХЛ) (енгл. National Hockey League—NHL; франц. Ligue nationale de hockey—LNH) је професионална организација у хокеју на леду коју тренутно чини 30 клубова, од којих је 7 из Канаде и 25 из САД. Седиште лиге је у Њујорку (САД). НХЛ лига се сматра најјачом професионалном хокејашком лигом на свету, и једном од највећих професионалних спортских асоцијација на територији Англоамерике. Екипа која освоји првенство традиционално добија трофеј Стенли купа који је најстарији спортски трофеј који се додељује у професионалном спорту на територији Северне Америке.Лига је основана 26. новембра 1917. године у Монтреалу као наследник Националне хокејашке асоцијације (НХА) која је основана 8 година раније. Од почетна 4 тима колико се такмичило 1917. године, лига је из године у годину напредовала и ширила се до 32 франшизе колико је данас активно у такмичењу. Током сезоне 2008/09. забележени су највећи приходи у историји лиге, од спонзора, ТВ права и продатих улазница за мечеве.Најбољи светски хокејаши играју у тимовима НХЛ лиге, а тренутно у лиги учествују играчи из преко 20 земаља широм света. Иако су канадски играчи традиционално чинили играчку основу у већини клубова, у последње три деценије нагло је порастао број америчких и европских професионалних хокејаша у лиги.","url":"https://sr.wikipedia.org/wiki/%D0%9D%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0_%D1%85%D0%BE%D0%BA%D0%B5%D1%98%D0%B0%D1%88%D0%BA%D0%B0_%D0%BB%D0%B8%D0%B3%D0%B0","thumbnail_url":null},{"id":"493797","type":"featured","language_code":"sr","title":"Сидни Крозби","summary":"Сидни Патрик Крозби (енгл. Sidney Patrick Crosby; Халифакс, 7. август 1987) канадски је хокејаш који тренутно игра у Питсбург пенгвинсима. Леворук је и игра на позицији центра.\nУ Питсбург је дошао из лиге КМЈХЛ (Велика јуниорска хокејашка лига Квебека — Quebec Major Junior Hockey League) где је наступао две године за Римуски осеаник и био један од најбољих играча. У првој сезони за Питсбург пенгвинсе постигао је 102 поена (39 голова, 59 асистенција) и био шести стрелац НХЛ-а.\nУ другој сезони освојио је свој први Харт меморијал, награду за најкориснијег играча у сезони. Са 19 година и 10 месеци Крозби је био други најмлађи добитник трофеја Харт. Вејн Грецки је 1980. био пет месеци млађи при освајању свог првог од осам узастопних трофеја Харт. Крозби је Пенгвинсе довео до првог плеј-офа после шест година. Скупио је 120 поена (36 голова, 84 асистенције) у 79 утакмица. Уз награду за најкориснијег играча освојио је и за најбољег стрелца у сезони ().Као капитен предводио је Питсбург пенгвинсе до пехара Стенли купа 2009. године. У финалу су били победили Детроит ред вингсе са 4:3 у победама. Са навршеном 21 годином Крозби је постао најмлађи капитен који је подигао победнички пехар у 116-годишњој историји лиге НХЛ. Са Питсбургом је освојио Стенли куп и 2016 и 2017. године, постајући први играч од Марија Лемјуа који је два пута узастопно проглашаван за најбољег играча плеј-офа. Проглашен је 2017. године једним од 100 најбољих играча НХЛ лиге у историји.\nНа Зимским олимпијским играма 2010. у Ванкуверу постигао је погодак у финалу против Американаца, с којим је донео злато Канади на Зимским олимпијским играма. Као капитен је предводио Канаду на Зимским Олимпијским играма 2014. у Сочију до златне медаље.","url":"https://sr.wikipedia.org/wiki/%D0%A1%D0%B8%D0%B4%D0%BD%D0%B8_%D0%9A%D1%80%D0%BE%D0%B7%D0%B1%D0%B8","thumbnail_url":"https://upload.wikimedia.org/wikipedia/commons/thumb/3/35/Sidney_Crosby_1_2017-05-25_%28Edited%29.jpg/150px-Sidney_Crosby_1_2017-05-25_%28Edited%29.jpg"},{"id":"497006","type":"featured","language_code":"sr","title":"Споменик палим Крајишницима","summary":"Споменик палим Крајишницима је споменик посвећен Народноослободилачкој борби народа Босанске крајине и дјело је хрватског и југословенског вајара Антуна Аугустинчића, а налази се у Бањој Луци у Републици Српској, једном од два ентитета Босне и Херцеговине.\nСпоменик је подигнут на Бањ брду (ранијег имена Шехитлуци) које се уздиже изнад бањалучке котлине, гдје заузима средишње мјесто и доминира околином. Ово брдо има важну симболичку вриједност за историју Народноослободилачке борбе у Босанској крајини, јер су се овдје јуна и јула 1941. године десила партијска и друга савјетовања чланова и симпатизера Комунистичке партије Југославије, а која су имала важан утицај на организовање и коначно подизање устанка у Крајини 27. јула 1941. године. Аугустинчић је прве скице за споменик почео да ради 1948. године, а свечано је отворен 1961. године. Споменик палим Крајишницима је један од симбола града Бање Луке.\nАугустинчић је споменик радио у стилу социјалистичког реализма, и он потпада у дио опуса овог вајара који настаје током и након Другог свјетског рата и који карактерише претходно наведени стил и тематика која његов дио — споменици вођама и херојима револуције, призорима битака и народног отпора те споменици њеним анонимним стубовима (морнарима, борцима, радницима). Унутрашњост споменика, чије је уређивање отпочело доста касније након отварања, осликана је према цртежима сликара Исмета Мујезиновића.\nОд свог отварања историју споменика прате бројне рестаурације настале усљед неприлагођености материјала од којег је споменик направљен бањалучкој клими, коју карактерише влага и ниске температуре зими. Споменик се данас не налази у задовољавајућем стању.\nСпоменик палим Крајишницима је непокретно културно добро Републике Српске и национални споменик Босне и Херцеговине.","url":"https://sr.wikipedia.org/wiki/%D0%A1%D0%BF%D0%BE%D0%BC%D0%B5%D0%BD%D0%B8%D0%BA_%D0%BF%D0%B0%D0%BB%D0%B8%D0%BC_%D0%9A%D1%80%D0%B0%D1%98%D0%B8%D1%88%D0%BD%D0%B8%D1%86%D0%B8%D0%BC%D0%B0","thumbnail_url":null},{"id":"509449","type":"featured","language_code":"sr","title":"Аспергеров синдром","summary":"Аспергеров синдром (енгл. AS или AD) један је од неколико поремећаја из аутистичког спектра (енгл. ASD) карактеризован потешкоћама у друштвеној интеракцији и ограниченим, стереотипним интересима и активностима. Такође се назива и Аспергеров поремећај или само Аспергер, мада, међу клиничким истраживачима нема пуно сагласности око тога да ли га треба звати синдромом или поремећајем.Аспергеров синдром разликује се од осталих поремећаја из спектра аутизма по томе што код њега, уопштено, нема застоја у језичком и когнитивном развоју. Ипак, у стандардном дијагностичком критеријуму није споменута моторичка неспретност и атипична употреба језика, што се често јавља.\nСиндром је добио име по аустријском педијатру Хансу Аспергеру, који је 1944. године описао децу која очигледно имају нормалну интелигенцију, али им недостаје вештина невербалне комуникације, физички су неспретна и не показују емпатију. Педесет година касније поремећај је ушао у међународну класификацију болести (енгл. ICD) и дијагностички и статистички приручник за менталне поремећаје (енгл. DSM), али су ипак остала нерешена питања о његовим аспектима.\nНпр., постоји сумња око тога да ли се АС разликује од високо функционалног аутизма (енгл. HFA); делимично и због те сумње, његова учесталост није чврсто установљена.Тачан узрок АС-а још увек је непознат, иако истраживања подупиру вероватност генетичке основе. Технике сликања мозга нису идентификовале јасну општу патологију. Нема посебног лечења, а о делотворности појединачних интервенција постоје само ограничени подаци. Интервенција је усмерена на побољшање симптома и функција, а третман је заснован највише на бихевиоралној терапији, фокусирајући се на недостатке у вештини комуницирања, опсесивне или понављајуће поступке и физичку неспретност. Већина појединаца временом се опорави, али се тешкоће са комуницирањем, друштвеним прилагођавањем и самосталним животом настављају и у одраслој доби. Неки истраживачи и људи са АС-ом подстакли су промену у погледу на целу ствар, према којој је оно што треба лечити заправо различитост, а не оштећеност.","url":"https://sr.wikipedia.org/wiki/%D0%90%D1%81%D0%BF%D0%B5%D1%80%D0%B3%D0%B5%D1%80%D0%BE%D0%B2_%D1%81%D0%B8%D0%BD%D0%B4%D1%80%D0%BE%D0%BC","thumbnail_url":"https://upload.wikimedia.org/wikipedia/commons/thumb/1/1e/Riboflavin_penicillinamide.jpg/150px-Riboflavin_penicillinamide.jpg"},{"id":"515484","type":"featured","language_code":"sr","title":"Макартизам","summary":"Макартизам (енгл. McCarthyism) је пракса изношења оптужби за нелојалност, субверзивност и издају без узимања у обзир постојања доказа. Израз води порекло из периода у историји Сједињених Држава који је познат као Друга црвена паника, а који је оквирно трајао од краја четрдесетих до краја педесетих година двадесетог века, и био познат по страху од комунистичког утицаја на америчке институције и шпијунаже од совјетских агената. Првобитно, израз је настао као критика антикомунистичких хајки америчког сенатора Џозефа Макартија, али је ускоро добио шире значење. Данас се израз макартизам користи и за друге типове безобзирних, непоткрепљених оптужби, као и за демагошке нападе на личност или патриотизам политичких противника.\nТоком ере макартизма, након Другог светског рата, на хиљаде Американаца су били оптужени да су комунисти или симпатизери комуниста, и били подвргнути агресивним истрагама и саслушањима пред владиним или приватничким одборима, панелима, комитетима и агенцијама. Главна мета ових сумњичења су били запослени у државном сектору, у сектору индустрије забаве, просветари и синдикални активисти. Сумње су често узимане у обзир упркос недовољним или сумњивим доказима, а ниво претње коју су представљали стварни или наводни левичарски ставови и активности је често значајно преувеличаван. Многи људи су остали без посла, уништене су им каријере, па чак су и затварани. Већина ових казни је дошло након пресуда које су касније укинуте, закона који су касније проглашени неуставним, отказа из разлога који су касније проглашени противзаконитим или подложним тужби, или ванправних процедура које су после сматране погрешним.\nМеђу најпознатијим примерима макартизма су говори, истраге и саслушања која је спроводио сенатор Макарти лично; Холивудска црна листа, повезана са саслушањима које је спроводио Комитет за неамеричке активности Представничког дома; и разне антикомунистичке активности Федералног истражног бироа (ФБИ) под вођством директора Џ. Едгара Хувера. Макартизам је био широко распрострањен друштвени и културни феномен који је утицао на све нивое друштва и узроковао озбиљне дебате и конфликте у Сједињеним Државама.","url":"https://sr.wikipedia.org/wiki/%D0%9C%D0%B0%D0%BA%D0%B0%D1%80%D1%82%D0%B8%D0%B7%D0%B0%D0%BC","thumbnail_url":"https://upload.wikimedia.org/wikipedia/commons/thumb/2/21/Is_this_tomorrow.jpg/150px-Is_this_tomorrow.jpg"},{"id":"524125","type":"featured","language_code":"sr","title":"Јурофајтер тајфун","summary":"Јурофајтер тајфун (енгл. Eurofighter Typhoon) је маневарски, вишенаменски, двомоторни ловачки авион четврте генерације. Настао је кроз сарадњу и кооперацију Уједињеног Краљевства, Немачке, Шпаније и Италије. Намењен је за војне потребе ових земаља, као и за извоз. За развој и производњу овог авиона, одговорна је група ваздухопловних фирми из кооперантских земаља, окупљених у оквиру холдинга Јурофајтер корпорације (нем. Eurofighter GmbH), основане 1986. године.\nПрви лет прототипа реализован је 27. марта 1994. године, а у оперативну употребу уведен је 4. августа 2003. Као и код свих осталих напредних европских пројеката тог времена — Рафала, JAS 39 грипена и Новог авиона — концепција Тајфуна заснива се на аеродинамичкој шеми канарда и делта крила. Тајфун је веома агилан авион, поседује напредне системе и смањену уочљивост за непријатељске сензоре, што га сврстава у светски врх ловачких авиона. Интеграција система је извршена на основу стандарда магистрале података MIL-1553, уз подршку преко 80 рачунара, што авиону даје велику оперативну ефикасност, функционалну поузданост, растерећење пилота од сувишних радњи и потенцијал за даљу надградњу.\nСеријски стандард Тајфуна заснива се на погону са два мотора Јуроџет ЕЈ200, без система за управљање вектором потиска. Систем за управљање вектором потиска већ је развијен, а следи његово испитивање и конверзија у авионе из серије 3.\nЗа сада су поруџбине извршиле четири кооперантске државе, као и ратна ваздухопловства Аустрије и Саудијске Арабије. Серијска производња Тајфуна, подељена је у три партије. Стандард дефиниције авиона је пројектно и производно разврстан по партијама и по блоковима, у оквиру процеса постепене надградње његових способности.\nТајфун је најнапреднији вишенаменски борбени авион нове генерације тренутно доступан на светском тржишту. Почетним планом од 765 и до сада уговорених 559 примерака авиона, Тајфун је највећи европски војни програм сарадње у сегменту високе технологије што значајно јача европску ваздухопловну и осталу индустрију у глобалној конкуренцији. Запошљава више од 100.000 људи у 400 компанија у водећим земљама Европе. Јурофајтер корпорација руководи програмом, у име својих акционара оснивача са прометом од 60,7 милијарди евра (2006). Са извозом 72 авиона у Саудијску Арабију, остварен је уговор вредан 4.430 милиона фунти (око 6,4 милијарде евра 2007. године).","url":"https://sr.wikipedia.org/wiki/%D0%88%D1%83%D1%80%D0%BE%D1%84%D0%B0%D1%98%D1%82%D0%B5%D1%80_%D1%82%D0%B0%D1%98%D1%84%D1%83%D0%BD","thumbnail_url":"https://upload.wikimedia.org/wikipedia/commons/thumb/8/83/Eurofighter_Typhoon_02.jpg/150px-Eurofighter_Typhoon_02.jpg"},{"id":"535766","type":"featured","language_code":"sr","title":"Стоунволска побуна","summary":"Стоунволска побуна (енгл. Stonewall riots) позната и као Стоунволска револуција, представља серију спонтаних, насилних демонстрација против полицијске рације које су започеле у раним јутарњим сатима 28. јуна 1969. године, у непосредној близини бара Стоунвол ин у њујоршкој четврти Гринич вилиџ. Овај догађај се често наводи у америчкој историји као први случај побуне припадника ЛГБТ+ заједнице против систематског прогона сексуалних мањина који је имао такође и подршку саме америчке владе. Овај догађај сматра се почетком организованог активизма и покрета за геј права у САД, као и у остатку света.\nАмерички геј мушкарци, бисексуалне особе и лезбијке су у шестој и седмој деценији 20. века живели у правном систему са законима који су хомосексуалне активности стављали ван закона. Ране хомофилне групе покушавале су да докажу да се геј особе могу асимиловати у друштво, те су настојале да своје активности изводе ненасилним средствима. Међутим, шездесете године 20. века су биле, у погледу друштвеног активизма, веома бурне, због појачане делатности многих друштвених покрета, укључујући Афроамерички покрет за грађанска права, контракултуру тог времена, и антиратне демонстрације. Ови фактори, у комбинацији са либералним окружењем Гринич вилиџа, допринели су избијању побуне.\nУ то време је веома мали број угоститељских објеката давао отворен приступ геј особама. То су најчешће били барови, али власници тих барова углавном нису били геј особе. Стоунвол ин је тада био у власништву мафије, и био је популаран у најсиромашнијем и најмаргинализованијем слоју геј заједнице, као што су: трансродне особе и краљице, феминизирани млади мушкарци, мушкарци који су се бавили проституцијом и млади бескућници. Полицијске рације у геј баровима су тада биле рутинска појава, али су полицајци те ноћи изгубили контролу над ситуацијом у Стоунвол ину, и испровоцирали су групу људи која је била спремна на побуну. Тензије између њујоршке полиције и геј становника Гринич вилиџа ескалирале су у нове протесте који су почели наредне вечери и трајали су неколико дана. За неколико недеља, становници Гринич вилиџа су се организовали у активистичке групе како би концентрисали напоре на успостављање места на којима ће геј мушкарци и лезбијке моћи отворено испољавати сексуалну оријентацију без страха од хапшења.\nПосле Стоунволске револуције, ЛГБТ+ особе у Њујорку суочиле су се са родним, класним и генерацијским препрекама у својим напорима да створе јединствену заједницу. У року од шест месеци у Њујорку су формиране две геј активистичке организације, а покренута су и три листа са циљем да промовишу права геј мушкараца и лезбијки. У року од неколико година организације за геј права основане су широм САД и света. Дана 28. јуна 1970. године одржане су прве параде поноса у Лос Анђелесу, Чикагу и Њујорку поводом годишњице немира. Слични маршеви организовани су и у другим градовима. Данас се параде поноса одржавају широм света, обично крајем јуна, у знак сећања на Стоунволску револуцију.","url":"https://sr.wikipedia.org/wiki/%D0%A1%D1%82%D0%BE%D1%83%D0%BD%D0%B2%D0%BE%D0%BB%D1%81%D0%BA%D0%B0_%D0%BF%D0%BE%D0%B1%D1%83%D0%BD%D0%B0","thumbnail_url":null},{"id":"538455","type":"featured","language_code":"sr","title":"Хокеј на леду на олимпијским играма","summary":"Хокеј на леду је на програму Олимпијских игара још од Антверпена 1920. године и тај први хокејашки олимпијски турнир одржан је у оквиру Летњих олимпијских игара. Од 1924. хокејашки турнир је део Зимских олимпијских игара. Први турнир у женској конкуренцији одржан је тек у Нагану 1998. године. Пошто су олимпијске игре замишљене као такмичење спортиста аматера, професионалним хокејашима није био дозвољен наступ на играма све до 1998. године када је ова забрана укинута.\nУ периоду између 1924. и 1988. такмичења су се одржавала по Бергеровом систему у лигашкој форми. Медаље су освајале екипе које би сакупиле највише бодова (није постојала елиминациона фаза). Олимпијска такмичења у хокеју на леду одржавају се по правилима светске хокејашке федерације и нешто су другачија од правила која се примењују у оквиру НХЛ лиге. Током такмичења играчи се обавезно тестирају на евентуална недозвољена допинг средства, а тестирања спроводи Светска антидопинг агенција (WADA). Од 1972. када су уведена ова тестирања свега 5 играча је било позитивно на недозвољене супстанце.\nТоком прве три деценије доминирала је репрезентација Канаде која је освојила шест од могућих седам златних медаља. Међу освајачима медаља у том периоду јављале су и селекције САД, Шведске и Чехословачке. Све до 1968. резултат на олимпијском турниру се уједно рачунао и као такмичење за титулу светског првака. Године 1956. у такмичење се укључује селекција СССР која преузима примат и доминира такмичењима у наредне три деценије, освојивши седам од девет могућих златних медаља. Преостала два злата у том периоду припала су САД 1960. и 1980. године. Некада најуспешнија хокејашка нација, Канада своје ново олимпијско злато чекала је пуних 50 година, све до 2002. године. Златне медаље освајали су још Британци 1936, Швеђани 1994. и 2006, Чеси 1998. и чланови Уједињеног тима који су чинили играчи из бившег Совјетског Савеза 1992. Место на подијуму су заузимали и Швајцарци, Финци, Руси и Немци.\nМеђународни олимпијски комитет је дозволио свим спортистима учешће на Играма али након Игара 1988. године. Управа НХЛ лиге се у почетку није слагала са том одлуком јер су се Игре обично одржавало паралелно са сезоном у НХЛ лиги, а хокејаши који су играли у овој лиги добили су право наступа тек 1998. године. Ипак све до 2006. НХЛ играчима је било дозвољено да играју само утакмице нокаут фазе, али никако и групни део такмичења.\nМОК је у јуну 1992. донео одлуку да у програм Игара уврсти и женски хокејашки турнир, а први је одржан на Зимској олимпијади 1998. у Нагану. Организатори игара су у почетку одбијали да уврсте женски турнир у програм правдајући то додатним трошковима организације. Женским олимпијским турниром доминирају САД (злато 1998 и 2018) и Канада (2002, 2006, 2010 и 2014).","url":"https://sr.wikipedia.org/wiki/%D0%A5%D0%BE%D0%BA%D0%B5%D1%98_%D0%BD%D0%B0_%D0%BB%D0%B5%D0%B4%D1%83_%D0%BD%D0%B0_%D0%BE%D0%BB%D0%B8%D0%BC%D0%BF%D0%B8%D1%98%D1%81%D0%BA%D0%B8%D0%BC_%D0%B8%D0%B3%D1%80%D0%B0%D0%BC%D0%B0","thumbnail_url":"https://upload.wikimedia.org/wikipedia/commons/thumb/c/c3/Winnipegfalcons.jpg/150px-Winnipegfalcons.jpg"},{"id":"546404","type":"featured","language_code":"sr","title":"Ангина пекторис","summary":"Ангина пекторис или стенокардија, стезање у грудима  (од грч. άγχειεν — „стезати“, „сузити“ + лат. pectus — „прса“; или од грч. στενός — „узак“ + καρδία — „срце“), скуп је симптома, међу којима је водећи бол, карактерисан: специфичном локализацијом, зрачењем, дужином трајања и провокативним факторима. Бол је најчешће локализован у прекордијуму иза грудне кости, и настаје као последица нарушене равнотеже између доступности и потребе срчаног мишића (миокарда) за кисеоником, услед немогућности коронарне (артеријске) циркулације срца да задовољи сопствене потребе.Механизам настанка бола у стенокардији или ангини пекторис није тачно познат, али се поуздано зна да се јавља када је срчани мишић изложен исхемији изазваној многобројним стањима (узроцима), у којима расту потребе срчаног мишића за кисеоником.\nБол у грудима описује се као осећај притиска и стезања или као осећај гушења, најчешће иза грудне кости, а који се јавља у току и/или након физичког напора, емотивног стреса, након обилног оброка, за време излагања хладноћи итд. Бол може да зрачи у пределу левог рамена или дуж унутрашње стране леве руке, низ леђа између лопатица (чешће код жена), у грлу, доњој вилици или зубима. Понекад се шири и низ десну руку. Многи пацијенти ангинозни бол више описују као осећај нелагодности, него као бол. Он често има карактер наизменичног појачавања и смањивања и обично траје 10 до 15 минута. Истраживања су показала да интензитет бола у грудима није увек у корелацији са патоанатомски супстратом, патофизиолошким током догађаја и најтежим срчаним компликацијама. Уз бол у ангинозном нападу се могу јавити и неуровегетативни симптоми; тахикардија (убрзан рад срца), повишен крвни притисак, мучнина итд. Зато је веома је значајно диференцијално дијагностички тачно одредити узрок бола у грудима, тј. разлучити бол узрокован исхемијом срчаног мишића од неисхемијског бола у грудима, који веома често, такође може захтевати хитно лечење.Особа који има ангину пекторис може водити нормалан живот, а да би то и остварила она мора бити упозната са својим стварним здравственим стањем и могућим ризицима, и да редовно узима прописану терапију, редовно посећује лекара и истрајно до краја живота спроводи правилан и здрав начин живота.","url":"https://sr.wikipedia.org/wiki/%D0%90%D0%BD%D0%B3%D0%B8%D0%BD%D0%B0_%D0%BF%D0%B5%D0%BA%D1%82%D0%BE%D1%80%D0%B8%D1%81","thumbnail_url":"https://upload.wikimedia.org/wikipedia/commons/thumb/f/f4/A_man_having_a_Heart_Attack.png/150px-A_man_having_a_Heart_Attack.png"},{"id":"546740","type":"featured","language_code":"sr","title":"Школско развојно планирање","summary":"Школско развојно планирање је стратешки процес континуираног планирања у школама и основа за остваривање неопходних промена у свим сегментима школског живота. Даје подршку професионалном развоју наставника која се у школама остварује путем различитих организационих облика Инсета, а квалитет рада наставника се одређује помоћу професионалних компетенција. То је стваралачки процес који подразумева препознавање аутентичних потреба школе, а састоји се у истраживању тих потреба и осмишљавању начина да се оне задовоље. Овај процес се одвија од садашњег до жељеног стања, тако да се стратешки правци, циљеви и задаци њиме одређени, одвијају постепено, један за другим. Све ово захтева стрпљење и ангажовање већине актера школског живота, а промене траже детаљну анализу и прерасподелу улога и задатака школе и запослених у образовању. Школа постаје јединица промене јер све њене интересне групе граде и развијају заједничку мисију и визију којој теже. Реформа образовања отвара простор за активно учешће заинтересованих за процес образовања, подстиче аутономију школе и обезбеђује услове за квалитет исхода образовања.","url":"https://sr.wikipedia.org/wiki/%D0%A8%D0%BA%D0%BE%D0%BB%D1%81%D0%BA%D0%BE_%D1%80%D0%B0%D0%B7%D0%B2%D0%BE%D1%98%D0%BD%D0%BE_%D0%BF%D0%BB%D0%B0%D0%BD%D0%B8%D1%80%D0%B0%D1%9A%D0%B5","thumbnail_url":null},{"id":"547223","type":"featured","language_code":"sr","title":"Ладислав V Посмрче","summary":"Ладислав Посмрче (нем. Ladislaus Postumus, мађ. V. László, чеш. Ladislav Pohrobek; Комарно, 22. фебруар 1440 — Праг, 23. новембар 1457) био је аустријски војвода (од 1440), краљ Угарске (као Ладислав V, од 1444) и краљ Чешке (Ладислав I од 1453. године) из династије Хабзбурга.\nЛадислав, назван Посмрче пошто је рођен после смрти свог оца Алберта II Немачког, крунисан је за краља Угарске већ у трећем месецу живота. Његова мајка Елизабета Луксембуршка покушала је да му сачува престо, иако је већина племства изабрала за краља другог кандидата, краља Пољске Владислава III Јагелонца. Пошто се Елизабета са сином повукла у Беч, после њене смрти Ладиславов заштитник био је аустријски војвода и цар Светог римског царства Фридрих III Хабзбуршки. Када је Владислав III страдао у борби са Османлијама код Варне 1444, угарско племство је позвало малог Ладислава назад у земљу.\nКако је Фридрих оклевао да испуни захтеве Мађара, Угарском је као краљевски регент од 1446. до 1452. године управљао прослављени војсковођа и великаш Јанош Хуњади. Млади краљ је 1453. најзад посетио Чешку и Угарску, где се око њега окупљало племство незадовљно Хуњадијевом доминацијом. Током Ладиславове владавине врхунац борби са Турцима била је успешна одбрана Београда 1456. после које је умро Хуњади. Његов старији син Ладислав је, како би задржао очев привилегован положај, у Београду убио свог главног противника Улриха II Цељског, краљевог рођака и заштитника, али га је затим Ладислав Посмрче осудио на смрт и погубио. Од новог сукоба у Угарској Ладислав V се склонио у Праг где је 1457. и преминуо у седамнаестој години, по свему судећи од леукемије.","url":"https://sr.wikipedia.org/wiki/%D0%9B%D0%B0%D0%B4%D0%B8%D1%81%D0%BB%D0%B0%D0%B2_V_%D0%9F%D0%BE%D1%81%D0%BC%D1%80%D1%87%D0%B5","thumbnail_url":"https://upload.wikimedia.org/wikipedia/commons/thumb/a/a2/Ladislas_the_Posthumous_001.jpg/150px-Ladislas_the_Posthumous_001.jpg"},{"id":"549788","type":"featured","language_code":"sr","title":"Месроп Маштоц","summary":"Месроп Маштоц (јерм. Մեսրոպ Մաշտոց; Ацик, 361/362 — Вагаршапат, 17. фебруар 440) био је јерменски лингвиста, творац јерменског писма, просветитељ, мисионар, преводилац Библије на јерменски језик, зачетник школства и педагошке мисли међу Јерменима, теолог и светитељ Јерменске апостолске цркве и Јерменске источнокатоличке цркве.\nЗаједно са својим ктитором, тадашњим католикосом Јерменске апостолске цркве Исаком Партевом превео је на јерменски језик Библију и многе друге верске књиге. Захваљујући Месропу Маштоцу јерменски народ је поново обновио своју националну књижевну и образовну делатност, а сам јерменски језик је по први пут (404) проглашен као национални језик свих Јермена. Током своје мисионарске и просветитељске делатности активно је радио на ширењу и јачању хришћанске вере међу Јерменима и другим народима на Кавказу, отварао је бројне школе у свим деловима земље, и беспоштедно се борио против паганских учења и јереси.\nМесроп Маштоц се са правом може сматрати оцем јерменске писмености и оцем јерменске нације. Јер писмо које је Маштоц створио постало је камен темељац јерменске апостолске цркве која је кроз векове туђинске владавине одржавала национални идентитет јерменског народа. Месроп Маштоц се сматра и првим лингвистом и творцем неког писма који је историјска личност и чија делатност се не везује за митологију и усмена предања. Многи лингвисти му дају велики значај и у стварању грузијског и агванског писма.\nЈерменска апостолска црква празнује 17. фебруар као дан сећања на Месропа Маштоца. Црквена поезија коју је писао (шаракани) и данас је у основи богослужења у јерменској апостолској цркви. У његову част институт за проучавање древних списа Матенадаран из Јеревана носи његово име, а сваки град у Јерменији има по једну улицу са његовим именом. Све јерменске школе прослављају Светог Месропа Маштоца као свог заштитника.","url":"https://sr.wikipedia.org/wiki/%D0%9C%D0%B5%D1%81%D1%80%D0%BE%D0%BF_%D0%9C%D0%B0%D1%88%D1%82%D0%BE%D1%86","thumbnail_url":"https://upload.wikimedia.org/wikipedia/commons/thumb/5/5c/Mesrob_Mashtots_1882.jpg/150px-Mesrob_Mashtots_1882.jpg"},{"id":"551733","type":"featured","language_code":"sr","title":"Игра престола (ТВ серија)","summary":"Игра престола (енгл. Game of Thrones) америчка је фантастично-драмска телевизијска серија коју су створили Дејвид Бениоф и Д. Б. Вајс за HBO. Представља адаптацију Песме леда и ватре, серијала фантастичних романа Џорџа Р. Р. Мартина, од којих је први Игра престола. Серија је снимана у Уједињеном Краљевству, Канади, Хрватској, Исланду, Малти, Мароку и Шпанији. Премијерно је приказана на HBO-у у САД 17. априла 2011, а завршена је 19. маја 2019. године, са 73 епизоде ​​емитоване у осам сезона.\nСмештена на измишљеним континентима Вестерос и Есос, Игра престола има велики глумачки ансамбл и прати неколико прича током свог трајања. Прва велика прича тиче се Гвозденог престола Седам краљевстава Вестероса, кроз мрежу политичких сукоба између племићких породица које се или надмећу да преузму престо или боре за независност од онога ко седи на њему. Друга прича се фокусира на последњег потомка свргнуте владајуће династије краљевства, који је прогнан у Есос и планира да се врати и поврати престо. Трећа прича прати Ноћну стражу, војни одред који брани краљевство од претњи ван северне границе Вестероса.\nИгра престола је привукла рекордну гледаност на HBO-у и има широку, активну и међународну базу обожавалаца. Критичари су хвалили серију због глуме, сложених ликова, приче, обима и продукције, иако је њена честа употреба голотиње и насиља (укључујући сексуално насиље) била предмет критиковања. Последња сезона је добила значајне критике због свог скраћеног трајања и креативних одлука, па је многи сматрају разочаравајућим завршетком. Серија је добила 59 награда Еми за програм у ударном термину, више од било које друге драмске серије, укључујући награде за најбољу драмску серију 2015, 2016, 2018. и 2019. године. Њене друге награде и номинације укључују три награде Хуго за најбољу драмску презентацију, једну награду Пибоди и пет номинација за Златни глобус за најбољу драмску телевизијску серију. Многи критичари и публикације прогласили су Игру престола једном од најбољих ТВ серија свих времена.","url":"https://sr.wikipedia.org/wiki/%D0%98%D0%B3%D1%80%D0%B0_%D0%BF%D1%80%D0%B5%D1%81%D1%82%D0%BE%D0%BB%D0%B0_(%D0%A2%D0%92_%D1%81%D0%B5%D1%80%D0%B8%D1%98%D0%B0)","thumbnail_url":null},{"id":"552544","type":"featured","language_code":"sr","title":"Први рат за Нагорно-Карабах","summary":"Први рат за Нагорно-Карабах је трајао од фебруара 1988. до маја 1994. између Републике Азербејџан и већинских Јермена из Нагорно-Карабаха уз подршку Републике Јерменије.\nНа референдуму који је одржан у Нагорно-Карабаху већина гласача је гласала за припајање Јерменији, док су референдум бојкотовали Азери Нагорно-Карабаха. Како се распад Совјетског Савеза приближавао, почели су све насилнији сукоби између Јермена и Азера, што је довело до етничког чишћења са обе стране.Проглашење независности Азербејџана од Совјетског Савеза увело је овај регион у још већи конфликт. Као што је Азербејџан прогласио независност од Совјетског Савеза, јерменска већина у Нагорно-Карабаху гласала је за отцепљење од Азербејџана и прогласила непризнату Републику Нагорно-Карабах.\nКао резултат сукоба, расељено је чак 230.000 Јермена из Азербејџана и 800.000 Азера из Јерменије и Карабаха. Руским посредовањем потписано је примирје у мају 1994. године. \nНакон завршетка рата, наредних година су вођени мировни преговори између Јерменије и Азербејџана уз посредовање Минске групе ОЕБС-а, али крајње мировно решење никада није постигнуто. Као последица тога, област Нагорно-Карабаха је наставила да представља предмет спора између две стране и у наредним деценијама, при чему је Република Арцах остала дефакто независна, али међународно непризната. Тензије су настављене, уз повремено избијање оружаних сукоба. Јерменске снаге су окупирале и држале под контролом око девет одсто територије Азербејџана ван простора енклаве, све до избијања новог великог рата у Нагорно-Карабаху 2020. године.","url":"https://sr.wikipedia.org/wiki/%D0%9F%D1%80%D0%B2%D0%B8_%D1%80%D0%B0%D1%82_%D0%B7%D0%B0_%D0%9D%D0%B0%D0%B3%D0%BE%D1%80%D0%BD%D0%BE-%D0%9A%D0%B0%D1%80%D0%B0%D0%B1%D0%B0%D1%85","thumbnail_url":"https://upload.wikimedia.org/wikipedia/commons/thumb/4/44/Nagorno-Karabakh_War-sr.svg/150px-Nagorno-Karabakh_War-sr.svg.png"},{"id":"566007","type":"featured","language_code":"sr","title":"Права ЛГБТ+ особа у Србији","summary":"ЛГБТ+ (нехетеросексуалне и нецисродне) особе у Србији могу се суочити са правним изазовима са којима се не суочавају особе које нису ЛГБТ+ особе. И мушке и женске истополне сексуалне активности су легалне у Србији, а дискриминација на основу сексуалне оријентације у областима као што су запошљавање, образовање, медији и пружање добара и услуга, између осталог, је забрањена. Ипак, домаћинства која воде истополни парови не испуњавају услове за исту правну заштиту која је доступна паровима супротних полова.\nУ Србији постоји изражен недостатак воље суочавања са хомофобијом и трансфобијом, а власти су у више наврата забрањивале параде поноса на основу насилних претњи хомофобичних група. Такође нису успеле да заштите ЛГБТ+ појединце и организације од дискриминације, укључујући вербалне претње, претње на друштвеним мрежама и физичке нападе. Београдски прајд је први пут успешно одржан у септембру 2014. године.\nУдружење ИЛГА-Европа је у 2020. години Србију сместила на 25. место по правима ЛГБТ+ особа од 49 посматраних држава и територија.\nУ јуну 2017, Ана Брнабић је постала председница Владе Србије, као прва жена и прва отворена геј особа на тој функцији, и друга ЛГБТ+ жена на челу владе неке државе (после Јоухане Сигурдардоутир са Исланда). Била је и прва премијерка Србије која је присуствовала паради поноса.","url":"https://sr.wikipedia.org/wiki/%D0%9F%D1%80%D0%B0%D0%B2%D0%B0_%D0%9B%D0%93%D0%91%D0%A2%2B_%D0%BE%D1%81%D0%BE%D0%B1%D0%B0_%D1%83_%D0%A1%D1%80%D0%B1%D0%B8%D1%98%D0%B8","thumbnail_url":"https://upload.wikimedia.org/wikipedia/commons/thumb/f/ff/Flag_of_Serbia.svg/150px-Flag_of_Serbia.svg.png"},{"id":"57","type":"featured","language_code":"sr","title":"Астрономија","summary":"Астрономија (старогрчки: αστρον + νόμος и у преводу значи закон звезда) је наука која проучава објекте и појаве изван Земље и њене атмосфере. Она проучава порекло, развој, физичка и хемијска својства, кретање, као и процесе који се одвијају на небеским телима (као што су планете, звезде, звездани системи, галаксије...), појаве као што је космичко позадинско зрачење, и настанак, развој и судбину свемира. Особе које се баве астрономијом зову се астрономи.\nАстрономија је једна од најстаријих наука. Астрономи раних цивилизација изводили су планска запажања о ноћном небу, а астрономски артефакти су пронађени и из много ранијег периода. Међутим, било је потребно откриће телескопа пре него што је астрономија могла да се развије у савремену науку. Историјски гледано, астрономија је укључивала разноврсне дисциплине као што су астрометрија, небеска навигација, посматрачка астрономија, израда календара, па чак и астрологија, али професионална астрономија се данас често поистовећује са астрофизиком. Од 20. века, професионална астрономија је подељена на посматрачке и теоријске гране. Посматрачка астрономија усмерена је на стицање и анализирање података, углавном коришћењем основних принципа физике. Теоријска астрономија је усмерена према развоју рачунарских или аналитичких модела за описивање астрономских објеката и појава. Два поља допуњују једно друго, тако да теоријска астрономија настоји објаснити резултате посматрања, а посматрања се користе се за потврду теоријских резултата.\nАстрономија се мора разликовати од астрологије која је псеудонаука о предвиђању људске судбине посматрањем путања звезда и планета. Иако два поља деле заједничко порекло и део методологије (наиме, коришћење ефемерида), она су различита.Ова наука се разликује од свих других због тога што изучава све оно ван планете Земље. Иако на први поглед изгледа као неважна, астрономија и њене гране су веома битне за разумевање свега у универзуму.\nАстрономи аматери су допринели многим важним астрономским открићима, и астрономија је једна од преосталих наука у којој аматери још увек могу играти активну улогу, посебно у откривању и посматрању пролазних појава.","url":"https://sr.wikipedia.org/wiki/%D0%90%D1%81%D1%82%D1%80%D0%BE%D0%BD%D0%BE%D0%BC%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/0/00/Crab_Nebula.jpg/150px-Crab_Nebula.jpg"},{"id":"570018","type":"featured","language_code":"sr","title":"Артроза","summary":"Артроза, остеоартроза, остеоартритис , (лат. arthrosis, osteoarthrosis) је дегенеративно обољење периферних зглобова. Болест настаје као последица дегенеративних промена у појединим деловима зглоба - хрскавица, зглобна чаура, зглобне везе - због истрошености и употребе зглоба под великим оптерећењем, што доводи до субхондралне склерозе кости и хипертрофичних промена по ободу кости (остеофити) Промене најпре захватају зглобну хрскавицу, а касније и коштано и околно меко ткиво. Промене на хрскавици развијају се одређеном брзином, првенственом на местима највећег оптерећења у облику омекшања и поступне дегенерације. Ако болест захвати већи број зглобова онда говоримо о полиартрози.Дегенеративна обољења зглобова су распрострањене болести, од којих претежно оболевају старије особе, мада и млађи нису поштеђени. Од ове болести подједнако су угрожени и мушкарци и жене, нешто више жене после 55 године. У једном истраживању у Енглеској, артроза је откривена у 87% жена и 83% мушкараца у доби од 55. до 64. године живота. Утврђена је и у 10% испитаника у доби од 15. до 25. године.Артротичне промене рендгенолошки су откривене код 80% испитаника старијих од 55 година, док је клиничке манифестације имало само 15-20% испитаника. У развијеним земљама дегенеративна обољења зглобова су на првом месту међу узроцима одсуствовања са посла, што говори о њиховом изузетном епидемиолошком значају .\nАртроза се не може излечити. Она ће се најчешће погоршати током времена. Међутим, правилним и континуираним лечењем симптоми се могу контролисати  .\nПрогноза дегенеративних обољења зглобова је релативно добра осим код коксартрозе и гонартрозе. Сама болест не утиче на опште стање и дужину живота .","url":"https://sr.wikipedia.org/wiki/%D0%90%D1%80%D1%82%D1%80%D0%BE%D0%B7%D0%B0","thumbnail_url":"https://upload.wikimedia.org/wikipedia/commons/thumb/2/2f/Artroza_palca_stopala.jpg/150px-Artroza_palca_stopala.jpg"},{"id":"571497","type":"featured","language_code":"sr","title":"Свемирски летови","summary":"Свемирски летови представљају боравак, путовања или превоз у или кроз свемир. Прелаз између планете Земље и свемира одређен је Кармановом линијом, или замишљеном висином (око 100 km) коју је Међународна ваздухопловна федерација (ФАИ) (енгл. Fédération Aéronautique Internationale, FAI) прихватила као границу која се обично користи за дефинисање разграничења између Земљине атмосфере и свемира. Изнад ове линије може се говорити о боравку или лету у свемир.\nСвемирски летови могу бити са људском посадом или без ње. Пример свемирских летова са људском посадом су руски Сојуз програм, и амерички Спејс шатл програм, као и Међународна свемирска станица. Примери свемирских летова без људске посаде су комуникациони сателити. Њима се управља телероботичком контролим или су у потпуности аутономне.\nСвемирски летови се користе у циљу истраживања свемира и у комерцијалне активности попут свемирског туризма и за телекомуникације. Користе се и у некомерцијалне сврхе попут надгледања свемира или надглања и праћења активности на Земљи.\nРазвојем свемирских летелица бави се астронаутика. Свемирски летови почињу лансирањем ракете, која омогућава почетно одвајање и превазилажење силе гравитације којим се свемирска летелица одваја од површине Земље. Када дође у свемир, кретање свемирске летелице проучава астродинамика.","url":"https://sr.wikipedia.org/wiki/%D0%A1%D0%B2%D0%B5%D0%BC%D0%B8%D1%80%D1%81%D0%BA%D0%B8_%D0%BB%D0%B5%D1%82%D0%BE%D0%B2%D0%B8","thumbnail_url":"https://upload.wikimedia.org/wikipedia/commons/thumb/1/14/Proton_Zvezda_crop.jpg/150px-Proton_Zvezda_crop.jpg"},{"id":"573949","type":"featured","language_code":"sr","title":"Тровање угљен-моноксидом","summary":"Тровање угљен-моноксидом је стање у живом организму настало као последица удисања опасних концентрација угљен-моноксида (CO) у кући, на улици, у саобраћају, индустрији и пољопривреди, услед веома раширене употребе угљеничних горива. Због јаке цитотоксичности за жива бића, CO спада у групу хемијских загушљиваца и највећих загађивача ваздуха. Његов токсични ефекат настаје веома брзо чак и при изузетно малим концентрацијама. Тако је излагање концентрацијама угљен-моноксида од 100 и више ppm праћено симптомима и знацима акутног или хроничног тровања, са могућим тешким последицама по људско здравље. Смртна доза CO за људе износи 1.000-2.000 ppm (0,1-0,2%) при удисању гаса у трајању од 30 минута. Код високих концентрација угљен-моноксида у удахнутом ваздуху смрт може настати у времену удисања од 1—2 минута.Угљен-моноксид је гас који настаје као продукт непотпуног сагоревања угљеника из органских материја, као што су уље, нафта и њени деривати, дрво, природни и произведени гас, експлозиви, угаљ или кокс. У току процеса сагоревања вишак угљеника подстиче стварање (CO), а ако има више кисеоника потпуном оксидацијом угљеника настаје угљен-диоксид (CO2). Угљен-моноксид може бити формиран кад год пламен додирне површину која је хладнија од температуре паљења гасног дела тог пламена. Издувни гасови мотора са унутрашњим сагоревањем један су од највећих загађивача атмосфере овим гасом (са 1-14 вол%) затим, следе издувни гасови који настају у току производње гвожђа као и гасови при сагоревању угља у термоелектранама, и у процесу производње у рафинеријама нафте и хемијској индустрији. У развијенијим земљама света (САД, Јапан, западна Европа) и до 60% угљен-моноксида потиче из мотора са унутрашњим сагоревањем.Око 50% тровања у свету отпада на тровање угљен-моноксидом. Сваке године у свету умре на стотине људи од последица тровања овим гасом. После тровања алкохолом, тровање (CO), је један од најчешћих облика тровања живих организама; због његове честе присутности у човековом окружењу, високе токсичности, слабо изражених органолептичких својстава (без мириса, укуса, боје) и неиритирајућих особина приликом удисања, што отежава благовремено откривање његовог присуства у животној средини. Угљен-моноксид, унет у организам (са удахнутим ваздухом у плућима) изазива у организму општу хипоксију (недостатак кисеоника) јер има јак афинитет за хемоглобин црвених крвних зрнаца. Истискујући кисеоник из рецептора црвених крвних зрнаца, он у њима, стварањем карбонил једињења, формира иреверзибилну везу, која ограничава транспорт и коришћење кисеоника у ткивима.Акутни ефекти излагања CO зависе од процента засићености хемоглобина CO, која је зависна од дужине излагања, температуре околине, стања здравља и метаболичке активности затроване особе. Акутни симптоми могу да се појаве без даљих и трајних последица и карактеришу се симптомима блажег акутног тровања CO укључују непромишљеност, конфузију, главобољу, вртоглавицу и запаљењске промене. Израженија излагања CO могу да доведу до значајнијег оштећења ћелија централног нервног система (које не могу издржати недостатак кисеоника дуже од 6-8 минута), срца, и смртног исхода. Акутно тровање CO често могу да прате и дугорочне, иреверзибилне, последице (секвеле). Тровање трудница угљен-моноксидом утиче и на фетус, па се у случају тровања мајке трудноћа може завршити превременим порођајем или побачајем плода. Хронично тровање CO, које настаје након дуготрајног излагања мањим концентрацијама угљен-моноксида може да доведе до депресије, дуготрајних главобоља, опште слабости и малаксалости, конфузије и губитка памћења.Велике учесталости тровања угљен-моноксидом, као једним од најчешћих типова смртоносног тровања, спречавају се мерама превенције и медицинске заштите, и све више постаје битна ставка у јавном здрављу скоро свих земаља света. Примена мера превенције у индустријској и пољопривредној производњи, кућним условима, саобраћају и другим условима и срединама где је могућа појава увећаних (токсичних) концентрација угљен-моноксида спроводи се; раним откривањем (детекцијом), применом детектора угљен-моноксида, употребом вентилације (проветравања), заштитних средстава, превентивним лекарским прегледима радника изложених могућем ризику тровања CO, итд.","url":"https://sr.wikipedia.org/wiki/%D0%A2%D1%80%D0%BE%D0%B2%D0%B0%D1%9A%D0%B5_%D1%83%D0%B3%D1%99%D0%B5%D0%BD-%D0%BC%D0%BE%D0%BD%D0%BE%D0%BA%D1%81%D0%B8%D0%B4%D0%BE%D0%BC","thumbnail_url":"https://upload.wikimedia.org/wikipedia/commons/thumb/9/9d/SMOG_OBSCURES_BIRMINGHAM%27S_SKYLINE._THE_CITY%27S_ABUNDANCE_OF_COAL%2C_IRON_ORE_AND_LIMESTONE_SUPPORTS_U.S._STEEL%27S_TWO.jpg/150px-SMOG_OBSCURES_BIRMINGHAM%27S_SKYLINE._THE_CITY%27S_ABUNDANCE_OF_COAL%2C_IRON_ORE_AND_LIMESTONE_SUPPORTS_U.S._STEEL%27S_TWO.jpg"},{"id":"576657","type":"featured","language_code":"sr","title":"Камен у бубрегу","summary":"Камен у бубрегу, бубрежни калкулус-конкремент или нефролитијаза појава је чврстих или трошних накупина (агломерација) кристала растворених минерала у мокраћи, које се стварају у бубрежној карлици, чашицама и паренхиму бубрега. Могу да варирају по облику и величини, од малих кристала величине зрна песка, до камења величине лоптице за голф. На процес формирања камена у бубрегу могу да утичу социо-економски, генетички и конституционални чиниоци.Ова болест се јавља још од постанка човечанства, код становништва свих географских подручја, етничких група и у свим животним добима. Најчешће се појављује између треће и шесте деценије живота и више код мушкараца, него код жена.Камен у бубрегу обично спонтано напушта тело измокравањем. Међутим, ако достигне пречник од више милиметара, долази до зачепљења у мокраћоводу (уретеру) и застоја у излучивању мокраће из бубрега, што може да изазове јаке болове (бубрежну колику) у горњем делу трбуха и препони, на страни на којој је дошло до зачепљења, као и друге симптома, са преваленцом од 40 до 10%.","url":"https://sr.wikipedia.org/wiki/%D0%9A%D0%B0%D0%BC%D0%B5%D0%BD_%D1%83_%D0%B1%D1%83%D0%B1%D1%80%D0%B5%D0%B3%D1%83","thumbnail_url":"https://upload.wikimedia.org/wikipedia/commons/thumb/4/40/Kidney_stone_01.JPG/150px-Kidney_stone_01.JPG"},{"id":"579226","type":"featured","language_code":"sr","title":"Inhibitor enzima","summary":"Inhibitor enzima je molekul koji se vezuje za enzim i umanjuje njegovu aktivnost. Pošto blokiranje enzimske aktivnosti može da uzrokuje uginuće patogena ili da koriguje metaboličku neuravnoteženost, stoga su mnogi lekovi inhibitori enzima. Inhibitori enzima se takođe koriste kao pesticidi. Nisu svi molekuli koji se vezuju za enzime inhibitori; aktivatori enzima se vezuju za enzime i povećavaju njihovu aktivnost, dok se enzimski supstrati vezuju i bivaju konvertovani do produkata u normalnom katalitičkom ciklusu enzima.\nVezivanje inhibitora može da spreči pristup supstrata enzimskom aktivnom mestu i/ili omete enzim pri katalizi biohemijske reakcije. Vezivanje inhibitora može da bude reverzibilno ili ireverzibilno. Ireverzibilni inhibitori obično reaguju sa enzimom i hemijski ga menjaju (npr. formiranjem kovalentne veze), te modifikuju ključne aminokiselinske ostatke neophodne za enzimatsku aktivnost. Nasuprot ovome, reverzibilni inhibitori se vezuju nekovalentno, te se različiti tipovi inhibicije javljaju zavisno od toga da li se inhibitori vezuju za enzim, za enzimsko-supstratni kompleks, ili za oboje.Mnogi molekuli lekova su inhibitori enzima, tako da je njihovo otkrivanje i poboljšanje aktivna oblast istraživanja u biohemiji i farmakologiji. Medicinski enzimski inhibitori se često vrednuju po svojoj specifičnosti (svom odsustvu vezivanja za druge proteine) i svojoj potentnosti (svojoj konstanti disocijacije, koja je indikator koncentracije neophodne za inhibiciju enzima). Visoka specifičnost i potentnost su preduslovi da lek ispoljava mali broj nuspojava i stoga nisku toksičnost.\nEnzimski inhibitori se isto tako javljaju u prirodi i učestvuju u regulaciji metabolizma. Na primer, enzimi u metaboličkom putu mogu da budu inhibirani produktima daljih koraka puta. Ovaj tip povratne sprege usporava ćelijsku proizvodnu liniju kad produkti počnu da se nakupljaju, i to je jedan od važnih načina održavanja homeostaze u ćelijama. Drugi ćelijski enzimski inhibitori su proteini, koji se specifično vezuju za i inhibiraju enzimsku metu. To može da pomogne u kontroli enzima, koji bi inače mogli da oštete ćeliju, kao što su proteaze ili nukleaze. Jedna detaljno okarakterisana klasa inhibitornih molekula su ribonukleazni inhibitori, koji se vezuju za ribonukleaze formirajući jednu od najčvršćih poznatih protein—protein interakcija. Prirodni enzimski inhibitori takođe mogu da budu otrovi i da se koriste kao vid odbrane od predatora, ili kao način ubijanja plena.","url":"https://sr.wikipedia.org/wiki/Inhibitor_enzima","thumbnail_url":"https://upload.wikimedia.org/wikipedia/commons/thumb/4/46/DHFR_methotrexate_inhibitor.svg/150px-DHFR_methotrexate_inhibitor.svg.png"},{"id":"580040","type":"featured","language_code":"sr","title":"Орбитални истраживач Марса","summary":"Орбитални истраживач Марса (енгл. Mars Reconnaissance Orbiter), или скраћено МРО (енгл. MRO), свемирска је сонда свемирске агенције НАСА направљена да врши извиђање и истраживање Марса из орбите. Када је ушла у Марсову орбиту постала је шеста оперативна сонда у орбити планете, чиме је оборен рекорд у броју сонди које се налазе у орбити око Марса. Ову свемирску сонду вредну 720 милиона долара направила је компанија Локид Мартин уз надзор лабораторије за свемирску пропулзију (дела калифорнијског института за технологију). Лансирање је извршено 12. августа 2005. године, а 10. марта 2006. сонда је ушла у орбиту Марса. У новембру 2006. након пет месеци успоравања помоћу горње атмосфере Марса, MRO је ушао у коначну ниску орбиту и отпочео научна истраживања.\nMRO има велики број научних инструмената као што су камере, спектрометар и радар, који се користе за изучавање топографије, минерала у тлу и леда на Марсу. Ова мисија олакшава долазак других тако што дневно прати временске услове, проучава могућа места за слетање и омогућава брз трансфер велике количине података са површине ка Земљи. Комуникациони систем MRO ће пренети више података од свих свемирских сонди лансираних ка другим планетама до данас.Сонда је у марту 2016. године прославила 10 година у орбити око црвене планете. За то време направила је преко 45.000 орбита, превалила више од 1,53 милијарде километара, ка Земљи послала преко 264 TB података (>216.000 фотографија).","url":"https://sr.wikipedia.org/wiki/%D0%9E%D1%80%D0%B1%D0%B8%D1%82%D0%B0%D0%BB%D0%BD%D0%B8_%D0%B8%D1%81%D1%82%D1%80%D0%B0%D0%B6%D0%B8%D0%B2%D0%B0%D1%87_%D0%9C%D0%B0%D1%80%D1%81%D0%B0","thumbnail_url":"https://upload.wikimedia.org/wikipedia/commons/thumb/b/bd/Mars_Reconnaissance_Orbiter.jpg/150px-Mars_Reconnaissance_Orbiter.jpg"},{"id":"582394","type":"featured","language_code":"sr","title":"Марсова научна лабораторија","summary":"Марсова научна лабораторија (енгл. Mars Science Laboratory), или скраћено МНЛ, роботска је сонда Националне ваздухопловне и свемирске администрације. Намена јој је да се помоћу ње дође до сазнања о постојању трагова и услова за живот на Марсу. Главна компонента система је ровер назван Кјуриосити (Радозналост, енгл. Curiosity). Ровер (други назив планетарни ровер) је роботизовано возило за истраживање свемира пројектовано за кретање по површини планете или неког другог небеског тела. Може се користити за транспорт људске посаде (амерички астронаути су их користили током мисија на Месец), или се аутономно кретати без слања команди са Земље. Обично их достављају летелице, које се спуштају према површини планете малом брзином (мекано слетање). Ове летелице се називају лендери.\nЛансирање се догодило 26. новембра 2011. у 15.02.00.211 UTC, а слетање на површину планете, у Гејл кратер, 6. августа 2012. године у 05.17.57 UTC. Уз помоћ нових принципа слетања, ровер се спустио на Марс, већом прецизношћу од досадашњих сонди. Примаран циљ ровера је да покуша да открије да ли је тренутно или у прошлости Марс био погодан за развој живота, мада неће трагати за неким одређеним његовим облицима. Уместо тога, ровер ће хемијски анализирати узорке на различите начине, између осталог скупљати узорке тла, бушити стене и користити ласер и пратеће сензоре.Ровер Кјуриосити је скоро пет пута већи од ровера Спирит и Опортјунити, а носи и обимнију опрему, десет пута веће масе, у односу на претходне. Ровер је лансиран ракетом Атлас V-541 и након свог пута до планете и слетања на њену површину би требало да врши научна истраживања током 687 земаљских дана (1 година на Марсу), и да пређе 5-20 km.Марсова научна лабораторија је део програма истраживања Марса, агенције НАСА, који ће дуго трајати и реализоваће се на темељу примене роботике. Управљање овим програмом је поверено лабораторији за млазну пропулзију. Укупни његови трошкови су око 2,5 милијарде долара.","url":"https://sr.wikipedia.org/wiki/%D0%9C%D0%B0%D1%80%D1%81%D0%BE%D0%B2%D0%B0_%D0%BD%D0%B0%D1%83%D1%87%D0%BD%D0%B0_%D0%BB%D0%B0%D0%B1%D0%BE%D1%80%D0%B0%D1%82%D0%BE%D1%80%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/0/05/Curiosity_-_The_Next_Mars_Rover.jpg/150px-Curiosity_-_The_Next_Mars_Rover.jpg"},{"id":"59284","type":"featured","language_code":"sr","title":"Партенон","summary":"Партенон (стгрч. Παρθενών, грч. Παρθενώνας) је храм посвећен грчкој богињи Атини, заштитници града Атине, изграђен у 5. веку п. н. е. на Акропољу. То је најзначајнија сачувана грађевина класичног стила, која се сматра врхунцем развоја дорског стила. Његове декоративне скулптуре убрајају се у најважнија дела старогрчке уметности. Партенон се сматра трајним симболом античке Грчке и атинске демократије, и спада у највеће светске културне споменике. Грчко министарство културе тренутно спроводи пројекат рестаурације и реконструкције.\nПартенон је изграђен уместо старијег храма посвећеног Атини, познатог под називом Пре-Партенон или Старији Партенон који је уништен у инвазији Персијанаца из 480. п. н. е.\nКао и већина грчких храмова, Партенон је коришћен као трезор, а једно време је био трезор Делског савеза. У 6. веку Партенон је коришћен као хришћанска црква посвећена Богородици. Након што су Турци освојили Грчку, коришћен је као џамија почетком друге половине петнаестог века, око 1460. године и у то време је имао и минарет.\nПред крај седамнаестог века, 28. септембра 1687. године, турско складиште муниције које се налазило унутар зграде је било погођено млетачким гранатама. Резултујућа експлозија је у знатној мери оштетила Партенон и његове скулптуре, а заповедник млетачке војске, Венецијанац Франческо Моросини је постао познат као човек који је разорио Партенон.Почетком деветнаестог века, 1806. године, Томас Брус, седми ерл од Елгина је однео неке од сачуваних скулптура, захваљујући дозволи Турака. Те скулптуре, данас познате као Елгинов или Партенонски мермер, су продате 1816. године Британском музеју у Лондону, где су и данас изложене. Још од 1983, на предлог тадашње министарке културе Мелине Меркури, грчка влада настоји да врати скулптуре у Грчку, али, за сада, без успеха.","url":"https://sr.wikipedia.org/wiki/%D0%9F%D0%B0%D1%80%D1%82%D0%B5%D0%BD%D0%BE%D0%BD","thumbnail_url":"https://upload.wikimedia.org/wikipedia/commons/thumb/a/ad/Parthenon_from_west.jpg/150px-Parthenon_from_west.jpg"},{"id":"603717","type":"featured","language_code":"sr","title":"Панавија торнадо","summary":"Панавија торнадо је вишенаменски, борбени, двомоторни авион, 4. генерације, са променљивим углом стреле крила. Заједнички је развијен и произведен, у сарадњи Уједињеног Краљевства, Западне Немачке и Италије. Реализоване су три основне варијанте: ловац-бомбардер (Торнадо IDS), авион за електронско ратовање и извиђање (Торнадо ECR) и пресретач Торнадо ADV (ПВО варијанта). Програм се одвијао у оквиру Панавија корпорације, мултинационалног састава, који чине британски Бритиш аероспејс (енгл. British Aerospace, BAE), MBB из Западне Немачке и италијанска Аериталија (енгл. Aeritalia). „Торнадо“ је направио први лет, 14. августа 1974. године, а уведен је у оперативну употребу у 1979. Због својих вишенаменских својстава, у стању је да замени више типова авиона, различитих намена, у ратном ваздухопловству. Краљевско ваздухопловство Саудијске Арабије је купило и увело у своју оперативну употребу 96 авиона Торнадо IDS.\nТри нације, поред развоја и производње, организовале су заједничку обуку, одржавање и процес увођења авиона у оперативну употребу, у својим јединицама.До развоја и производње Јурофајтера тајфуна, програм авиона „торнадо“ је био највећи међудржавни подухват кооперације у Европи, у домену високе ваздухопловне технологије.\n„Торнадо“ је коришћен у борбеним дејствима, током Заливског рата, Рата у Босни и Херцеговини, НАТО бомбардовања Савезне Републике Југославије, 1999. године, Рата у Ираку, Рата у Либији (2011) и у епизодним улогама у сукобима у Авганистану и Јемену.\nЗа потребе трију земаља, коопераната и Саудијске Арабије, јединог купца (осим коопераната), серијски је произведено 992 примерка авиона „торнадо“, укључујући све постојеће варијанте.","url":"https://sr.wikipedia.org/wiki/%D0%9F%D0%B0%D0%BD%D0%B0%D0%B2%D0%B8%D1%98%D0%B0_%D1%82%D0%BE%D1%80%D0%BD%D0%B0%D0%B4%D0%BE","thumbnail_url":"https://upload.wikimedia.org/wikipedia/commons/thumb/7/7d/RAF_Tornado_GR4_Iraq.JPEG/150px-RAF_Tornado_GR4_Iraq.JPEG"},{"id":"61115","type":"featured","language_code":"sr","title":"Пеницилин","summary":"Пеницилини су група бета-лактамских антибиотика који се користе у лечењу инфекција изазваних бактеријама. На дејство пеницилина осетљиви су превасходно Грам-позитивни патогени, док је један број полусинтетских пеницилина ефикасан и против Грам-негативних бактерија. Природни пеницилини су производ метаболизма гљивица из рода Penicillium. Њихово антибактеријско дејство препознао је Александер Флеминг 1928. године, али су први пеницилини у широку клиничку примену ушли тек током и након завршетка Другог светског рата. И данас се широко употребљавају, али њихов терапијски значај полако опада, добрим делом услед растуће учесталости појаве резистентних сојева.\n\n","url":"https://sr.wikipedia.org/wiki/%D0%9F%D0%B5%D0%BD%D0%B8%D1%86%D0%B8%D0%BB%D0%B8%D0%BD","thumbnail_url":null},{"id":"61938","type":"featured","language_code":"sr","title":"Вјекослав Лубурић","summary":"Вјекослав Лубурић (Хумац, код Љубушког, 6. март 1914 — Каркахенте, 20. април 1969), познатији под надимком као Макс, јест био хрватски усташки официр и званичник који је био на челу система концентрационих логора у Независној Држави Хрватској (НДХ) током већег дела Другог светског рата. Лубурић је такође лично надгледао и предводио геноцид над Србима, Јеврејима и Ромима у НДХ. Због своје умешаности у бројне ратне злочине стекао је репутацију најбруталнијег међу усташким заповедницима. Отуда је често називан „месаром”, а његови следбеници „месарима”.\nПосле рата командовао је крижарима, проусташком групом, који су водили герилски рат против нове југословенске државе, пре него што је емигрирао у Франкову Шпанију. Лубурић је 1957. основао емигрантску терористичку организацију Хрватски народни одпор.\nУјутру 21. априла 1969, Лубурићев син открио је очев крвави леш у једној од спаваћих соба у свом дому. Лубурић је убијен дан раније. Мрље од крви на поду указивале су на то да су га из кухиње одвукли и грубо стрпали под кревет. Више пута су га тукли по глави тупим предметом. Обдукцијом је утврђено да ударци у главу нису били смртоносни; Лубурић се задавио властитом крвљу. Лубурић је сахрањен у Мадриду. Његовој сахрани присуствовало је стотине хрватских националиста у усташкој униформи, који су скандирали усташке пароле и изговарали фашистичке поздраве.\n\n","url":"https://sr.wikipedia.org/wiki/%D0%92%D1%98%D0%B5%D0%BA%D0%BE%D1%81%D0%BB%D0%B0%D0%B2_%D0%9B%D1%83%D0%B1%D1%83%D1%80%D0%B8%D1%9B","thumbnail_url":"https://upload.wikimedia.org/wikipedia/commons/thumb/7/7e/Vjekoslav_Luburi%C4%87.jpg/150px-Vjekoslav_Luburi%C4%87.jpg"},{"id":"62829","type":"featured","language_code":"sr","title":"Ашер","summary":"Ашер Теренс Рејмонд IV (енгл. Usher Terrence Raymond IV; Далас, 14. октобар 1978), познатији само као Ашер, амерички је пјевач, плесач, текстописац и глумац. Рођен је у Даласу, али је одрастао у Чатануги док се није преселио у Атланту. Када је имао 12 година, мајка га је пријавила на локално такмичење у пјевању, прије него што је привукао пажњу умјетника из издавачке куће LaFace рекордс. Дебитантски албум под називом Usher објавио је 1994. године, али је до славе стигао крајем девесетих, након објављивања другог албума, под наазивом My Way (1997). На њему се нашао и сингл \"Nice & Slow\", који је постао његов први сингл на првом мјесту Билборд хот 100 листе, док су се са албума издвојиле и пјесме \"You Make Me Wanna...\" и \"My Way\". Трећи студијски албум, под називом 8701, објавио је 2001. године; са албума су се два сингла нашла на првом мјесту Билборд хот 100 листе – \"U Remind Me\" и \"U Got It Bad\", док се сингл \"U Don't Have to Call\" нашао на трећем мјесту. Албум је продат у преко осам милиона примјерака широм свијета и са њим је освојио двије греми награде, за најбољег мушког R&B извођача 2002. и 2003. године\nАлбум Confessions, објављен 2004. године, успоставио га је као једног од најпродаванијих музичких извођача 2000-их; албум је продат у преко 20 милиона примјерака широм свијета. Подржан је са четири сингла заредом која су се нашла на првом мјесту Билборд хот 100 листе: \"Yeah!\", \"Burn\", \"Confessions Part II\" and \"My Boo\"; сертификован је као дијамантски од стране Америчког удружења дискографских кућа (RIAA), са продатих преко десет милиона примјерака у Сједињеним Државама. Његови наредни албуми Here I Stand (2008) и Raymond v. Raymond (2010) дебитовали су на првом мјесту Билборд 200 листе албума, док су се на првом мјесту Билборд хот 100 листе нашли синглови: \"Love in This Club\" и \"OMG\". У јулу 2010. године објавио је свој први ЕП, под називом Versus; водећи сингл ЕП-а, \"DJ Got Us Fallin' in Love\" дебитовао је на четвртом мјесту Билборд хот 100 листе, док се сингл \"More\" нашао на 15 мјесту. Године 2012. објавио је албум под називом Looking 4 Myself, који је дебитовао на првом мјесту Билборд 200 листе, док је сингл са албума, под називом \"Scream\" дебитовао на деветом мјесту Билборд хот 100 листе. Године 2011. освојио је два Гремија, за сингл There Goes My Baby, за најбољи R&B сингл и за албум Raymond v. Raymond за најбољи савремени R&B албум; док је 2013. године освојио Греми за пјесму Climax са албума Looking 4 Myself, за најбољи R&B сингл. Пјесма \"I Don't Mind\" дебитовала је на 11 мјесту Билборд хот 100 листе, односно на првом мјесту Билборд хот R&B/хип хоп листе. Године 2016. објавио је осми студијски албум, под називом Hard II Love, који је дебитовао на петом мјесту на Билборд 200 листи. Године 2018. објавио је девети студијски албум, заједнички албум са Зајтовеном, под називом А.\nУ Сједињеним Држава продао је 23,8 милиона примјерака албума и 38,2 милиона примјерака пјесама. Током каријере продао је преко 75 милиона примјерака широм свијета, што га чини једним од најпродаванијих музичких извођача свих времена, Ашер је овојио бројне награде и признања, укључујући 8 Гремија, 18 Билбордових награда и 8 Америчких музичких награда. На крају 2009. године, часопис Билборд именовао га је другим најуспјешнијим извођачем 2000-их, бројем један у избору Билборд хот 100 извођача 2000 деценије и добио је признање за најбољи албум 2000-их. Билборд га је такође сврстао на шесто мјесто у избору топ 50 R&B/хип хоп извођача у последњих 25 година. Девет његових синглова се нашло на првом мјесту Билборд хот 100 листе. Сматра се поп иконом и секс симболом, имао је више филмских и телевизијских наступа. Ушао је у музичку кућу славних Џорџије и Холивудски ход славних. Посједује сопствену издавачку кућу, Raymond-Braun Media Group (RBMG); заједнички подухват са менаџером Скотијем Брауном, за коју издаје и канадски пјевач Џастин Бибер.","url":"https://sr.wikipedia.org/wiki/%D0%90%D1%88%D0%B5%D1%80","thumbnail_url":"https://upload.wikimedia.org/wikipedia/commons/thumb/f/fa/Usher_Cannes_2016_retusche.jpg/150px-Usher_Cannes_2016_retusche.jpg"},{"id":"636878","type":"featured","language_code":"sr","title":"Ред бул стратос","summary":"Ред бул стратос (енгл. Red Bull Stratos) је један од бројних маркетиншких и комерцијалних пројекта у екстремним спортовима познате светске куће Red Bull GmbH за производњу енергетских напитака Ред бул из Аустрије, у коме је један од најпознатијих БАСЕ падобранаца  Феликс Баумгартнер извео скок из стратосфере са висине од око 38.969,4 m, из специјалне капсуле и хелијумом напуњеног балона, и тиме надмашио рекорд пуковника Џозефа Китинџера, који је успешно скочио са висине од 31.000 m, и рекорд Малкома Роса у лету балоном (34.668 m).Након што је реализација Ред бул стратос пројекта, првобитно планираног за 9. октобар 2012. године, више пута је одлагана због јаких ветрова на простору Новог Мексика, коначно је успешно остварена 14. октобра 2012. Тако је захваљујући овом пројекту Феликс Баумгартнер постао први светски „суперсонични“ падобранац.","url":"https://sr.wikipedia.org/wiki/%D0%A0%D0%B5%D0%B4_%D0%B1%D1%83%D0%BB_%D1%81%D1%82%D1%80%D0%B0%D1%82%D0%BE%D1%81","thumbnail_url":null},{"id":"641537","type":"featured","language_code":"sr","title":"Proteazom","summary":"Proteazomi su proteinski kompleksi prisutni kod svih eukariota i archaea, i kod nekih bakterija. Kod eukariota, oni se nalaze u jedru i citoplazmi. Glavna funkcija proteazoma je razgradnja nepotrebnih ili oštećenih proteina putem proteolize, hemijske reakcije kojom se razlažu peptidne veze. Enzimi koji izvode ovu reakcije se zovu proteaze. Proteazomi su deo velikog mehanizma kojim ćelije regulišu koncentraciju pojedinih proteina i razgrađuju nepravilno savijene proteine. Proces degradacije proizvodi peptide sa oko sedam do osam aminokiselina, koji se zatim dalje razrađuju u aminokiseline i koriste u sintezi novih proteina. Proteini se obeležavaju za degradaciju malim proteinom zvanim ubikvitin. Reakcija obeležavanja je katalizovana enzimima ubikvitinskim ligazama. Vezivanje jednog ubikvitina na protein je signal drugim ligazama da vežu dodatne molekule ubikvitina. Rezultat je poliubikvitinski lanac za koji se vezuje proteazom, čime se omogućava degradacija ciljnog proteina.Po strukturi, proteazom je cilindrični kompleks koji sadrži „jezgro” od četiri naslagana prstena koji čine središnju poru. Svaki prsten sačinjen je od sedam pojedinačnih proteina. Unutrašnja dva prstena napravljena su od sedam β podjedinica koje sadrže tri do sedam aktivnih mesta proteaze. Ta mesta nalaze se na unutrašnjoj površini prstenova, tako da ciljni protein mora da uđe u centralnu pora pre nego što se razgradi. Svaka dva spoljna prstena sadrže sedam α podjedinica čija je funkcija održavanje „kapije” kroz koju proteini ulaze u barel. Ove α podjedinice su kontrolisane vezivanjem za „zaklapajuće” strukture ili regulatorne čestice koje prepoznaju poliubikvitinske oznake vezane za proteinske supstrate i pokreću proces razgradnje. Celokupni sistem ubikvitacije i proteazomske razgradnje poznat je pod nazivom ubikvitin-proteazomski sistem.Put proteazomske razgradnje je važan za mnoge ćelijske procese, uključujući ćelijski ciklus, regulaciju ekspresije gena i response na oksidativni stres. Važnost proteolitičke razgradnje unutar ćelija i uloge ubikvitina u proteolitičkim putevima bila je naglašena dodeljivanjem Nobelove nagrade za hemiju 2004. godine Aronu Čihanoveru, Avramu Heršku i Irvinu Rouzu.","url":"https://sr.wikipedia.org/wiki/Proteazom","thumbnail_url":"https://upload.wikimedia.org/wikipedia/commons/thumb/0/08/Proteaosome_1fnt_top.png/150px-Proteaosome_1fnt_top.png"},{"id":"643614","type":"featured","language_code":"sr","title":"Деми Ловато","summary":"Деметрија Девон Ловато (енгл. Demetria Devonne Lovato; Албукерки, 20. август 1992) америчка је певачица, текстописац и глумица. После наступа у дечјој телевизијској серији Барни и пријатељи (2002—2004), истиче се као Мичи Торес у телевизијском мјузиклу Рокенрол камп (2008) и његовом наставку, Рокенрол камп 2: Финални џем (2010); свој први сингл и дует са Џоом Џонасом „This Is Me” објављује у склопу саундтрека првог филма, док је сингл дебитовао на деветом месту листе Billboard Hot 100.\nНакон потписивања уговора са кућом Hollywood Records, Ловато објављује свој поп рок деби албум Don't Forget (2008), који је дебитовао на другом месту листе Billboard 200. Његов наследник Here We Go Again (2009) дебитовао је на првом месту у САД, док је његова истоимена песма достигла 15. место на листи Hot 100. На свом трећем студијском албуму Unbroken (2011) Ловато експериментише са попом и R&B-јем, док је албум изнедрио платинасти сингл у САД, „Skyscraper”. Свој истоимени четврти албум објављује 2013, који је дебитовао на трећем месту листе Billboard 200, а садржи међународни хит, „Heart Attack”. Албуме Confident (2015) и Tell Me You Love Me (2017) карактеришу соул и зрелије теме; добивши номинацију за награду Греми за Confident, док „Sorry Not Sorry”, водећи сингл с албума Tell Me You Love Me, достиже шесто место у САД. Након паузе, Ловато објављује свој седми албум Dancing with the Devil... the Art of Starting Over (2021), који је достигао друго место на листи Billboard 200, а 2022. свој осми студијски албум, Holy Fvck.\nНа телевизији, Ловато глуми главног лика у комедији ситуације Сани, звезда у успону (2009—2011), бивши је члан жирија у музичко-такмичарској серији The X Factor USA у другој и трећој сезони и наступа као споредни лик у хумористичком мјузиклу Гли (2013—2014) и комедији ситуације Вил и Грејс (2020). Такође глуми у телевизијском филму Програм заштите за принцезе (2009), хумористичком анимираном филму Штрумпфови: Скривено село (2017) и хумористичком мјузиклу Песма Евровизије: Прича ватрене саге (2020).\nЛовато има преко 24 милиона продатих плоча у Сједињеним Америчким Државама, као и бројна признања која чине MTV Video Music Award, 14 Награда по избору тинејџера, пет Награда по избору публике, две Латиноамеричке музичке награде, Гинисов рекорд и део је годишње листе Time 100 за 2017. годину. Активиста за неколико друштвених питања, Ловато привлачи велику пажњу медија својим поремећајем у исхрани и злоупотребом психоактивних супстанци, због чега објављује мемоаре Staying Strong: 365 Days a Year (2013) и документарце, Demi Lovato: Simply Complicated (2017) и Demi Lovato: Dancing with the Devil (2021).","url":"https://sr.wikipedia.org/wiki/%D0%94%D0%B5%D0%BC%D0%B8_%D0%9B%D0%BE%D0%B2%D0%B0%D1%82%D0%BE","thumbnail_url":"https://upload.wikimedia.org/wikipedia/commons/thumb/f/f9/Demi_Lovato_in_2017_cropped_02.JPG/150px-Demi_Lovato_in_2017_cropped_02.JPG"},{"id":"680793","type":"featured","language_code":"sr","title":"Ема Стоун","summary":"Емили Џин Стоун (енгл. Emily Jean Stone; 6. новембар 1988) америчка је глумица. Добитница је бројних награда, укључујући Оскара и Златни глобус, а била је и најплаћенија глумица у 2017. години. Ема Стоун се појавила на Форбсовој листи 100 познатих личности 2013. и 2017. године, а такође се нашла и на Тајмовој листи као једна од 100 најутицајнијих људи на свету.\nРођена и одрасла у Скотсдејлу у Аризони, Стоунова је почела да глуми још као дете, у позоришној представи The Wind in the Willows 2000. године. Као тинејџер, преселила се у Лос Анђелес са мајком и дебитовала је на телевизији у ријалити емисији У потрази за Новом породицом Партриџ (енгл. Search of the New Partridge Family, 2004), која је завршила као непродата пилот епизода. Након неколико епизодних улога у телевизијским ситкомима, Стоунова је прву већу улогу добила у Фоксовој серији Вожња из 2007. која је отказана након прве сезоне. Исте године, снимила је и свој први филм — комедију Кул момци (енгл. Superbad), након чега је играла споредне улоге у филмовима Зечица на колеџу (енгл. The House Bunny, 2008), Папирни човек (енгл. Paper Man, 2009) и Зомбиленд (енгл. Zombieland, 2009).\nПрву главну улогу имала је 2010. године у комедији Девојка на лошем гласу (енгл. Easy A), захваљујући којој је номинована за Златни глобус за најбољу глумицу у комедији. Наредне године играла је главну улогу у драми Служавке (енгл. The Help) и заједно са остатком филмске екипе освојила је награде Удружења глумаца и Удружења филмских критичара за најбољу глумачку поставу. Исте године се појавила и у романтичној комедији Та луда љубав (енгл. Crazy, Stupid, Love) уз Рајана Гозлинга, Стива Карела и Џулијану Мур.\nШирој јавности Стоунова је углавном позната по улози Гвен Стејси у филму Чудесни Спајдермен (енгл. The Amazing Spider-Man) из 2012. и наставку Чудесни Спајдермен 2 из 2014. Стоунова је потом играла главну улогу у комедији Вудија Алена из 2014. под називом Магија на месечини (енгл. Magic in the Moonlight), а појавила се и у филму Човек птица (енгл. Birdman) Алехандра Гонзалеза Ињаритуа. Филм је наишао на позитивне реакције критичара, а Стоунова је за своју улогу номинована за бројне награде за најбољу глумицу у споредној улози, међу којима су Оскар, БАФТА, Златни глобус и Награда Удружења глумаца.\nГодине 2016. тумачила је главну улогу у мјузиклу Ла ла ленд (енгл. La La Land) у режији Дејмијена Шазела, који важи за најуспешнији филмски пројекат током њене досадашње каријере јер је за своју изведбу освојила низ престижних признања, укључујући Оскара, Златни глобус, Награду Удружења филмских глумаца и награду БАФТА. Наредне године је поново била номинована за Златни глобус за улогу у филму Рат полова у коме је играла тениску звезду Били Џин Кинг. Након тога, тумачила је Абигејл Мешам у историјској комедији и драми Миљеница (енгл. The Favourite, 2018), а за ту улогу номинована је за још једног Оскара за најбољу споредну глумицу. Исте године, глумила је и у Нетфликсовој минисерији Манијак (енгл. Maniac), а годину дана након тога у наставку Зомбиленда под називом Повратак у Зомбиленд (енгл. Zombieland: Double Tap).","url":"https://sr.wikipedia.org/wiki/%D0%95%D0%BC%D0%B0_%D0%A1%D1%82%D0%BE%D1%83%D0%BD","thumbnail_url":"https://upload.wikimedia.org/wikipedia/commons/thumb/3/31/Emma_Stone_at_Maniac_UK_premiere_%28cropped%29.jpg/150px-Emma_Stone_at_Maniac_UK_premiere_%28cropped%29.jpg"},{"id":"722464","type":"featured","language_code":"sr","title":"Мери Шели","summary":"Мери Вулстонкрафт Шели (рођ. Годвин; енгл. Mary Wollstonecraft Shelley; Лондон, 30. август 1797 — 1. фебруар 1851) била је британски романописац, драмски писац, есејист, биограф, путописац и филозоф. Најпознатија је по свом готичком роману Франкенштајн (енгл. Frankenstein: or, The Modern Prometheus, 1818) који говори о капетану који је створио зомби-чудовиште. Мери се такође бавила издавањем и промовисањем дела свог супруга, романтичарског песника и филозофа Персија Биша Шелија. Отац јој је био политички филозоф Вилијам Годвин, а мајка филозоф и феминисткиња Мери Вулстонкрафт.\nМери Шели је рођена 30. августа 1797. године у Лондону, а месец дана након њеног рођења умрла јој је мајка од породиљске грознице. Годвин је одгајао и васпитао Мери и омогућио јој богато, неформално образовање, подстичући је да се придржава његових либералних политичких теорија. Када је Мери имала четири године, Годвин се оженио комшиницом, са којом је Мери имала проблематичне односе.Године 1814. Мери је започела везу са једним од политичких следбеника њеног оца, Персијем Шелијем, па се на крају удала за њега. Заједно са својом полусестром Клер Клермонт, Мери и Перси су отишли у Француску, а потом путовали Европом. По повратку у Енглеску, Мери је била трудна и носила Персијево дете. Током следеће две године, она и Перси су се суочили са остракизмом, константним дуговима и смрћу њихове превремено рођене ћерке. Венчали су се крајем 1816. године, након самоубиства Персијеве претходне жене, Харијет Вестбрук.\nТоком 1816. године, пар је провео лето са Лордом Бајроном, Џоном Вилијамом Полидоријем и Клер Клермонт у близини Женеве, Швајцарска, где је Мери добила идеју за свој најпознатији роман Франкенштајн. Шелијеви су 1818. године напустили Енглеску и отпутовали у Италију, где су њихово друго и треће дете умрли, а након тога Мери је родила своје последње и једино преживело дете, Персија Флоренса. Године 1822. њен супруг се утопио када је његова једрилица потонула током олује у близини Вијаређа. Годину дана касније, Мери се вратила у Енглеску и од тада посветила одгајању свог сина и каријери професионалног писца. Последњу деценију свог живота провела је борећи се са болешћу, вероватно можданим тумором, и умрла у доби од 53 године.\nСве до 1970-их, Мери је углавном била позната по својим напорима да објави радове свог супруга и по роману Франкенштајн, који је наставио да буде читан и инспирисао многе позоришне и филмске адаптације. Савремени научници дали су свеобухватнији поглед на Мерина достигнућа. Указали су на повећано интересовање за њен књижевни рад, посебно њене романе, међу којима су историјски романи Валперга (енгл. Valperga, 1823) и Перкин Ворбек (енгл. Perkin Warbeck, 1830), апокалиптични роман Последњи човек (енгл. The Last Man, 1826), и њена последња два романа Лодор (енгл. Lodore, 1835) и Фокнер (енгл. Falkner, 1837). Студије њених мање познатих дела, попут Лутања по Немачкој и Италији 1840, 1842. и 1843 (енгл. Rambles in Germany and Italy, in 1840, 1842, and 1843, 1844) и биографских чланака за Ларднерову енциклопедију, подржавају гледиште да је Мери Шели остала политички радикал током читавог свог живота. Мерина дела често тврде су сарадња и саосећајност, нарочито практиковане од стране жене у породици, начин да се реформише грађанско друштво. Овакав став био је директно супротстављање индивидуалистичком романтичарском етосу, промовисаном од стране Персија, и просветитељским политичким теоријама, артикулисаним од стране њеног оца, Вилијама Годвина.","url":"https://sr.wikipedia.org/wiki/%D0%9C%D0%B5%D1%80%D0%B8_%D0%A8%D0%B5%D0%BB%D0%B8","thumbnail_url":"https://upload.wikimedia.org/wikipedia/commons/thumb/b/b4/Mary_Wollstonecraft_Shelley_Rothwell.tif/lossy-page1-150px-Mary_Wollstonecraft_Shelley_Rothwell.tif.jpg"},{"id":"728936","type":"featured","language_code":"sr","title":"Европска унија","summary":"Европска унија (ЕУ) политичка је и привредна унија од 27 држава чланица које се првенствено налазе у Европи. Унија има укупну површину од 4.233.255,3 km2 и процењено укупно становништво од око 447 милиона. Унутрашње јединствено тржиште је успостављено кроз стандардизовани систем закона који се примењује у свим државама чланицама само у оним питањима у којима су се државе договориле да делују као једна. Политика ЕУ има за циљ да обезбеди слободно кретање људи, роба, услуга и капитала кроз унутрашње тржиште; доноси законе у области судске власти и унутрашњих послова и одржи јединствену политику о трговини, пољопривреди, рибарству и регионалном развоју. Пасошке контроле су укинуте за путовања унутар шенгенске зоне. Монетарна унија успостављена 1999. године, ступила је на снагу 2002. године, а састоји се од 19 држава чланица које користе валуту евро. ЕУ је често описивана као sui generis политички ентитет (без преседана или поређења) са карактеристикама било федерације или конфедерације.Унија и држављанство ЕУ су успостављени када је Мастришки уговор ступио на снагу 1993. године. ЕУ води своје порекло од Европске заједнице за угаљ и челик (ЕЗУЧ) и Европске економске заједнице (ЕЕЗ); прва основана Париским уговором из 1951. и друга Римским уговором из 1957. године. Првобитне државе чланице онога што је постало познато као Европске заједнице биле су унутрашња шесторка: Белгија, Западна Немачка, Италија, Луксембург, Француска и Холандија. Заједнице и њихове наследнице су порасле у величини проширењем на 21 државу чланицу и у власти додавањем области политике у своју надлежност. Последњи велики амандман на уставну основу ЕУ, Лисабонски уговор, ступио је на снагу 2009. године. Уједињено Краљевство је 2020. постало једина држава чланица која је напустила ЕУ. Пре тога, четири територије држава чланица су напустиле ЕУ или њене претече. Неколико је држава које преговарају о придруживању Европској унији.\nСа око 5,8 одсто светске популације, ЕУ је 2021. године остварила номинални бруто домаћи производ (БДП) од око 17,1 билион долара, што чини приближно 18 одсто глобалног номиналног БДП-а. Поред тога, све државе чланице ЕУ имају веома висок индекс хуманог развоја према Програму Уједињених нација за развој. ЕУ је 2012. године добила Нобелову награду за мир. Кроз Заједничку спољну и безбедносну политику, Унија је развила значајну улогу у спољним односима и одбрани. Има сталне дипломатске мисије широм света и део је Уједињених нација, Светске трговинске организације, Г7 и Г20. Због свог глобалног утицаја, Европску унију су неки научници описали као суперсилу у настајању.","url":"https://sr.wikipedia.org/wiki/%D0%95%D0%B2%D1%80%D0%BE%D0%BF%D1%81%D0%BA%D0%B0_%D1%83%D0%BD%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/b/b7/Flag_of_Europe.svg/150px-Flag_of_Europe.svg.png"},{"id":"74522","type":"featured","language_code":"sr","title":"Фудбалска репрезентација Њемачке","summary":"Фудбалска репрезентација Њемачке (њем. Die deutsche Fußballnationalmannschaft или само Die Mannschaft) је мушка фудбалска репрезентација која представља Њемачку у међународним фудбалским такмичењима од 1908. Под управом је фудбалског савеза Њемачке (њем. Deutscher Fußball-Bund), основаног 1900. године. Након што је поново покренут фудбалски савез Њемачке 1949 године, тим је представљао Федералну Републику Њемачку. Под Савезничком окупацијом Њемачке, још двије репрезентације биле су такође признате од стране ФИФА: Сар, који је представљао протекторат Сарланд (1950—1956) и Источна Њемачка, која је представљала Источну Њемачку (1952—1990), резултати обје репрезентације су урачунати у резултате Њемачке. Званично име и ФИФА шифра (FRG), скраћене су на Њемачка (GER), након уједињења 1990.\nЊемачка је једна од најуспјешнијих фудбалских репрезентација у међународним такмичењима; освојила је четири Свјетска првенства (1954, 1974, 1990, 2014), три Европска првенства (1972, 1980, 1996), и један Куп конфедерација (2017). Такође били су другопласирани четири пута на Свјетском првенству, три пута на Европском; док су на Свјетском првенству освојили и четири пута треће мјесто. Источна Њемачка је освојила злато на Олимпијским играма 1976.Њемачка је једина репрезентација која је освојила Свјетско првенство и за мушкарце и за жене. Након освајања Купа конфедерација 2017 постала је тек четврта репрезентација — поред Бразила, Аргентине и Француске, која је освојила три најважнија такмичења која признаје ФИФА: Свјетско првенство, Куп конфедерација и Олимпијске игре. Такође су освојиле и своја континентална првенства (Копа Америка за Бразил и Аргентину; Европско првенство за Њемачку и Француску.)На крају 2014, Њемачка је у Ело рејтингу сакупила највећи број поена који је једна репрезентација икада сакупила — 2.205 поена. Освајањем Свјетског првенства 2014 у Бразилу, Њемачка је постала прва европска репрезентација која је освојила Свјетско првенство на тлу Јужне Америке. Двапут су њемачки фудбалери били најбољи стријелци на Свјетском првенству: Герд Милер 1970 и Мирослав Клозе 2006; док је Томас Милер 2010 био најбољи стријелац са још три фудбалера. Клосе је са 16 голова најбољи стријелац у историји Свјетског првенства.Тренутни селектор националног тима је Ханс Дитер Флик, који је на тој функцији од 1. јула 2021. године, када је наслиједио Јоахима Лева.","url":"https://sr.wikipedia.org/wiki/%D0%A4%D1%83%D0%B4%D0%B1%D0%B0%D0%BB%D1%81%D0%BA%D0%B0_%D1%80%D0%B5%D0%BF%D1%80%D0%B5%D0%B7%D0%B5%D0%BD%D1%82%D0%B0%D1%86%D0%B8%D1%98%D0%B0_%D0%8A%D0%B5%D0%BC%D0%B0%D1%87%D0%BA%D0%B5","thumbnail_url":null},{"id":"74828","type":"featured","language_code":"sr","title":"Пад Цариграда","summary":"Пад Цариграда се може односити на:\n\nПад Цариграда (1204), крсташко освајање Цариграда 1204. године;\nПад Цариграда (1453), османско освајање Цариграда 1453. године.","url":"https://sr.wikipedia.org/wiki/%D0%9F%D0%B0%D0%B4_%D0%A6%D0%B0%D1%80%D0%B8%D0%B3%D1%80%D0%B0%D0%B4%D0%B0","thumbnail_url":null},{"id":"752274","type":"featured","language_code":"sr","title":"Ослобођење Врања 1878. године","summary":"Ослобођење Врања 1878. године представља једну од завршних етапа ослобођења српских земаља од османске власти. После почетка Другог српско-турског рата, војска кнежевине Србије је покренула офанзиву на територији данашње јужне Србије. После Грделичке битке је успела да провали у Масуричку котлину, чиме јој се пут за Врање практично отворио. Истовремено су букнули бројни устанци широм јужне Србије, па и у самој околини Врања, а српска команда је, да би се повезала са устаницима у Пољаници, послала потпоручника Степу Степановића са задатком да оснује устанички батаљон, који је одиграо веома важну улогу у ослобођењу.\nСрпским снагама је командовао генерал Јован Белимарковић и биле су распоређене дуж десне стране Јужне Мораве, док је османским снагама командовао дивизијски генерал Асаф-паша. Његове снаге биле су распоређене дуж леве стране Јужне Мораве. Борба за ослобођење је званично почела 26. јануара, када су српске снаге почеле да се пребацују на леву страну Мораве и кулминирала је великом битком 31. јануара, у којој је учествовало око 22.000 војника, а завршила се српском победом и заплењивањем бројне османске опреме.\nУ борби за ослобођење се, поред Степе Степановића, истакао и потпоручник Стојичевић који је погинуо у борбама на Девотину, као и мајор Радомир Путник, који је био задужен за потеру за османским војницима који су после битке бежали према Прешеву и Бујановцу.\nПосле Санстефанског споразума, Врањанци су, уплашени да не потпадну под управу кнежевине Бугарске, послали писмо српском кнезу Милану Обреновићу с молбом да не повлачи српску војску из Врања. Међутим, после Берлинског конгреса Врање је и званично постало део Србије.","url":"https://sr.wikipedia.org/wiki/%D0%9E%D1%81%D0%BB%D0%BE%D0%B1%D0%BE%D1%92%D0%B5%D1%9A%D0%B5_%D0%92%D1%80%D0%B0%D1%9A%D0%B0_1878._%D0%B3%D0%BE%D0%B4%D0%B8%D0%BD%D0%B5","thumbnail_url":"https://upload.wikimedia.org/wikipedia/commons/thumb/b/b1/Borba_za_vranje-sr.svg/150px-Borba_za_vranje-sr.svg.png"},{"id":"7565","type":"featured","language_code":"sr","title":"Периодни систем","summary":"Периодни систем је табеларни приказ хемијских елемената, распоређених на основу њиховог атомског броја (број протона), електронске конфигурације и понављајућих хемијских особина. Овакав распоред показује периодичне законе, а пример су елементи са сличним карактеристикама смештени у истој колони. Такође се разликују и четири правоугаона блока са одређеним, приближно сличним хемијским особинама. У принципу, унутар једног реда (периоде) елемената метали су на левој, а неметали на десној страни.\nРедови периодног система називају се периоде, а колоне се називају групе. Шест група има своја имена, као и бројеве; на пример: елементи 17. групе су халогени, док су елементи 18. групе племенити гасови. Периодни систем може да се користи за извођење односа између својстава различитих елемената, те предвиђање својстава нових елемената који се откривају или синтетишу. Периодни систем пружа користан оквир за анализирање хемијских карактеристика материје и широко се користи у хемији, физици и другим наукама.\nРуски хемичар Дмитриј Мендељејев је 1869. године објавио први општепризнат периодни систем. Свој систем развио је да би илустровао периодичне законе и својства тада познатих елемената. Мендељејев је такође предвидио нека својства тада непознатих елемената, за које се очекивало да ће да попуне празнине у овом систему. Већина његових предвиђања се показала тачним када су поменути елементи касније откривени. Мендељејевљев периодни систем од тада је знатно проширен и прерађен откривањем или синтетисањем додатних нових елемената, као и развојем нових теоретских модела за објашњавање хемијских принципа.\nСви елементи од атомског броја 1 (водоник) до 118 (оганесон) откривени су или синтетисани, а последње проширење периодног система (нихонијум, московијум, тенесин и оганесон; именовани 28. новембра 2016) Међународна унија за чисту и примењену хемију (IUPAC) потврдила је 30. децембра 2015. године; првих седам редова периодног система је комплетирано.‍‍ Прва 94 елемента постоје природно, иако се неки могу пронаћи само у траговима и били су синтетисани у лабораторијама пре него што су пронађени у природи.‍ Елементи са атомским бројем из интервала 95—118 једино су синтетисани у лабораторијама или нуклеарним реакторима.‍ Синтеза елемената који имају веће атомске бројеве је оно чему хемичари тренутно теже. Бројни синтетички радиоизотопи елемената који се природно појављују такође су произведени у лабораторијама.","url":"https://sr.wikipedia.org/wiki/%D0%9F%D0%B5%D1%80%D0%B8%D0%BE%D0%B4%D0%BD%D0%B8_%D1%81%D0%B8%D1%81%D1%82%D0%B5%D0%BC","thumbnail_url":"https://upload.wikimedia.org/wikipedia/commons/thumb/4/49/Simple_Periodic_Table_Chart-sr.svg/150px-Simple_Periodic_Table_Chart-sr.svg.png"},{"id":"7682","type":"featured","language_code":"sr","title":"Стефан Немања","summary":"Стефан Немања (црсл. Стѣфань; око 1113 — 13. фебруар, 1199 или 1200) био је српски велики жупан (1166—1196), који се изборио за политичку самосталност у односу на Византију и уједињење српских земаља (Рашка, Дукља, Травунија, Хумска земља, Неретванска крајина) у јединствену државу. Био је родоначелник српске владарске династије Немањића, која се одржала на власти све до 1371. године.Сматра се једним од најзначајнијих српских владара, а заједно са сином Светим Савом I Српским, једним од утемељивача Српске православне цркве, која Стефана Немању слави као Светог Симеона Мироточивог. Доба његове владавине представља преломни период у историји и култури Срба.Као најмлађи син властелина Завиде, збацио је вероватно 1166. године свог најстаријег брата Тихомира и врховну власт Византије. Поред брата Тихомира имао је још два брата Мирослава и Страцимира. Након пропасти антивизантијске коалиције, у којој је учествовао, 1172. године, Немања се предао византијском цару Манојлу I Комнину (1143—1180) и признао га за свог суверена 1173. године. После цареве смрти 1180. започео је нападе на византијску територију и завршио ширење своје власти на околне српске области (Косово, Зета, Травунија, Захумље и Неретвљанска област), осим Босне. Његова експанзија је окончана поразом на Морави 1190. године, након чега је Рашка симболично постала византијски вазал, али је Немањи признат већи део дотадашњих освајања.\nНа унутрашњем плану, окренуо се учвршћивању власти у земљи. Сазвао је сабор против богумила у Рашкој, након чега се, уз помоћ војске, сурово обрачунао са следбеницима овог учења, које је сматрано јеретичким. На међународном плану српски велики жупан је био одан вазал Манојлу Комнину од 1172. године, шаљући му помоћне војне одреде који су учествовали и у бици код Мириокефалона (1176). године, али после смрти цара Манојла I (1180), велики жупан се одметнуо и улазио је у велике савезе против Византије. Послао је своје посланике чак у Нирнберг 1188. на преговоре са светоримским царем Фридрихом I Барбаросом (1155—1190).\nУ уметности, његову владавину карактерише почетак подизања монументалних владарских задужбина, као и појава аутентичног српског стила у сакралној архитектури, познатог као Рашки стил, за чији почетак се узима његово подизање манастира Ђурђеви Ступови. Поред њега, Немања је подигао и обновио читав низ цркава и манастира, међу којима треба истаћи манастире: Студеницу (коју је подигао себи као маузолеј) и Хиландар, који је обновио из темеља са сином Савом 1198. године.Повукао се са власти и замонашио на сабору 1196, а за свог наследника је одредио средњег сина Стефана Првовенчаног (велики жупан од 1196. до 1217. или до 1219. године, а краљ од 1217 или 1219. до 1228), у договору са византијским царем Алексијем III (1195—1203), чијом ћерком Евдокијом је Првовенчани био ожењен. Преминуо је као монах Симеон у манастиру Хиландар, а његове мошти су 1208. године пренете у манастир Студеницу, у коме се и данас налазе.","url":"https://sr.wikipedia.org/wiki/%D0%A1%D1%82%D0%B5%D1%84%D0%B0%D0%BD_%D0%9D%D0%B5%D0%BC%D0%B0%D1%9A%D0%B0","thumbnail_url":"https://upload.wikimedia.org/wikipedia/commons/thumb/7/7d/Stefan_Nemanja.jpg/150px-Stefan_Nemanja.jpg"},{"id":"7688","type":"featured","language_code":"sr","title":"Просветитељство","summary":"Просветитељство (или доба разума) је раздобље од 1650-их до 1780-их током којег су интелектуалне и културалне снаге у Европи давале нагласак разуму, анализи, и индивидуализму насупрот традиционалним линијама ауторитета. Промовисали су га филозофи и локални интелектуалци у урбаним кафанама, салонима и масонским ложама. Заговорници просветитељства доводили су у питање и изазивали ауторитет институција које су биле дубоко укорењене у друштву, као нпр. Католичке цркве и залагали се за реформу друштва утемељеном на толеранцији, науци и скептицизму.\nМноги филозофи и научници као Франсис Бејкон (1562—1626), Рене Декарт (1596—1650), Џон Лок (1632—1704), Барух Спиноза (1632—1677), Пјер Бејл (1647—1706), Волтер (1694—1778), Франсис Хачисон (1694—1746), Дејвид Хјум (1711—1776), Чезаре Бекарија (1738—1794), Имануел Кант (1724—1804), и Исак Њутн (1642—1727) утицали су на друштво објављујући врло популарне радове. Под утицајем идеја просветитељства, многи су се владари састајали с интелектуалцима тог доба и покушавали да примене њихове реформе, уводећи принцип толеранције и прихватајући коегзистенцију различитих религија, започевши процес који ће се касније звати просвећени апсолутизам. У истом раздобљу просветитељства збивала се научна револуција, предвођена Исаком Њутном.\nНове идеје и веровања шириле су се континентом потенциране и повећањем писмености услед удаљавања од искључиво религијских текстова. Међу најзначајнијим књижевним делима била је Енциклопедија (1751—1772) коју су уређивали Дени Дидро и (након 1759) Жан ле Рон д'Аламбер. Продано је око 25.000 копија ове енциклопедије у 35 свесака, половина чега изван Француске. Књижевна дела као што су Волтеров Филозофски речник (Dictionnaire philosophique, 1764) и Филозофска писма (Lettres philosophiques, 1733) били су револуционарна штива која су ширила идеале просветитељства. Неки од тих идеала показали су се врло утицајним и одлучујућим током Француске револуције 1789. године. Након револуције уследио је супротни интелектуални покрет познат као романтизам.","url":"https://sr.wikipedia.org/wiki/%D0%9F%D1%80%D0%BE%D1%81%D0%B2%D0%B5%D1%82%D0%B8%D1%82%D0%B5%D1%99%D1%81%D1%82%D0%B2%D0%BE","thumbnail_url":"https://upload.wikimedia.org/wikipedia/commons/thumb/f/fd/Encyclopedie_frontispice_full.jpg/150px-Encyclopedie_frontispice_full.jpg"},{"id":"77338","type":"featured","language_code":"sr","title":"Eminem","summary":"Maršal Brus Meters III (engl. Marshall Bruce Mathers III; Sent Džozef, 17. oktobar 1972), poznatiji pod umetničkim imenom Eminem (često stilizovano kao EMINƎM), američki je reper, tekstopisac, muzički producent i glumac. Zaslužan je za popularnost hip hopa u Srednjoj Americi, a Eminemov globalni uspeh i priznati radovi smatraju se zaslužnim za nestanak rasne barijere i početak prihvatanja belih repera u zabavnoj muzici. Iako ga je veliki deo rada tokom početka 2000-ih učinio izuzetno kontroverznim, postao je predstavnik američke potlačene klase i odražavao gledišta dela generacije Y. Inspirisao je mnoge umetnike, raznih žanrova; često je citiran kao jedan od najvećih repera svih vremena.\nPored solo karijere, član je detroitske grupe D12 (Derti dozen/Di tvelv/Detroit tvelv), kao i jednog od boljih hip hop dua Bed mits Ivil (sa Rojsom da fajv-najnom). Eminem je najprodavaniji umetnik 21. veka. Magazin Roling stoun mu je dao titulu „kralja hip hopa” i rangirao ga na 83. poziciju liste 100 najvećih umetnika svih vremena. Prodao je više od 220 miliona albuma širom sveta, što ga čini drugim najprodavanijim muškim umetnikom u istoriji muzičke industrije. Eminem je takođe i najprodavaniji umetnik kad se govori o digitalnom tiražu, sa prodajom od skoro 50 miliona albuma i preko 30 miliona singlova širom sveta.\nNakon debi albuma Infinite (1996), Eminem je brzo stekao popularnost 1999. godine svojim drugim albumom — The Slim Shady LP, koji je osvojio nagradu Gremi za najbolji rep album. Naredni album, The Marshall Mathers LP, postao je najbrže prodavani album u istoriji Sjedinjenih Američkih Država. To je Eminemu donelo još veću popularnost, uključujući i podršku producentske kuće Šejdi rekords, koja je izbacila projekat grupe D12 na scenu. Albumi The Marshall Mathers LP (2000) i The Eminem Show (2002) ’dijamantski’ su sertifikovani u SAD po prodaji. Oba albuma su osvajanjem Gremija donela Eminemu postavljanje rekorda za tri uzastopne nagrade u istoj kategoriji. Svi ovi uspesi su bili praćeni albumom Encore (2004), veoma kritički nastrojenom i komercijalnom albumu. Eminem je otišao na pauzu 2005. godine, nakon otkazivanja rasprodate evropske turneje. Zatim je, nakon pauze, 2009. izdao Relapse i 2010. Recovery (koji je dobio nagradu za najprodavaniji album 2010. godine širom sveta). Takođe je dobio Gremi i za albume Relapse i Recovery. Eminemovi albumi The Marshall Mathers LP i The Eminem Show nalaze se na samom vrhu u kategoriji najprodavanijih albuma u prvoj nedelji objavljivanja. Njegov osmi studijski album, The Marshall Mathers LP 2, izašao je 2013. godine i osvojio dva Gremija, uključujući onaj u kategoriji za najbolji rep album (Eminem drži rekord sa najviše pobeda u ovoj kategoriji), što mu je ukupno 15. Gremi u karijeri.The Marshall Mathers LP i njegov treći album, The Eminem Show, takođe su osvojili nagradu Gremi, a Eminem postaje prvi umetnik koji je uspeo da osvoji nagradu za najbolji rep album sa tri uzastopna albuma. Takođe je osvojio nagradu i 2010. godine za album Relapse, i tako zaokružio broj Gremija na 11 u dotadašnjoj karijeri. Godine 2002. osvaja Oskar za najbolju originalnu pesmu (za Lose Yourself, iz filma 8 milja u kojem je igrao glavnu ulogu). Lose Yourself je pesma koja je najviše vremena provela kao prvorangirana među hip hop pesmama. Eminem je potom, nakon turneje iz 2005. godine, napravio pauzu; u ovom periodu je imao problema za zavisnošću. Prvi album nakon onog iz 2004, Encore, izdat je 15. maja 2009. godine pod nazivom Relapse. Eminem je najbolje prodavani umetnik po američkom sistemu za praćenje Nilsen saundsken, a prodao je preko 155 miliona albuma u čitavom svetu i time se uvrstio među umetnike sa najbolje prodavanim albumima.\nRangiran je na 82. mestu Roling stounove liste 100 najpoznatijih umetnika svih vremena. Magazin Vajb ga je nazvao „najboljim reperom svih vremena”. Uključujući i doprinos u bendu D12, Eminem je postigao 9 prvih pozicija na Billboard Top 200 listi, dve kao član pomenutog benda i sedam kao solo izvođač. Uspeo je da rangira svojih 12 singlova na prvo mesto na sceni u zemljama širom sveta. U decembru 2009. godine, Eminema je list Bilbord prozvao „izvođačem decenije”. Njegovi albumi The Eminem Show, The Marshall Mathers LP i Encore (po redu) zauzeli su 3, 7. i 40. mesto među najboljim albumima u periodu od 2000. do 2009. godine, po pisanju magazina Bilbord. Sudeći po ovom magazinu, Eminem je izdao dva albuma od pet najprodavanijih u prvoj deceniji 21. veka. U Ujedinjenom Kraljevstvu je prodao više od 12,5 miliona albuma.\nEminem je u svojoj karijeri imao i druge poduhvate, uključujući i osnivanje sopstvene izdavačke kuće Šejdi rekords sa menadžerom Polom Rozenbergom. Takođe ima i svoj kanal, Šejd 45, na radiju Sirijus XM. U novembru 2002. godine, Eminem je glumio u muzičkoj drami 8 milja. Proslavio se i kao dobitnik Oskar u kategoriji za najbolju originalnu pesmu za film (pesma Lose Yourself), te tako postao prvi rep umetnik koji je osvojio ovu nagradu. Takođe je igrao kameo uloge u filmovima Pranje (2001), Smešni ljudi (2009) i Intervju (2014), kao i u televizijskoj seriji Svita (gostujuća uloga 2010. godine u 10. epizodi sezone VII, Lose Yourself).","url":"https://sr.wikipedia.org/wiki/Eminem","thumbnail_url":"https://upload.wikimedia.org/wikipedia/commons/thumb/6/6d/Eminem_live_at_D.C._2014_%28cropped%29.jpg/150px-Eminem_live_at_D.C._2014_%28cropped%29.jpg"},{"id":"77675","type":"featured","language_code":"sr","title":"Свемирска трка","summary":"Свемирска трка је било незванично надметање између Сједињених Држава и Совјетског Савеза које је трајало од 1957. до 1975. године. Она је обухватала истовремене напоре обеју земаља да истраже свемир, шаљу вештачке сателите у Земљину орбиту, да пошаљу људе у свемир и на Месец. Иако њени корени леже у раној ракетној технологији и затегнутим међународним односима након Другог светског рата, свемирска трка је почела након совјетског лансирања сателита Спутњик 1, 4. октобра 1957. године. Термин свемирска трка је смишљен по аналогији са трком у наоружавању која је такође постојала између САД и СССР. Свемирска трка је постала важан део културног и технолошког ривалства између Совјетског Савеза и САД током Хладног рата. Свемирска технологија је постала посебно важна арена у овом сукобу, и због своје војне примене и због психолошке користи од нараслог морала.\nТоком тих година СССР је успео да лансира први вештачки сателит, да први пошаље живо биће у свемир, првог човека и да изврши прву шетњу космонаута у отвореном свемиру. САД су успеле прве да пошаљу људе на Месец.\n\n","url":"https://sr.wikipedia.org/wiki/%D0%A1%D0%B2%D0%B5%D0%BC%D0%B8%D1%80%D1%81%D0%BA%D0%B0_%D1%82%D1%80%D0%BA%D0%B0","thumbnail_url":"https://upload.wikimedia.org/wikipedia/commons/thumb/b/be/Sputnik_asm.jpg/150px-Sputnik_asm.jpg"},{"id":"7769","type":"featured","language_code":"sr","title":"Стефан Лазаревић","summary":"Стефан Лазаревић (Крушевачки град, 1377 — Главица код Младеновца, село Марковац, заселак Црквине, 19. јул 1427), познат и као Стеван Високи, са титулама кнеза (1389—1402) и деспота (1402—1427) владао је Србијом. Био је син кнеза Лазара. У своје време је важио за једног од најбољих витезова и војсковођа, а његова књижевна дела га чине једним од највећих српских књижевника у средњем веку.Деспот Стефан је био врстан дипломата свога времена и разумео се у тадашњу геополитичку ситуацију. Увек је настојао гледати са којом страном је најбоље имати сарадњу и вазалне односе, све зарад добробити свог народа. Био је вазал, добар и близак сарадник са Османлијама, Византинцима и Угарима, што показује његову политичку спретност, која га, уз врхунске милитарне способности и законодавну власт сврстава међу најбоље српске средњовековне владаре, по многима чак и најбољег и најспособнијег.\nНакон очеве погибије у Косовском боју 1389, као малолетан је дошао на власт и уз помоћ мајке Милице Хребељановић владао је до свог пунолетства 1393. године.\nКао османски вазал, млади Стефан је предводио српске помоћне одреде у биткама на Ровинама, код Никопоља и Ангоре. После битке код Ангоре је од Византинаца у Цариграду добио звање деспота (1402), а крајем 1403. или почетком 1404. године, ступио је у вазалне односе и са угарским краљем Жигмундом од кога је добио Мачву, Београд (у који 1405. сместио своју престоницу), Голубац и друге поседе, а касније (1411) и Сребреницу.\nПосле великог пораза код Ангоре, отпочео је грађански рат у Османском царству, али и сукоби међу српском властелом, прво између Лазаревића и Бранковића, а потом и између самог Стефана и његовог млађег брата Вука. Сукоби у Србији су се окончали 1412. измирењем Стефана и његовог сестрића Ђурђа, док је као победник из борби међу Османлијама изашао 1413. Мехмед I, захваљујући српској помоћи, након чега је, за Србију, уследио период мира. После смрти свог сестрића Балше III Балшића, наследио је Зету, око чијих приморских градова је водио рат против Млечана. Пошто није имао деце, Стефан је на сабору у рудничкој Сребрници 1426. именовао свог сестрића Ђурђа за наследника.\nНа унутрашњем плану, он је сломио отпор властеле, а периоде мира је искористио за снажење Србије у политичком, економском, културном и војном погледу. Он је 29. јануара 1412. објавио „Законик о рудницима”, са посебним делом којим се уређује живот у, тада највећем руднику на Балкану, Новом Брду. Тиме је додатно појачао развој рударства, које је било главна привредна грана тадашње Србије, тако да је крајем његове владавине Србија била један од највећих произвођача сребра у Европи. На пољу архитектуре, наставља се развој Моравског стила, који је започео у доба његових родитеља, градњом Раванице, Лазарице и Љубостиње.\nБио је велики покровитељ уметности и културе пружајући подршку и уточиште како ученим људима из Србије, тако и избеглицама из околних земаља које су заузеле Османлије. Поред тога, он је и сам био писац, а његово најзначајније дело је „Слово љубве” које се одликује ренесансним цртама. Поред књижевног стваралаштва самог деспота, у овом периоду се, између осталих, јављају Константин Филозоф и Григорије Цамблак, а развија се и богата преписивачка делатност (Ресавска преписивачка школа).","url":"https://sr.wikipedia.org/wiki/%D0%A1%D1%82%D0%B5%D1%84%D0%B0%D0%BD_%D0%9B%D0%B0%D0%B7%D0%B0%D1%80%D0%B5%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/7/7b/Stefan_Lazarevic-freska.JPG/150px-Stefan_Lazarevic-freska.JPG"},{"id":"7785","type":"featured","language_code":"sr","title":"Ђурађ Кастриот Скендербег","summary":"Ђурађ Кастриот (алб. Gjergj Kastrioti; Сина, 6. мај 1405 — Љеш, 17. јануар 1468), познатији као Скендербег (алб. Skënderbej/Skënderbeu од. тур. İskender Bey), био је борац против османских освајача и исламизације, српског порекла, којег су Албанци (крајем 19. века) прогласили за свог националног хероја.\nПрема Гибону, Ђурђева породица Кастриот(ић)а води порекло од старог српског братства Бранил(овић)а из Зете. Скендербегов деда, Павле Кастриотић, доселио се у Јањину у Епиру као српски кефалија. Скендербегов отац, Иван Кастриотић, био је кнез Епира, који је држао Мат, Кроју, Мирдиту и Дибер, и за разлику од свог оца, брзо је научио албански језик од локалног становништва. Његова мајка, Војислава, била је принцеза такође српског порекла, ћерка Гргура Бранковића и унука чувеног српског витеза Вука Бранковића. Неке мање поуздане анализе стављају је у породицу Трибалда, пореклом из Старе Србије. Иван Кастриотић је био међу првима који се супротставио упадима Бајазита I, међутим, његов отпор није имао никакав значајан ефекат. Султан га је натерао да плаћа данак, а да би осигурао верност племића тих крајева, Турци су одвели Ђурђа заједно са његовом браћом као таоце.\nСкендербег је у Љешу 1444. године сазвао племенске главаре Арбаније и Црне Горе, како би се заклели да ће заједнички ратовати против Турске. Постао је вођа тада формиране Љешке лиге. Због борбе против Османлија прво га је глорификовала Католичка црква (иако је током свог живота био и муслиман и православац), а убрзо и словенски народи са Балкана, који су га сматрали својим националним херојем. Крајем 19. века албански националисти су, у недостатку албанске средњовековне државе и њених хероја из тог времена, почели са албанизацијом Скендербега и његове побуне. Скендербегова борба против Османлија, међутим, није била општи устанак становника Албаније против Османског царства. Становништво великих градова у Албанији, који су на југу припадали Османлијама, а на северу Венецији, није га подржавало док су његови борци припадали различитим етничким групама попут Срба (Словена), Албанаца, Грка и Цинцара (Влаха). Османски војници против којих су се борили нису били Турци из Анадолије, већ локално, већином албанско становништво које је било вољно да се бори против мањинског дела припадника свог народа у редовима Скендербегових снага.\nПочев од 15. века (са делима Константина Михаиловића и Мартина Сегона) Скендербег је био предмет бројних књижевних и уметничких радова. Скендербегове војне вештине су Османлијама представљале велику препреку и у многим западноевропским земљама сматран је примером борбе хришћанства против османских муслимана.","url":"https://sr.wikipedia.org/wiki/%D0%82%D1%83%D1%80%D0%B0%D1%92_%D0%9A%D0%B0%D1%81%D1%82%D1%80%D0%B8%D0%BE%D1%82_%D0%A1%D0%BA%D0%B5%D0%BD%D0%B4%D0%B5%D1%80%D0%B1%D0%B5%D0%B3","thumbnail_url":"https://upload.wikimedia.org/wikipedia/commons/thumb/b/b6/Ritratto_di_Giorgio_Scanderbeg.jpg/150px-Ritratto_di_Giorgio_Scanderbeg.jpg"},{"id":"78938","type":"featured","language_code":"sr","title":"Младен Стојановић","summary":"Младен Стојановић (Приједор, 7. април 1896 — Јошавка, код Челинца, 2. април 1942) био је љекар, хуманиста и револуционар, учесник Народноослободилачке борбе, један од организатора устанка на Козари 1941. и народни херој Југославије.\nУочи балканских ратова, 1912. као ученик гимназије укључио се у тајну омладинску национално-револуционарну организацију „Народна одбрана”, а недуго потом је постао и члан „Младе Босне”. Био је изразити поборник ослобођења југословенских народа од Аустроугарске и један од вођа национално-револуционарне омладине у Тузли. Након Сарајевског атентата и почетка Првог свјетског рата, 1914. осуђен је на 15 година затвора, али је 1917. амнестиран и пуштен.\nНакон рата је студирао медицину у Загребу и Бечу, а од 1929. је радио као љекар у родном Приједору. Као „народни љекар” који је бесплатно лијечио сиромашне, веома брзо је стекао велико поштовање и популарност међу народом Приједора и шире околине. Од 1936. је радио и као љекар амбуланте рудника у Љубији, гдје је отпочео дружење са радницима и синдикалистима, али и учествовао у њиховој борби за боље услове живота.\nИако је комунистичке идеје прихватио још као студент, тек септембра 1940. постао је члан илегалне Комунистичке партије Југославије (КПЈ). Као љекар је учествовао у Априлском рату, али се послије капитулације вратио у Приједор, гдје су га јуна 1941. ухапсиле усташе. Након бјекства из затвора отишао је на Козару, гдје је активно радио на организовању оружаног устанка.\nНарод Козаре, заплашен усташким злочинима, брзо се одазвао позиву на устанак и већ у августу је формиран Козарски партизански одред, чији је Младен био командант. Овај Одред изводио је борбене акције против окупатора и усташа, због чега је против њега било покренуто неколико акција и офанзива. Упркос томе, Одред је успио да се одржи на Козари и даље изводи акције. Младен, који је у току устанка постао готово легендарна личност на Козари и Поткозарју, обилазио је села и позивао људе у борбу против окупатора, па је велики број људи овог краја укључио у Народноослободилачки покрет (НОП).\nПошто је Младенова популарност расла и ширила се Босанском крајином, он је јануара 1942. године прешао у Подгрмеч, гдје је био у Штабу Првог крајишког одреда, а у фебруару је на Скендервакуфској конференцији био изабран за начелника Оперативног штаба НОП одреда Босанске крајине. Почетком марта, у сукобу са четницима Лазе Тешановића, код Липовца, тешко је рањен у главу. Након тога опорављао се у партизанској болници у селу Јошавка. У току четничког пуча Раде Радића у Четвртом крајишком одреду, убијен је заједно са осталим рањеницима.\nЗа народног хероја проглашен је 7. августа 1942. године. У његову част село Букин, код Бачке Паланке, 1946. је понело назив Младеново, а 1975. снимљен је филм „Доктор Младен”.\n\n","url":"https://sr.wikipedia.org/wiki/%D0%9C%D0%BB%D0%B0%D0%B4%D0%B5%D0%BD_%D0%A1%D1%82%D0%BE%D1%98%D0%B0%D0%BD%D0%BE%D0%B2%D0%B8%D1%9B","thumbnail_url":null},{"id":"79697","type":"featured","language_code":"sr","title":"Грб Београда","summary":"Грб Београда је званични симбол Града Београда и постојан је у три нивоа — као Основни или Мали, Средњи и Велики грб.\nИсторија хералдичког представљања Београда је дуга и сеже до времена када је град први пут постао српска престоница за време Деспота Стефана Лазаревића када се овај симбол први пут индиректно помиње у Деспотовом Житију. Први познати хералдички уобличен грб града се појављује у XVI веку и највероватније је угарског порекла. Но, као и сама историја града, тако је и његов грб био несталан. Како је град прелазио из руке у руку различитих освајача, тако се и његово хералдичко представљање мењало — било да град уопште није имао свој грб као под Османлијама, или да је добио сасвим нови под Аустријанцима.\nИсторија грба Београда који је данас у употреби је почела 1931. године када је званично изабран, након конкурса на коме је победио рад Ђорђа Андрејевића Куна. У социјалистичко доба грб је занемариван, да би након демократских промена 90-их година доживео своју реафирмацију, а од 2000-их и реорганизован у три степена, какав је и данас у употреби.\nУпотреба грба Београда је регулисана Статутом града и посебним градским прописима који детаљно уређују и санкционишу употребу грба у различитим приликама и местима.","url":"https://sr.wikipedia.org/wiki/%D0%93%D1%80%D0%B1_%D0%91%D0%B5%D0%BE%D0%B3%D1%80%D0%B0%D0%B4%D0%B0","thumbnail_url":"https://upload.wikimedia.org/wikipedia/commons/thumb/d/df/Small_Coat_of_Arms_Belgrade.svg/150px-Small_Coat_of_Arms_Belgrade.svg.png"},{"id":"8008","type":"featured","language_code":"sr","title":"Стефан Милутин","summary":"Стефан Урош II Милутин Немањић (око 1253. — Неродимље, 29. октобар 1321.) био је краљ Србије (1282—1321) и један од најмоћнијих српских владара у средњем веку. Припадао је династији Немањић. Био је млађи син краља Стефана Уроша I „Великог“ (1242—1276). Милутин је млађи брат Стефана Драгутина (краљ Србије 1276—1282, а затим обласног управника и краља Срема 1284—1316). Од 1282. Милутин је преузевши краљевску круну постао и главна линија наслеђивања у владарској породици. Тако је он отац краља Стефана Уроша III „Дечанског“ (1321—1331), деда краља, а касније цара, Стефана Уроша IV Душана „Силног“ (1331—1355) и прадеда цара Стефана Уроша V „Нејаког“.\nТоком његове скоро четрдесетогодишње владавине, Краљевина Србија је отпочела своје значајно ширење ка југу на рачун Византије са којом је 1299. године успостављена нова граница на линији Охрид—Прилеп—Штип (које су држали Византинци), чиме је српској држави прикључен северни део данашње Албаније и већи део данашње Северне Македоније. Поред тога, водио је успешне ратове против Бугара, од којих је трајно освојио Браничево са Кучевом, и Татарима. После Драгутинове смрти 1316. године дошао је у сукоб са краљем Угарске Карлом Робертом (1310—1342) због заузимања поседа свог брата и тада је изгубио Мачву и Београд (1319), али је успео да задржи Рудник и Браничево. Он је први краљ Србије који постаје озбиљан политички фактор у региону, који склапа офанзивне савезе, али и бива мета јаких савеза околних држава. Упоредо са тим, женидбама је успео да обезбеди освајања из успешних ратова са Византијом и Бугарима, док је сукоб са Татарима окончао слањем свог сина наследника Стефана Урошa III као таоца.\nНа унутрашњем плану је извршио промену са рашког скромног двора, церемонија и титула на византијско уређење са раскошним двором. Подигао је и обновио већи број манастира и цркава међу којима се издвајају Богородица Љевишка, Грачаница, Краљева црква у Студеници, Богородица Тројеручица у Скопљу, Старо Нагоричане и његова задужбина Бањска на простору његове државе, односно манастирска црква у Хиландару на Светој гори ван његове државе. Паралелно са развојем сакралне архитектуре која је у његово доба добила нови облик познат као Вардарски стил, развијала се и фортификациона архитектура у којој су најзначајнији домети манастирско утврђење у Хиландару и проширење Београдске тврђаве градњом Западног Подграђа са пристаништем (мада има оних који то проширење приписују и Стефану Душану (краљ 1331—1346, цар 1346—1355)). Због свог задужбинарског деловања је канонизован две и по године након смрти и проглашен Светим краљем, а његово житије је написао његов сарадник и каснији архиепископ српски Данило II (1324—1337).\nЖенио се чак пет пута, последњи пут Симонидом Палеолог 1299. године и из тих бракова је имао два сина Стефана Урошa II и Константина и две ћерке Ану Неду и Зорицу. Иако је значајно проширио и ојачао српску државу и увео византијско уређење у њу, није успео да консолидује унутрашње прилике у земљи, тако да је после његове смрти дошло до грађанског рата. Против његовог законитог наследника и млађег сина Константина побунио се старији син Стефан Урош (Ћоровић наводи да је Константин био старији ), а у борбе око престола се укључио и Драгутинов син Владислав који је према Дежевском споразуму из 1282. године требало да наследи Милутина. Расуло у земљи је било толико да се поједина властела једноставно отцепила (као Бранивојевићи у Захумљу), а банде пљачкаша су нападале чак и поворку која је преносила Милутиново тело у његову задужбину манастир Бањску. Стефан Милутин тренутно почива у бугарској престоници Софији.\n\n","url":"https://sr.wikipedia.org/wiki/%D0%A1%D1%82%D0%B5%D1%84%D0%B0%D0%BD_%D0%9C%D0%B8%D0%BB%D1%83%D1%82%D0%B8%D0%BD","thumbnail_url":"https://upload.wikimedia.org/wikipedia/commons/thumb/a/af/Milutin_Kraljeva_crkva.jpg/150px-Milutin_Kraljeva_crkva.jpg"},{"id":"80933","type":"featured","language_code":"sr","title":"Случај Рачак","summary":"Случај Рачак је назив за оружани сукоб између српске полиције и албанских терориста током полицијске акције 15. јануара 1999. у косовско-метохијском селу Рачак и casus belli за НАТО бомбардовање СРЈ. Контроверзност дешавањима у Рачку дају још увек супротстављени ставови као и различити закључци аутопсија, контрадикторне и пристрасне информације у медијима и проистекле значајне политичке последице.\nО акцији српске полиције постоје ставови, с једне стране превасходно засновани на изјавама Вилијама Вокера, у то време шефа Косовске верификационе мисије (КВМ) ОЕБС, да је српска полиција, уз подршку Војске Југославије (ВЈ), извршила масакр над недужним цивилима албанске националности. Другу групу чине ставови о томе да је то била легитимна антитерористичка акција полиције против наоружаних припадника терористичке организације Ослободилачке војске Косова (ОВК) која је политички искоришћена као повод да се исконструишу наводи о масакру цивила у циљу стварања легитимитета за НАТО бомбардовање СРЈ.\nУ зависности од става, случај се карактерише као Масакр у Рачку, као Инцидент у Рачку или као Обмана Рачак (енгл. The Racak Hoax).Случај Рачак је био прекретница која је послужила као реторички аргумент усмерен против СР Југославије, и као „легално покриће за почетак рата“ (НАТО интервенције против СРЈ).Након овог догађаја и медијске кампање, планови за интервенцију НАТО, чија је реализација била одложена након споразума Холбрук—Милошевић у новембру 1998. године, поново су актуелизовани.","url":"https://sr.wikipedia.org/wiki/%D0%A1%D0%BB%D1%83%D1%87%D0%B0%D1%98_%D0%A0%D0%B0%D1%87%D0%B0%D0%BA","thumbnail_url":"https://upload.wikimedia.org/wikipedia/commons/thumb/2/29/Serbia_location_map_%28with_Kosovo%29.svg/150px-Serbia_location_map_%28with_Kosovo%29.svg.png"},{"id":"815","type":"featured","language_code":"sr","title":"Први светски рат","summary":"Први светски рат је трајао од 1914. до 1918. године. У њему је учествовала већина великих светских сила, груписаних у два сукобљена војна савеза: Савезника (окупљених око Тројне Антанте) и Централних сила. Више од 70 милиона људи је било под оружјем, а од тога преко 60 милиона људи у Европи је било мобилисано у један од највећих ратова у историји. Последице рата су биле да је убијено више од 15 милиона људи, 20 милиона рањено, а директне учеснице рата претрпеле су и огромна разарања држава и привреда. Први светски рат познат је и под именима Велики рат и Светски рат (до избијања Другог светског рата).\nПрви светски рат су водила два велика савеза. Силе Антанте су на почетку чиниле Србија, Црна Гора, Русија, Француска, Велика Британија и Јапан. Централне силе су пре почетка рата чиниле Немачка, Аустроугарска и Италија, која је због Лондонског уговора од 26. априла 1915. године, којим је за Италију предвиђен део Далмације, Истра, Горица, Кварнерска острва и Додоканези, приступила силама Антанте. Османско царство се придружило Централним силама октобра 1914, а годину дана касније то је урадила и Бугарска. САД улазе у рат 6. априла 1917. после објављивања Цимермановог телеграма којим добијају повод. Румунија приступа Антанти 1916 када је потписан Букурешки споразум. Грчка је на почетку рата била неутрална, али 1917. приступа страни Антанте. До завршетка рата, од европских земаља Холандија, Швајцарска, Шпанија и скандинавске државе су остале званично неутралне.\nНепосредни повод за рат је био атентат на наследника аустроугарског престола, надвојводу Франца Фердинанда у Сарајеву 28. јуна 1914, кога је убио Гаврило Принцип, Србин из Босне, која је тада била део Аустроугарске. Објава рата Аустроугарске Србији активирала је низ савезништава која су покренула ланчану реакцију објава рата. До краја августа 1914. већи део Европе се нашао у рату.\nРат се водио на неколико ратишта који су пресецали Европу. Западни фронт се одликовао системом ровова и утврђења које је одвајала ничија земља. Ова утврђења су се простирала дужином већом од 600 km. Западни фронт простирао се од Антверпена на северу до неутралне Швајцарске на југу. На Источном фронту, који се водио на дужини од 1600 km, велика пространства источноевропских низија и ограничена железничка мрежа нису омогућиле да се овде развије стање као на Западном фронту, иако су сукоби били подједнако жестоки. Поред тога, жестоки сукоби су вођени на Балканском, Блискоисточном и Италијанском фронту, а непријатељства су се одвијала на мору, и по први пут, у ваздуху.\nРат је окончан потписивањем неколико мировних споразума, од којих је најважнији Версајски мир 28. јуна 1919, иако су силе Антанте потписале примирје са Немачком 11. новембра 1918. Најуочљивија последица рата је била нова територијална подела Европе. Све чланице Централних сила изгубиле су територије, а створене су нове државе. Немачко царство је изгубило своје колоније, проглашено је одговорном за рат и принуђено да плаћа велику одштету. Аустроугарска и Османско царство су били распуштени. Од територија које је заузимала Аустроугарска створене су Аустрија, Мађарска, Чехословачка и Краљевство СХС. Османско царство је укинуто, територије Царства ван Анадолије су биле додељена као протекторати силама Антанте, док је језгро Османског царства реорганизован у Републику Турску. Руска Империја, која је изашла из рата након Октобарске револуције, је изгубила велики део територије на западу, а на тим територијама створене су нове државе: Финска, Естонија, Летонија, Литванија и Пољска. Након рата основано је Друштво народа као међународна организација посвећена избегавању будућих ратова решавањем спорова између држава дипломатским путем. Први светски рат је означио крај поретка који је постојао након Наполеонових ратова и био је важан фактор избијању Другог светског рата.","url":"https://sr.wikipedia.org/wiki/%D0%9F%D1%80%D0%B2%D0%B8_%D1%81%D0%B2%D0%B5%D1%82%D1%81%D0%BA%D0%B8_%D1%80%D0%B0%D1%82","thumbnail_url":"https://upload.wikimedia.org/wikipedia/commons/thumb/2/20/WWImontage.jpg/150px-WWImontage.jpg"},{"id":"8182","type":"featured","language_code":"sr","title":"Храм Светог Саве у Београду","summary":"Храм Светог Саве у Београду највећи је српски православни храм и представља највећу православну цркву на Балкану (други по величини на свету, после Храма Христа Спаситеља у Москви). Налази се у општини Врачар, на источном дијелу Светосавског платоа. Планирано је да буде сједиште епископије и главни саборни храм Српске православне цркве. Посвећен је Светом Сави, оснивачу Српске православне цркве и једној од најзначајнијих личности у српској историји. \nСаграђен је на претпостављеном мјесту гроба Светог Саве, гдје су спаљене његове мошти. Велики везир Коџа Синан-паша наредио је да се ковчег са Савиним моштима пренесе из манастира Милешева у Београд, гдје га је 1595. године ставио на ломачу и спалио. Међутим, тачно мјесто спаљивања није утврђено са сигурношћу, а сматра се да је оно било на брду „Чупина умка”, на Ташмајдану, на мјесту између данашње Цркве Светог Марка и спортског комплекса, а које се тада звало Врачар.Након одређеног времена, Одбор за изградњу храма, на челу са патријархом Варнавом, 1930. године, одабрао је архитекте Богдана Несторовића и Александра Дерока којима ће бити повјерена израда пројекта. Одлука је донијета након другог одржаног конкурса, у раздобљу од 1926. до 1927. године. На овом новом конкурсу, на којем се нису додијељивале прва и трећа награда, Несторовић је добио награду за друго мјесто, а затим је касније одлучено да му се у изради пројекта придружи и Дероко. Одлука је сматрана изненађујућом и подстакла је велику јавну дебату у тадашњој Југославији, која се тицала величине и изгледа храма, као и његове симболичне и националне улоге. Као посљедица тога, одлучено је да се значајно повећа основна површина замишљеног пројекта. Нови планирани изглед храма одступао је од смјерница конкурса које су издате 1926. године. Према новим плановима, храм је требало да по димензијама и архитектури реплицира Аја Софију.Камен темељац је положен 1935. године. Након што је Краљевина Југославија пала под нацистичку окупацију 1941. године током Другог свјетског рата, грађевина је била висока десетак метара. Недовршено здање су њемачки војници и југословенски партизани користили као складиште и паркиралиште. Након завршетка рата, Српска православна црква била је неуспјешна у покушају да обезбиједи дозволу за завршетак изградње храма, након што су власт у Југославији преузели комунисти предвођени Јосипом Брозом Титом. Дозвола је дата тек 1984. године, а за новог архитекту именован је Бранко Пешић који је добио задатак да настави започети пројекат. Пешић је преправио првобитни пројекат да би се боље искористили нови материјали и грађевинске технике. У храму је 12. маја 1985. године одржана литургија којој је присуствовало око 92.000 људи. Ово је означило историјску прекретницу у тадашњој комунистичкој Србији: црква је почела поново да успоставља своје некадашње мјесто у друштву и наступила је духовна обнова народа што је условило томе да је комунистичка власт била приморана да одустане од вишедеценијског забрањивања наставка изградње храма. У јуну 1989. године, бетонска средишња купола храма, тешка 4.000 тона и изграђена у потпуности на земљи, успјешно је подигнута за четрдесет дана на садашњи положај, на висину од 40 m, што је представљало значајан подвиг. Нове потешкоће при изградњи дошле су током деведесетих година — за вријеме распада Југославије и НАТО агресије. Од почетка 1991. године, интензитет радова је осјетно опао. Пет година касније, радови су у потпуности били прекинути. Након промјене режима 2000. године, радови на храму су настављени. Током 2001. и 2002. године, основана је Црква Светог кнеза Лазара, заједно са Криптом патријараха — простором у коме ће бити сахрањивани српски патријарси. Екстеријер храма је завршен 2004. године и од тада до данас изводе се радови на уређењу ентеријера. Живописање средишњег дијела храма изведено је у техници мозаика, за шта је била заслужна Руска академија умјетности, а оно је трајало од 2016. до 2020. године.Светосавски храм у Београду је највећа православна црква у Србији, највећа православна црква на Балкану која је у употреби, једна од највећих православних цркава на свету, као и једна од највећих хришћанских цркава уопште. То је други по величини православни храм на свету, после Храма Христа Спаситеља у Москви. Најпрепознатљивија је грађевина и знамјенитост у Београду због своје доминантне куполе која подсјећа на ону од Аја Софије (на основу које је и настала). Храм има ригорозни симетрични распоред са великом осјетљивошћу на свјетлост због велике куполе и четири апсиде. Његова унутрашња облога са 12.000 m² златног мозаика је скоро завршена. Иницијатива за декорацију мозаика унутар куполе обезбијеђена је донацијом Русије, док је већи остатак мозаичке облоге сукцесивно финансирала Република Србија.\nПредсједник Русије — Владимир Путин, посјетио је храм у јануару 2019. године и изјавио да ће Русија финансирати дјелове преосталих радова на мозаичкој облоги. Он је симболично положио камен у мозаик са представљањем Мандилиона. Путин је званично позван да присуствује освјештењу храма, које је тада било заказано за крај 2020. године, али церемонија није одржана због пандемије ковида 19.\nНакон претварања Аја Софије у џамију у јулу 2020. године, патријарх српски Иринеј и предсједник Србије — Александар Вучић, у августу 2020. изразили су жељу да храм Светог Саве симболично замијени Аја Софију, по узору на њу и постане „Нова Аја Софија“.У мају 2021. године цио Врачарски плато који окружује цркву проглашен је просторном културно-историјском цјелином и стављен под заштиту државе као Светосавски плато. Влада је саопштила да локација представља симболичку, меморијалну, културно-историјску, архитектонско-урбанистичку и умјетничку вриједност, као и да представља сјећање на двије прекретнице српске историје: Спаљивање моштију светог Саве и Први српски устанак.","url":"https://sr.wikipedia.org/wiki/%D0%A5%D1%80%D0%B0%D0%BC_%D0%A1%D0%B2%D0%B5%D1%82%D0%BE%D0%B3_%D0%A1%D0%B0%D0%B2%D0%B5_%D1%83_%D0%91%D0%B5%D0%BE%D0%B3%D1%80%D0%B0%D0%B4%D1%83","thumbnail_url":"https://upload.wikimedia.org/wikipedia/commons/thumb/d/d2/%D0%A5%D1%80%D0%B0%D0%BC_%D0%A1%D0%B2%D0%B5%D1%82%D0%BE%D0%B3_%D0%A1%D0%B0%D0%B2%D0%B5_%D0%A1%D0%B5%D1%80%D0%B1%D1%81%D0%BA%D0%BE%D0%B3_%D1%83_%D0%91%D0%B8%D0%BE%D0%B3%D1%80%D0%B0%D0%B4%D1%83.jpg/150px-%D0%A5%D1%80%D0%B0%D0%BC_%D0%A1%D0%B2%D0%B5%D1%82%D0%BE%D0%B3_%D0%A1%D0%B0%D0%B2%D0%B5_%D0%A1%D0%B5%D1%80%D0%B1%D1%81%D0%BA%D0%BE%D0%B3_%D1%83_%D0%91%D0%B8%D0%BE%D0%B3%D1%80%D0%B0%D0%B4%D1%83.jpg"},{"id":"834705","type":"featured","language_code":"sr","title":"Споменик борцима Револуције","summary":"Споменик борцима Револуције, познат и као Споменик Стевану Филиповићу или Ваљевац у Ваљеву, Србија је споменик посвећен истоименом народном хероју и партизанским борцима ваљевског краја. Урађен по угледу на фотографију која је забележила последње тренутке Филиповићевог говора окупљеном народу 22. маја 1942. пре вешања, рад је српског вајара Војина Бакића.\nСпоменик је смештен на централном месту платоа на брду Видрак које се уздиже изнад Ваљева и одатле доминира околином, те је видљив и из самог града. Простор око споменика је парковски уређен. Претходно изградњи споменика на овом простору се налазило старо градско као и војничко гробље, на којем су били сахрањени од тифуса умрли војници и болничко особље Ваљевске болнице за време првих година Првог светског рата. Поједини споменици из овог периода су и данас видљиви у непосредној близини споменика.\nБакићево дело свечано је отворено 23. октобра 1960. године и споменик је културе. Са аспекта уметничког израза и целокупног дела познатог вајара, представља једну фазу у Бакићевом опусу, након његовог раскида са соцреализмом, који карактерише апстраховање органских облика које се очитује у кристализацији форме, својеврсном изналажењу кубистичке доктрине. Споменик Стевану Филиповићу је једно од најпознатијих остварења овог уметника.\n\n","url":"https://sr.wikipedia.org/wiki/%D0%A1%D0%BF%D0%BE%D0%BC%D0%B5%D0%BD%D0%B8%D0%BA_%D0%B1%D0%BE%D1%80%D1%86%D0%B8%D0%BC%D0%B0_%D0%A0%D0%B5%D0%B2%D0%BE%D0%BB%D1%83%D1%86%D0%B8%D1%98%D0%B5","thumbnail_url":"https://upload.wikimedia.org/wikipedia/commons/thumb/3/36/Stjepan_Filipovi%C4%87.JPG/150px-Stjepan_Filipovi%C4%87.JPG"},{"id":"8349","type":"featured","language_code":"sr","title":"Ада Циганлија","summary":"Ада Циганлија је издужено речно острво на Сави у Београду која је вештачким путем претворена у полуострво. Такође то је име за градски парк и суседно Савско језеро, које је настало преграђивањем Саве и плаже на језеру. Налази се у општини Чукарица, а њом управља ЈП „Ада Циганлија”.\nПовршина полуострва je 8 km², а поред Савског језера, на њему се налази и природно језеро Ада Сафари.\nУ прошлости, Ада Циганлија представљала је далеку периферију Београда, а на значају је добијала само у време ратова, током којих се на њеном простору одиграо велики број битака. Током опсаде Београда 1789. године, на овом простору налазио се највећи логор аустријске војске. Ада Циганлија је 1821. године од стране кнеза Милоша Обреновића проглашена државним добром, а у периоду 1920—1956. године на њој се налазио затвор, познат по извршењу смртних казни.\nУгоститељску понуду полуострва чини више од 70 ресторана и кафића, као и десетине сплавова, а неки од његових симбола су судијски торањ, водени гејзир, камене скулптуре и Мост на Ади.\nНа простору Аде Циганлије пописан је велики број птица, 450 врста биљака, 94 врсте инсеката и 250 врста гљива, чије станиште је на полуострву заштићено законом.\nСвој данашњи облик, Ада Циганлија добила је 25. маја 1959. године, због чега се овај дан слави као „Дан Аде Циганлије”. До тада је њена северна страна, данас позната као „новобеоградска страна” била ливада.\nСавско језеро својим положајем, квалитетом воде, опремљеношћу објеката и дужином стаза веома је погодно за такмичења на мирним водама. Језеро је погодно за пливање, веслање, кајак, ватерполо, скокове у воду, једрење на дасци и друге спортове, па је на њему одржано више светских и домаћих првенстава.\nДанас је Ада Циганлија највећи спортски, рекреативни, културни и забавни центар у Београду, који у својој понуди садржи преко 50 отворених спортских игралишта и изузетно популарна вишефункционална рекреациона зона Београда, позната по својим плажама и спортским објектима. Годишње се на Ади Циганлији одржи преко 300 манифестација и промоција, а просечно у току године посети је око четири милиона посетилаца. Због своје популарности Ада Циганлија се често у жаргону назива београдским морем, што је званично прихваћено као рекламни слоган 2008. године, стилизован као Море БеогрАДА.\nАдом Циганлијом данас управља општинска управа преко Јавног предузећа „Ада Циганлија”, која одржава терене рекреативних површина, плажу и језеро Сава, а одговорна је и за чистоћу и јавну сигурност.","url":"https://sr.wikipedia.org/wiki/%D0%90%D0%B4%D0%B0_%D0%A6%D0%B8%D0%B3%D0%B0%D0%BD%D0%BB%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/2/21/Ada_Ciganlija_panorama.jpg/150px-Ada_Ciganlija_panorama.jpg"},{"id":"8385","type":"featured","language_code":"sr","title":"Ниш","summary":"Ниш је највећи град на југу Републике Србије и седиште Нишавског управног округа. На подручју града Ниша је, према попису из 2011, живело 260.237 становника, док је у самом насељеном месту живело 183.164 становника, па је тако по броју становника Ниш трећи град по величини у Србији (после Београда и Новог Сада).\nНалази се 237 km југоисточно од Београда на реци Нишави, недалеко од њеног ушћа у Јужну Мораву. Град Ниш заузима површину од око 596,73 km², укључујући Нишку Бању и 68 приградских насеља.\nНиш је био административни, војни и трговински центар различитих држава и царстава којима је, током своје дуге историје, припадао. На простору данашњег Ниша, у античком граду Наису рођени су римски цареви Константин Велики и Констанције III. Географски положај Ниша учинио га је стратешки важним и тиме примамљивим градом за многе освајаче. Током историје, територијом на којој се данашњи град налази прошли су Дарданци, Трачани, Илири, Келти, Римљани, Хуни, Авари, а затим и Византинци, Срби, Бугари и Османлије. У више наврата град су заузимали Мађари и Аустријанци. Од Турака је ослобођен 1878. године и од тада се поново налази у саставу Србије, с кратким прекидима у току Првог и Другог светског рата, када је био под окупацијом. Утицај различитих народа који су живели на територији данашњег града Ниша примећује се у културном наслеђу града, пре свега у његовој архитектонској разноврсности.\nСаобраћајна инфраструктура на територији Ниша га чини раскрсницом копненог и ваздушног саобраћаја Балкана, (поготово због интензивног саобраћаја ка Турској и Грчкој) и због тога што се на територији Ниша налази међународни аеродром Константин Велики, који носи међународну ознаку INI. Важан је привредни, универзитетски, културни, верски и политички центар Србије. Нишки универзитет, основан 1965. године, има 14 факултета и око 30.000 студената, а град је и седиште Нишке епархије Српске православне цркве.\nГрад Ниш је од 2004. административно подељен на пет градских општина: Медијана, Палилула, Пантелеј, Црвени Крст и Нишка Бања.","url":"https://sr.wikipedia.org/wiki/%D0%9D%D0%B8%D1%88","thumbnail_url":"https://upload.wikimedia.org/wikipedia/commons/thumb/9/91/Flag_of_Ni%C5%A1.svg/150px-Flag_of_Ni%C5%A1.svg.png"},{"id":"84367","type":"featured","language_code":"sr","title":"Фудбалска репрезентација Пољске","summary":"Фудбалска репрезентација Пољске (пољ. Reprezentacja Polski w piłce nożnej) национални је фудбалски тим који представља Пољску у фудбалским такмичењима и под контролом је Фудбалског савеза Пољске, владајућег тијела за фудбал у Пољској. Своје утакмице игра на Националном стадиону у Варшави.\nЈедну од најбољих екипа Пољска је имала средином седамдесетих година 20. вијека. У квалификацијама за Свјетско првенство 1974, изборила је реми са Енглеском на Вемблију и пласирала се на првенство. На првенству, Пољска је стигла до полуфинала; у посљедњем мечу групне фазе, у утакмици која је одлучивала финалисту, поражена је од Њемачке 1:0, док је у мечу за треће мјесто савладала Бразил 1:0 и тако дошла до највећег успјеха у историји. Нападач Пољске, Гжегож Лато, освојио је Златну копачку за најбољег стријелца, са седам постигнутих голова. Треће мјесто освојила је и на Свјетском првенству 1982. у Шпанији, гдје је побиједила Француску 3:2 у мечу за треће мјесто, након што је у полуфиналу поражена од Италије 2:0.На Олимпијским играма 1972. у Минхену, Пољска је освојила златну медаљу, побједом у финалу над Мађарском 2:1. На Олимпијским играма 1976. у Монтреалу освојила је сребрну медаљу, у финалу је поражена од Источне Њемачке 3:1; сребрну медаљу освојила је и на Играма 1992. у Барселони, гдје је поражена 3:2 од Шпаније.Пољска се на Европско првенство први пут пласирала 2008, а затим се аутоматски квалификовала на првенство 2012. као домаћин, заједно са Украјином. Оба пута првенство је завршила на посљедњем мјесту у групи. Прву побједу на Европском првенству остварила је 12. јуна 2016. године, против Сјеверне Ирске. Стигла је до четвртфинала, што је највећи успјех репрезентације на првенству.","url":"https://sr.wikipedia.org/wiki/%D0%A4%D1%83%D0%B4%D0%B1%D0%B0%D0%BB%D1%81%D0%BA%D0%B0_%D1%80%D0%B5%D0%BF%D1%80%D0%B5%D0%B7%D0%B5%D0%BD%D1%82%D0%B0%D1%86%D0%B8%D1%98%D0%B0_%D0%9F%D0%BE%D1%99%D1%81%D0%BA%D0%B5","thumbnail_url":null},{"id":"84867","type":"featured","language_code":"sr","title":"Леонард Ојлер","summary":"Леонард Ојлер (нем. Leonhard Euler; Базел, 15. април 1707 — Санкт Петербург, 18. септембар 1783) био је швајцарски математичар и физичар. Живео је и радио у Берлину и Санкт Петербургу.\nОјлер је дошао до великих открића у потпуно различитим областима као што су математичка анализа и теорија графова. Увео је у употребу велики број термина који се користе у савременој математици и унапредио математичку нотацију, посебно у оквиру анализе. Ојлер је заслужан за савремени запис математичке функције. Значајан допринос дао је и на пољима механике, оптике и астрономије.\nСматра се да је Ојлер један од врло значајних математичара 18. века и међу највећим математичарима свих времена.\nТакође је и један од најплоднијих — сачувано је око 900 његових радова.Ојлеров лик је неколико пута штампан на поштанским маркицама у Швајцарској, Немачкој и Русији, на новчаници од 10 швајцарских франака а астероид 2002 Ојлер је добио име у његову част. Лутеранска црква га је уврстила у свој календар светаца. Сећању на Ојлера су посветили 24. мај.","url":"https://sr.wikipedia.org/wiki/%D0%9B%D0%B5%D0%BE%D0%BD%D0%B0%D1%80%D0%B4_%D0%9E%D1%98%D0%BB%D0%B5%D1%80","thumbnail_url":"https://upload.wikimedia.org/wikipedia/commons/thumb/6/60/Leonhard_Euler_2.jpg/150px-Leonhard_Euler_2.jpg"},{"id":"85721","type":"featured","language_code":"sr","title":"Стјепан Стева Филиповић","summary":"Стјепан Стева Филиповић (Опузен, 27. јануар 1916 — Ваљево, 22. мај 1942) био је учесник Народноослободилачке борбе и народни херој Југославије.\nОдрастао је у Мостару, где је завршио основну школу и два разреда гимназије, а потом је у Крагујевцу учио електричарски и браварски занат. Године 1937, као млади радник је приступио револуционарном радничком покрету. Учествовао је у многим демонстрацијама, радничким штрајковима и другим акцијама, због чега је био ухапшен и протеран у родно место. Октобра 1940. постао је члан илегалне Комунистичке партије Југославије.\nНепосредно пред почетак Другог светског рата у Југославији, Филиповић је био један од активиста Месног комитета КПЈ за Крагујевац, а након окупације земље 1941. године је по партијском задатку био упућен у Ваљево. Овде је активно учествовао у припремама оружаног устанка и почетком јула 1941. био један од првих бораца Колубарске чете Ваљевског партизанског одреда. Већ у првим борбама се истакао храброшћу, а за подвиге које је извршио током напада на Лајковац, 15. августа 1941. био је похваљен од стране команданта Главног штаба НОП одреда Југославије Јосипа Броза Тита.\nИстицао се храброшћу и у другим борбама ваљевских партизана, а посебно приликом напада на Крупањ и Шабац, септембра 1941. године. Био је постављен за командира чете, а потом и за команданта Колубарског батаљона. Крајем септембра је пребачен у Подрински партизански одред, где је вршио дужност политичког комесара одреда. Након Прве непријатељске офанзиве и повлачења главнине партизанских снага у Санџак, крајем 1941. остао је на терену западне Србије.\nНакон реорганизације преосталих партизанских снага био је именован за команданта Тамнавско-колубарског батаљона. Услед сталних потера и јаке зиме, овај батаљон је био уништен у борбама, а Филиповић је с још двојицом партизана заробљен 24. децембра 1941. у селу Трбосиље, код Лознице. Четници Косте Пећанца су га потом спровели у Шабац и предали жандармима, који су га потом предали Немцима. Извесно време је био у затвору Гестапоа у Београду. Током истраге у затвору био је страшно мучен и злостављан, с намером да ода остале партизане на терену, као и њихове сараднике. Пошто је остао упоран у одбијању сарадње, окарактерисан је као „немогућ случај” и премештен у Ваљево, где је јавно обешен 22. маја 1942. године.\nПриликом вођења на место вешања, као и непосредно пре егзекуције, Филиповић је позивао окупљени народ на борбу против окупатора и клицао Комунистичкој партији и Црвеној армији. На вешалима је са уздигнутим рукама увис и стиснутим песницама узвикивао антифашистичке пароле. Том приликом настала је фотографија, преко које је Стева Филиповић постао симбол пркоса и отпора фашизму.\nЗа народног хероја проглашен је 14. децембра 1949. године. У Ваљеву је 1960. подигнут монументални Споменик борцима Револуције, рад вајара Војина Бакића, који представља Филиповића непосредно пред вешање.","url":"https://sr.wikipedia.org/wiki/%D0%A1%D1%82%D1%98%D0%B5%D0%BF%D0%B0%D0%BD_%D0%A1%D1%82%D0%B5%D0%B2%D0%B0_%D0%A4%D0%B8%D0%BB%D0%B8%D0%BF%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/9/9a/Stjepan_Stevo_Filipovi%C4%87.jpg/150px-Stjepan_Stevo_Filipovi%C4%87.jpg"},{"id":"87014","type":"featured","language_code":"sr","title":"Новак Ђоковић","summary":"Новак Ђоковић (Београд, 22. мај 1987) српски је професионални тенисер. На првом месту АТП листе је провео 381 недељу што је најдужи период у историји отворене ере. Многи тениски критичари, бивши играчи и саиграчи сматрају Ђоковића једним од најбољих тенисера у историји.\nПрофесионално игра од 2003. године. У досадашњој каријери је освојио 22 титуле на гренд слем турнирима: десет пута Отворено првенство Аустралије, седам пута Вимблдон, три пута Отворено првенство САД и два пута Ролан Гарос. Један је од петорице тенисера у Опен ери који су освојили гренд слем каријере. Освајањем Ролан Гароса 2016. постао је први тенисер, након Рода Лејвера 1969, са победама на сва четири гренд слем турнира у низу и једини који је то остварио на три различите подлоге. Први је тенисер у Опен ери који је освојио сваки гренд слем турнир минимум два пута. Рекордер је по освојеним трофејима на Отвореном првенству Аустралије и једини који је тријумфовао три пута по два пута заредом у Опен ери. Држи рекорд са седам завршених година као први тенисер света и по заради од турнира у мушком синглу.\nОсвајач је шест титула на Мастерс купу и једини који је тријумфовао четири пута заредом. Ђоковић је први и једини играч који је освојио свих девет турнира из АТП Мастерс 1000 серије, једини који је бар два пута освајао све мастерсе 1000. Укупно је освојио тридесетосам турнира ове категорије и држи рекорд, те има шест освојених у једној сезони по чему је рекордер. Освојио је бронзану медаљу на Олимпијским играма 2008. у Пекингу. Заједно са саиграчима из репрезентације Србије је дошао до титуле у Дејвис купу 2010. године и у АТП купу 2020. године.\nСа Рафаелом Надалом је остварио једно од највећих ривалстава у историји тениса. Одиграли су рекордан број међусобних дуела у Опен ери, рекордних осамнаест дуела на гренд слем турнирима и најдуже гренд слем финале у Мелбурну 2012. године. Запажено је Ђоковићево ривалство са Швајцарцем Роџером Федерером, против кога је играо педесет пута.\nПоред проглашења за најбољег спортисту и тенисера Србије и света, Ђоковић је одликован орденом Карађорђеве звезде, орденом Светог Саве Српске православне цркве и орденом Републике Српске. Идејни је творац Фондације „Новак Ђоковић” која се активно бави пружањем помоћи деци у социјално угроженим срединама, изградњом објеката образовних институција као и другим хуманитарним акцијама.","url":"https://sr.wikipedia.org/wiki/%D0%9D%D0%BE%D0%B2%D0%B0%D0%BA_%D0%82%D0%BE%D0%BA%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/4/48/Novak_Djokovi%C4%87_Trophy_Wimbledon_2019-croped_and_edited.jpg/150px-Novak_Djokovi%C4%87_Trophy_Wimbledon_2019-croped_and_edited.jpg"},{"id":"87785","type":"featured","language_code":"sr","title":"Ана Франк","summary":"Анелис Мари Франк (хол. и нем. Annelies Marie Frank; Франкфурт, 12. јун 1929 — Берген, март 1945), познатија као Ана Франк, једна је од најпознатијих јеврејских жртава Холокауста. За време скривања од нациста написала је Дневник Ане Франк.\nРођена је у Франкфурту на Мајни у Немачкој, али је већи део живота провела у Амстердаму. Била је држављанин Немачке до 1941, када јој је одузето држављанство по Нирнбершким законима. Постала је позната после смрти, захваљујући објављивању њеног дневника. У њему је описала живот током скривања за време немачке окупације у Другом светском рату.\nАнина породица се преселила 1933. у Холандију коју је нацистичка Немачка окупирала 1940. године Када су 1942. прогони Јевреја постали учесталији, Франкови су се сакрили у тајне просторије у пословној згради Ота Франка — Тајно скровиште. Након две године њихово склониште је откривено на основу дојаве, а Франкови, Ван Пелсови и Фриц Пфефер депортовани су у логоре. Ана је умрла седам месеци касније од тифуса у концентрационом логору Берген-Белзену, неколико дана после смрти своје сестре Марго.\nАнин отац, Ото Франк, једини који је преживео рат, вратио се у Амстердам и пронашао дневник своје ћерке. Дневник, у коме је Ана бележила своје мисли од 12. јуна 1942. до 1. августа 1944, објављен је 1947. у оригиналној и делимично скраћеној верзији на холандском језику.\n\n","url":"https://sr.wikipedia.org/wiki/%D0%90%D0%BD%D0%B0_%D0%A4%D1%80%D0%B0%D0%BD%D0%BA","thumbnail_url":"https://upload.wikimedia.org/wikipedia/commons/thumb/9/95/AnneFrankSchoolPhoto.jpg/150px-AnneFrankSchoolPhoto.jpg"},{"id":"9008","type":"featured","language_code":"sr","title":"Владе Дивац","summary":"Владе Дивац (Пријепоље, 3. фебруар 1968) бивши је југословенски и српски кошаркаш, који има и црногорски пасош. Од 2009. до 2017. године је био председник Олимпијског комитета Србије.\nДивац је играо на позицији центра у Слоги, Партизану, Лејкерсима, Хорнетсима, Црвеној звезди (у Евролиги) и Кингсима. Био је један од првих Европљана који је заиграо у НБА. Са кошаркашком репрезентацијом Југославије освојио је два светска првенства, три европска првенства и две сребрне медаље на Олимпијским играма. За национални тим Југославије је одиграо 145 утакмица и постигао 1345 поена.\nИако активан играч, Дивац је био на положају председника Партизана у периоду од 2000. до 2004. Након завршетка играчке каријере постао је скаут Лос Анђелес Лејкерса и спортски директор кошаркашке секције Реал Мадрида. Године 2008. УЛЕБ га је сврстао међу 50 људи који су најзаслужнији за развој кошарке у Европи.Дивац се бави и хуманитарним радом. Са Жарком Паспаљем, Александром Ђорђевићем, Предрагом Даниловићем, Зораном Савићем, Дејаном Бодирогом и Жељком Ребрачом основао је хуманитарну организацију Група 7. Дивац је због свог хуманитарног рада постао амбасадор добре воље Уједињених нација.","url":"https://sr.wikipedia.org/wiki/%D0%92%D0%BB%D0%B0%D0%B4%D0%B5_%D0%94%D0%B8%D0%B2%D0%B0%D1%86","thumbnail_url":"https://upload.wikimedia.org/wikipedia/commons/thumb/6/6c/Vlade_Divac_2016-mc.rs_%28cropped%29.jpg/150px-Vlade_Divac_2016-mc.rs_%28cropped%29.jpg"},{"id":"9051","type":"featured","language_code":"sr","title":"Загреб","summary":"Загреб (хрв. Zagreb, мађ. Zágráb, нем. Agram) главни је и по броју становника највећи град Републике Хрватске. Израстао је из два средњовековна насеља на суседним брдима, грађанског Градеца и бискупског Каптола. Налази се на југозападном рубу Панонске низије на просечној надморској висини од 122 m, подно јужних падина Медведнице, на левој и десној обали реке Саве. Положај града, који је на месту спајања алпске, динарске, јадранске и панонске регије, омогућио је да Загреб постане мост између средњоевропског и јадранског подручја.\nПрема попису из 2011. у Загребу живи 792.875 становника. Као највећи град, Загреб је културно, научно, економско и административно средиште Хрватске. Захваљујући улози највећег саобраћајног центра у Хрватској, развијеној индустрији са дугом традицијом и научним и истраживачким установама, Загреб је економски најразвијенији град у Хрватској.","url":"https://sr.wikipedia.org/wiki/%D0%97%D0%B0%D0%B3%D1%80%D0%B5%D0%B1","thumbnail_url":"https://upload.wikimedia.org/wikipedia/commons/thumb/4/46/Montage_of_major_Zagreb_landmarks.jpg/150px-Montage_of_major_Zagreb_landmarks.jpg"},{"id":"92559","type":"featured","language_code":"sr","title":"Историја Срба пре Немањића","summary":"Историја Срба пре Немањића обухвата период историје српског народа у средњем веку од доласка Срба са осталим словенским племенима на Балкан у првој половини 7. века, до доласка на власт Стефана Немање током седме деценије 12. века.\nНакон досељавања, Срби су формирали неколико међусобно повезаних кнежевина (средишња Србија, Дукља, Травунија, Конавли, Захумље, Неретљанска кнежевина), које су обухватале простор од Јадрана до Саве, односно од Цетине и Врбаса на западу, до Мораве на истоку.Средином 9. века, формира се јако државно средиште у тадашњој Србији под кнезом Властимиром, који је током трогодишњег рата успео да одбије бугарске нападе. Почетком осме деценије 9. века, током владавине његових потомака, Срби су примили хришћанство. Током владавине бугарског владара Симеона I Срби су се активно укључили у византијско-бугарски сукоб. Последњи Властимировић, кнез Часлав је уз помоћ и подршку Византије обновио и ојачао српску државу, тако да је она могла да парира тадашњем Првом бугарском царству. После Часлављеве смрти, његова држава се распала, а њене источне и средишње области потпале су под власт Византије (око 971. године) и Самуиловог царства (након 976. године).Нови државни центар створен је у првој половини 11. века у Дукљи (Зети), под кнезом Стефаном Војиславом који је у бици код Бара 1042. године до ногу потукао Византинце и изборио независност своје државе. Његов син Михаило, постао је 1077. године први српски краљ, док је под његовим унуком Константином Бодином, остварена црквена аутокефалност стварањем Барске надбискупије. После Бодинове смрти, Зету су захватиле унутрашње борбе око власти, а примат у борби против Византије преузела је Рашка, на челу са великим жупаном Вуканом. Прву половину 12. века карактеришу покушаји рашких жупана да уз помоћ Мађара прошире своју област и стекну независност од Византије. Доласком на власт Стефана Немање након династичких борби у Рашкој између 1166. и 1168. године, почиње нова епоха српске историје.\nТоком овог периода Срби су примили хришћанство и почела је да се развија писменост међу њима, што ће довести до стварања српскословенског језика. Из овог периода постоји релативно мало остатака од историјског и културног значаја. Међу њима треба поменути: Печат кнеза Стројимира (из друге половине 9. века), Темнићки натпис (с краја 10. и почетка 11. века) и Маријинско јеванђеље (са почетка 11. века).","url":"https://sr.wikipedia.org/wiki/%D0%98%D1%81%D1%82%D0%BE%D1%80%D0%B8%D1%98%D0%B0_%D0%A1%D1%80%D0%B1%D0%B0_%D0%BF%D1%80%D0%B5_%D0%9D%D0%B5%D0%BC%D0%B0%D1%9A%D0%B8%D1%9B%D0%B0","thumbnail_url":"https://upload.wikimedia.org/wikipedia/commons/thumb/c/c9/Srbsko_IX_sr.svg/150px-Srbsko_IX_sr.svg.png"},{"id":"92664","type":"featured","language_code":"sr","title":"Лоренс Оливије","summary":"Сер Лоренс Кер Оливије, Барон Оливије (енгл. Ser Laurence Kerr Olivier, Baron Olivier; Доркинг, 22. мај 1907 — Стенинг, 11. јул 1989) био је енглески позоришни, филмски и телевизијски глумац, режисер и продуцент. У каријери дугој преко шездесет година тумачио је најразличитије улоге — од ликова из грчких и Шекспирових трагедија, преко ексцентричних и гротескних негативаца, до јунака романтичних комедија. Сматра се најбољим тумачем ликова из Шекспирових драма. Најпознатији је по улогама у филмовима Оркански висови, Ребека, Бани Лејк је нестала, Принц и играчица, Отело и Маратонац. Добио је два почасна Оскара за животно дело и велики допринос филмској уметности, као и Оскара за најбољег главног глумца за улогу у Хамлету.\nОливије је био номинован за тринаест Оскара (освојио три); за девет Емија (освојио пет); једанаест награда BAFTA (освојио три) и шест Златних глобуса (освојио три). Добитник је Сребрног медведа на Берлинском филмском фестивалу и Златног лава на Фестивалу у Венецији, а добио је и звезду на Холивудској стази славних. Први је глумац у историји филма који је добио племићку титулу. Амерички филмски институт га је уврстио међу двадесет највећих глумаца свих времена. Сматра се најбољим британским глумцем 20. века.\n\n","url":"https://sr.wikipedia.org/wiki/%D0%9B%D0%BE%D1%80%D0%B5%D0%BD%D1%81_%D0%9E%D0%BB%D0%B8%D0%B2%D0%B8%D1%98%D0%B5","thumbnail_url":"https://upload.wikimedia.org/wikipedia/commons/thumb/2/24/Laurence_Olivier_-_portrait.JPG/150px-Laurence_Olivier_-_portrait.JPG"},{"id":"931400","type":"featured","language_code":"sr","title":"ABC proteini","summary":"ABC proteini (ATP-vezujući kasetni transporteri, ABC transporteri) članovi su proteinske superfamilije, koja je jedna od najvećih i najstarijih familija sa predstavnicima u svim postojećim taksonomskim razdelima, od prokariota do ljudi. ABC transporteri se obično sastoje od višestrukih podjedinica, jedna ili dve od kojih su transmembranski proteini i jedna ili dve su za membranu vezane ATPaze. ATPazne podjedinice koriste energiju vezivanja i hidrolize adenozin trifosfata (ATP) za translokaciju raznih supstrata kroz membrane, bilo za preuzimanje ili eksport supstrata. Većina, mada ne svi sistemi takođe imaju ekstracitoplazmični receptor, protein za koji se vezuje rastvorak. Neke homologne ATPaze funkcionišu u procesima koji nisu vezani za transport, kao što je translacija RNK i popravka DNK.Smatra se da su ABC transporteri deo ABC superfamilije. To gledište je bazirano na njihovim proteinskim sekvencama i na organizaciji njihovih ATP-vezujućih kasetnih (ABC) domena, iako su integralni membranski proteini verovatno nezavisno evoluirali neko puta, i stoga postoji nekoliko različitih proteinskih familija. Postoje indikacije da su integralni membranski proteini ABC eksportera nezavisno evoluirali bar tri puta. ABC1 eksporteri su nastali intragenskom triplikacijom 2 TMS prekurzora čime je formirano 6 TMS proteina. ABC2 eksporteri su nastali intragenskom duplikacijom 3 TMS prekursora, i ABC3 eksporteri su nastali iz 4 TMS prekursora koji je dupliran bilo ekstragenski što daje dva 4 TMS proteina, oba od kojih su neophodna za transportnu funkciju, ili intragenski što daje 8 ili 10 TMS proteina. Tih 10 TMS proteina imaju dva dodatna TMS domena između dve 4 TMS ponavljajuće jedinice. Slično tome, moguće je da su integralni membranski proteini ABC sistema preuzimanja nezavisno nastali bar tri puta, sudeći po njihovim trodimenzionalnim strukturama visoke rezolucije. ABC unosni prenosioci transportuju mnoštvo različitih nutrijenata, biosintetičkih prekursora, retkih metala i vitamina, dok eksporteri transportuju lipide, sterole, lekove i mnoštvo različitih primarnih i sekundarnih metabolita. Neki od tih eksportera kod ljudi doprinose otpornosti tumora, cističnoj fibrozi i opsegu drugih ljudskih naslednih bolesti. Visok nivo izražavanja gena koji kodiraju pojedine eksportere kod prokariotskih i eukariotskih organizama (uključujući ljude) dovodi do razvića otpornosti na višestruke lekove, kao što su antibiotici i anti-kancerni agenti.\nPoznate su stotine ABC transportera kod prokariota i eukariota. ABC geni su esencijalni za mnoge procese u ćeliji, i mutacije ljudskih gena uzrokuju ili doprinose nizu ozbiljnih genetičkih bolesti. Četrdeset osam ABC gena je poznato kod ljudi. Mnogi od njih su okarakterisani i pokazano je da su uzročno povezani sa bolestima kao što je cistična fibroza, adrenoleukodistrofija, Stargardtova bolest, tumori otporni na lekove, Dubin-Džonsonov sindrom, Bilerova bolest, progresivna familijarna intrahepatička holestaza, X-vezana sideroblastna anemija, ataksija, i perzistentna i hiperinsulimenska hipoglicemija. ABC transporteri isto tako učestvuju u otpornosti na višestruke lekove i iz tog razloga su neki od njih prvobitno identifikovani. Kad su ABC transportni proteini prekomerno izraženi u ćelijama raka, oni mogu da eksportuju antikancerne lekove, što čini tumore rezistentnim.","url":"https://sr.wikipedia.org/wiki/ABC_proteini","thumbnail_url":"https://upload.wikimedia.org/wikipedia/commons/thumb/f/ff/1l7v_opm.png/150px-1l7v_opm.png"},{"id":"934392","type":"featured","language_code":"sr","title":"Клима Африке","summary":"Клима Африке је формирана на основу њеног географског положаја, рашчлањености рељефа, затим утицаја опште циркулације атмосфере и кретања морских струја. Сматра се „жарким“ континентом, зато што већи део њене површине лежи у оквиру изотерме од 20 °C. Највише температуре забележене су у северном делу, у пустињи Сахари и прелазе 40 °C. Будући да екватор пресеца Африку скоро по средини, у северном и јужном делу развили су се претежно равномерно екваторијални, субекваторијални, тропски и суптропски климат. Савремене климатске одлике афричког континента, формирале су се током палеогена и неогена, па се данашњи распоред и карактеристике мало разликују од тадашњих. Највиша измерена температура у Африци износила је +57,8 °C (Азизија, Либија), а најнижа —24 °C (Ефран, Мароко). Највише падавина забележено је у месту Дебунџа у Камеруну (преко 10.000 милиметара), а најмање у Судану, место Вади Халфа, само 2,5 mm.","url":"https://sr.wikipedia.org/wiki/%D0%9A%D0%BB%D0%B8%D0%BC%D0%B0_%D0%90%D1%84%D1%80%D0%B8%D0%BA%D0%B5","thumbnail_url":"https://upload.wikimedia.org/wikipedia/commons/thumb/c/c7/Africa_map_of_K%C3%B6ppen_climate_classification.svg/150px-Africa_map_of_K%C3%B6ppen_climate_classification.svg.png"},{"id":"9357","type":"featured","language_code":"sr","title":"Радар","summary":"Радар (скраћеница од енгл. radio detection and ranging) је уређај за откривање присуства, препознавање, одређивање положаја и брзине кретања објеката у простору. Развијен је за потребе војске, за откривање присуства летелица, бродова, тенкова и других борбених средстава. Касније је доживео велику примену и за цивилне потребе. Користи се у контроли ваздушног, воденог и друмског саобраћаја, за потребе топографије и геологије, а посебно у откривању и праћењу кретања облака у атмосфери (метеоролошки радар). Састоји се из више сложених компоненти, заснованих на савременој технологији електронике.","url":"https://sr.wikipedia.org/wiki/%D0%A0%D0%B0%D0%B4%D0%B0%D1%80","thumbnail_url":"https://upload.wikimedia.org/wikipedia/commons/thumb/9/90/Radar_antenna.jpg/150px-Radar_antenna.jpg"},{"id":"953","type":"featured","language_code":"sr","title":"Естонија","summary":"Естонија (ест. Eesti), или званично Република Естонија (ест. Eesti Vabariik), суверена је држава смештена у балтичком региону северне Европе. Држава је стешњена између акваторије Балтичког мора на северу и западу, Чудско-псковског језера и Русије на истоку и територије Републике Летоније на југу. Са површином од 45.339 km² територијално је најмања међу земљама које излазе на обале Балтичког мора. Поред континенталног дела Естонији припада и преко 2.200 острва у акваторији Балтичког мора, а највећа међу њима су Сарема (2.671 km²), Хијума (989 km²) и Муху (198 km²).\nДржава се налази у зони умереноконтиненталне климе подложне јаким маритимним утицајима са Балтика. Територија је доста ниска, са просечном надморском висином од око 50 м, а надморска висина постепено расте идући ка југу, до максималних 318 м. Укупна дужина обалне линије је 3.794 km, док је дужина копнених граница 657 km. Од око 1.400 језера величином се издваја језеро Пејпус (Чудско језеро) које Естонија дели са Русијом. Реке су бројне, али су углавном мањих дужина, бројне су мочваре и тресаве. Око половине државне територије прекривено је шумама у којима доминирају бор, смрча и бреза.\nПрве људске насеобине на тлу данашње Естоније основане су пре око 11.000 година, а угро-фински преци савремених Естонаца населили су се на ово подручје пре 1800. п. н. е.. Након векова тевтонске, данске, шведске и руске власти Естонија се по први пут изборила за своју независност након Првог светског рата. Потом почетком Другог светског рата 1940. поново потпада под власт Хитлерове Немачке, а потом и Совјетског Савеза из чијег састава излази тек 1991. године. У Совјетском Савезу Естонија је егзистирала као засебна политичка јединица − Естонска Совјетска Социјалистичка Република. Савремена Естонија је демократска парламентарна република, и чланица је Уједињених нација, Европске уније, Савета Европе и НАТО пакта. Такође је и део Шенгенске зоне, Еврозоне, чланица је Светске банке и других међународних институција.\nДржава је подељена на 15 округа. Главни и највећи град је Талин са нешто мање од пола милиона становника, а већи градови су још и Тарту, Нарва, Кохтла-Јарве и Пјарну. Са укупно око 1,3 милиона становника Естонија се налази међу земљама са најмањом популацијом у Европи. Основу популације чине Естонци који припадају угро-финској групи народа, и који чине око 70% становништва државе. Најбројнији мањински народ су Руси који чине око четвртине укупне популације. Једини званичан језик на територији целе земље је естонски, и доста је сличан финском и лапонском језику.\nЕстонија је у време постојања Совјетског Савеза била једна од привредно најразвијенијих држава, а висок степен развоја задржала је и након стицања независности. Данас је Естонија међу земљама са највећом стопом раста међу чланицама Европске уније, са веома високим индексом хуманог развоја, економским и грађанским слободама и слободом штампе. Образовни систем у земљи је јако развијен, а на ПИСА тестирању 2015. естонски средњошколци су заузели високо треће место у светским оквирима, одмах после Јапана и Сингапура. Након стицања независности у земљи се нарочито интензивно развијао информационо-технолошки сектор. Естонија је прва земља на свету која је својим грађанима омогућила гласање путем интернета, а први такви избори одржани су 2005. године.","url":"https://sr.wikipedia.org/wiki/%D0%95%D1%81%D1%82%D0%BE%D0%BD%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/8/8f/Flag_of_Estonia.svg/150px-Flag_of_Estonia.svg.png"},{"id":"955","type":"featured","language_code":"sr","title":"Јерменија","summary":"Јерменија (јерм. Հայաստան), званично Република Јерменија (јерм. Հայաստանի Հանրապետություն), континентална је планинска држава у региону Закавказја. Смештена је на раскрсници путева из југозападне Азије  и источне Европе између Турске на западу, Грузије на северу, Ирана на југу, те Азербејџана и дефакто независне Републике Арцах на истоку.\nЈерменија је држава са богатим и древним културно историјским наслеђем. Краљевина Јерменија је била прва држава на свету која је хришћанство прогласила службеном националном религијом, још почетком 4. века — 301. године. Иако је према Уставу Републике Јерменије данас држава одвојена од цркве, Устав уважава историјску важност Јерменске апостолске цркве као националне цркве Јермена.Некадашња чланица Совјетског Савеза данас је чланица преко 40 међународних организација, укључујући Уједињене нације, Савет Европе, Заједницу независних држава, Организацију Уговора о колективној безбедности, Светску трговинску организацију, Азијску развојну банку, Организацију црноморске економске сарадње, Франкофоније, а такође је потписница НАТО програма Партнерство за мир. Јерменија је од 2. јануара 2015. члан Евроазијске економске уније и земља посматрач у Покрету несврстаних.","url":"https://sr.wikipedia.org/wiki/%D0%88%D0%B5%D1%80%D0%BC%D0%B5%D0%BD%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/2/2f/Flag_of_Armenia.svg/150px-Flag_of_Armenia.svg.png"},{"id":"95893","type":"featured","language_code":"sr","title":"Бошко Буха","summary":"Бошко Буха (Градина, код Вировитице, 1926 — Јабука, код Пријепоља, 27. септембар 1943) био је учесник Народноослободилачке борбе, легендарни пионир и борац-бомбаш Друге пролетерске бригаде и народни херој Југославије.\nНакон окупације Југославије, 1941. године, усташе су га са породицом протерале из родне Славоније, па је прешао у западну Србију, у Јадарску Лешницу. Ту је октобра 1941. године ступио у Мачвански партизански одред. Потом је кратко време био на лечењу у ослобођеном Ужицу, а одатле се са борцима Ужичког партизанског одреда, повукао у Санџак. Марта 1942. године ступио је у тада формирану Другу пролетерску ударну бригаду, у њен Четврти ужички батаљон.\nИако је био млад и мален растом, исказивао је изузетну храброст. Посебно се истакао као вешт бомбаш у борбама код Чајнича, на Козари, код Купреса, Јајца, Ливна и др, па је био вођа једног бомбашког одељења. Као један од омиљених бораца Четвртог ужичког батаљона Друге пролетерске бригаде био је изабран за члана делегације ове бригаде на Првом конгресу Антифашистичке омладине Југославије. На овом Конгресу, одржаном децембра 1942. године у Бихаћу, говорио је о својим и подвизима својих ратних другова. Његов говор изазвао је одушевљење међу делегатима, а честитао му је и Врховни командант НОВ и ПОЈ Јосип Броз Тито.\nИстицао се и у каснијим борбама Друге пролетерске бригаде, а посебно у борбама током битке на Неретви и битке на Сутјесци. Погинуо је септембра 1943. године када је камион у коме се налазио у близини села Јабука, код Пријепоља, наишао на четничку заседу. Сахрањен је у Пљевљима.\nЗа народног хероја проглашен је 20. децембра 1951. године. У селу Јабуци је 1960-их година изграђен Меморијални комплекс посвећен Бошку Бухи и другим пионирима и омладинцима погинулим у Народноослободилачком рату.\n\n","url":"https://sr.wikipedia.org/wiki/%D0%91%D0%BE%D1%88%D0%BA%D0%BE_%D0%91%D1%83%D1%85%D0%B0","thumbnail_url":"https://upload.wikimedia.org/wikipedia/commons/thumb/f/f0/Bo%C5%A1ko_Buha%2C_1942.jpg/150px-Bo%C5%A1ko_Buha%2C_1942.jpg"},{"id":"96040","type":"featured","language_code":"sr","title":"Рихард Вагнер","summary":"Вилхелм Рихард Вагнер (нем. Wilhelm Richard Wagner; Лајпциг, 22. мај 1813 — Венеција, 13. фебруар 1883) био је немачки композитор, песник, есејиста и музички теоретичар.Вагнер је личност од пресудног значаја за историју музике; као један од највећих стваралаца на подручју опере (или „музичке драме“, како је волео да зове своје сопствене), у својим делима је поставио основу озбиљне музике 20. века, нарочито у „Тристану и Изолди“, где се обилно користи хроматизмом и где можемо наћи корен атоналности. Истиче се по употреби лајтмотива. У својим есејима је теоријски поставио основу „свеукупне уметности“ (нем. Gesamtkunstwerk), теорије по којој је музичка драма најсавршенији облик уметничког израза јер обухвата све остале гране уметности и да има потенцијал да „искупи свет“, из ког разлога су га још за живота многи оновремени критичари прогласили за мегаломана.\nЗа све своје опере сам је писао либрето (или, у вагнеровском речнику, „поему“), што је последица веровања у „свеукупну уметност“, а улагао је велики труд како би их извео онако како је замислио. С тим циљем је и подигао сопствену оперску кућу. Осим тога, Вагнер је био и велики диригент који је, према чувеном Вилхелму Фуртвенглеру, заједно с Хансом фон Биловом довео до стварања нове генерације диригената.\nВагнерова дела категоришу се са WWV, што је скраћено од немачког Wagner-Werke-Verzeichniss („Индекс Вагнерових дела“).","url":"https://sr.wikipedia.org/wiki/%D0%A0%D0%B8%D1%85%D0%B0%D1%80%D0%B4_%D0%92%D0%B0%D0%B3%D0%BD%D0%B5%D1%80","thumbnail_url":"https://upload.wikimedia.org/wikipedia/commons/thumb/9/9d/RichardWagner.jpg/150px-RichardWagner.jpg"},{"id":"96467","type":"featured","language_code":"sr","title":"Ана Болен","summary":"Ана Болен (енгл. Anne Boleyn; између 1501. и 1507 — 19. мај 1536) била је прва маркиза од Пембрука и краљица Енглеске, друга супруга енглеског краља Хенрија VIII Тјудора  и по многима, најутицајнија краљица у историји Уједињеног Краљевства.Ана је рођена у аристократској породици која је имала велику моћ на двору. Захваљујући врхунском образовању које је стекла на школовању у Аустрији и потом у Француској, на двору надвојвоткиње Маргарите од Аустрије, беспрекорним манирима и природном шарму, лако је освојила краља Хенрија VIII Тјудора и постала прво његова љубимица али не и љубавница, све до пред саму удају за њега 28. маја 1533. чиме је постала краљица Енглеске. Дугих 7 година Хенри VIII је опседао Боленову која је одбијала да попут своје сестре Мери постане краљева љубавница захтевајући да се краљ прво разведе и учини њу својом краљицом што је до тада било нешто незамисливо и незабележено. Тек када је Хенри VIII у настојању да поништи брак са Катарином Арагонском раскинуо везе са Римом и сам поништио тај брак, Ана Болен је коначно постала краљева љубавница и убрзо након тога затруднела и удала се за Хенрија VIII. Боленова је захваљујући Хенријевој слепој љубави успела да своју породицу учини најмоћнијом у краљевству, али не и да краљу подари тако жељеног мушког потомка. Након што је родила будућу славну краљицу Елизабету I, а потом имала најмање један побачај (нема поузданих података о другом побачају), краљ ју је презрео, а ускоро и заменио другом женом, исто као што је и Катарину Арагонску заменио њоме. Заправо, Ана није доживела да види венчање своје наследнице са својим мужем — погубљена је 19. маја 1536, неколико дана пре него што се Хенри VIII 30. маја 1536. венчао са Џејн Симор. Смртна пресуда је донета због наводне прељубе коју је Ана Болен починила са петорицом мушкараца(дворски музичар Марк Смитон, близак пријатељ Хенрија VIII сер Хенри Норис, Виљем Бреретон, сер Френсис Вестон и рођени брат краљице Џорџ Болен) као и због издаје која је произишла из тог чина и била подупрта сведочењем лејди Рошфор (супруге Џорџа Болена) која је наводно чула инкриминишући разговор Ане Болен и сер Хенрија Нориса у којем се спомињала могућност да се Ана Болен након смрти Хенрија VIII уда за Нориса. Будући да је текст оптужнице сачуван до данас из њега се јасно види да су оптужбе биле лажне јер су сведоци тврдили да је краљица починила прељубе на местима и у време на којима се тада није налазила јер се из других историјских докумената поуздано зна да је тада боравила на другом месту са краљем.\nИако није била славна и поштована владарка попут своје кћерке, Ана је била веома утицајна и моћна. У историји је упамћена као жена одговорна за раскид Енглеског краљевства са католичком црквом и утирање пута увођењу протестантизма. Док су је католици проклињали као срамоту за католицизам, протестанти су је славили као мученицу и борца за чисту Енглеску. Ипак, памти се и у бољем светлу: као особа која је на хладан енглески двор донела дух ренесансе, француску моду и либерална схватања.","url":"https://sr.wikipedia.org/wiki/%D0%90%D0%BD%D0%B0_%D0%91%D0%BE%D0%BB%D0%B5%D0%BD","thumbnail_url":"https://upload.wikimedia.org/wikipedia/commons/thumb/0/0e/Anneboleyn2.jpg/150px-Anneboleyn2.jpg"},{"id":"968","type":"featured","language_code":"sr","title":"Нови Зеланд","summary":"Нови Зеланд (енгл. New Zealand, изговор: [ˌnjuː ˈziːlənd]; маор. Aotearoa, изговор: [aoˌteaˈroa]) је острвска држава у југозападном делу Тихог океана у Океанији. Састоји се од два велика острва ‒ Северног и Јужног ‒ као и већег броја мањих острва. Званично име државе на маорском је Аотеароа, што се често преводи као „Земља дугог белог облака“. Нови Зеланд је географски најизолованија држава на свету. Најближи сусед, Аустралија, удаљена је 1.500 km северозападно од главних острва, преко Тасмановог мора. Једина значајнија копнена маса ка југу је Антарктик, ка северу су Нова Каледонија, Фиџи и Тонга.\nЗбог своје изолованости Нови Зеланд је једно од последње насељених места на планети. Током ове изолације развијен је карактеристичан диверзитет флоре и фауне. Најзначајнији је велики број јединствених птица, од којих су многе изумрле доласком људи и сисара. Са умереном морском климом, земљиште је углавном покривено шумом. Разноврсну топографију земље чине и оштри планински врхови који су резултат тектонског померања тихоокеанске и индо-аустралијске плоче.\nПолинежани су населили територију данашњег Новог Зеланда између 1250. и 1300. године, притом развивши карактеристичну Маори културу. Први контакт Европљана је био 1642. када је до обала допловио Абел Тасман. Појава кромпира и мускета је довела до преокрета у маорском начину живота, и као последица наступили су међуплеменски Мускетни ратови. Британска империја и Маори су 1840. потписали Уговор из Вајтангија којим је Нови Зеланд посао британска колонија, а Маори су добили заштиту од надолазећих француских колонизатора и самовоље колонијалних компанија. Уследио је прилив великог број имиграната из Европе што је довело до бројних сукоба и напослетку Новозеландских ратова, после којих је дошло до масовне конфискације маорске имовине. Економске кризе су пратили периоди политичке реформе, жене су добиле пуно право гласа током деведесетих година 19. века, а од тридесетих година 20. века формирана је социјална држава благостања. Након Другог светског рата, Нови Зеланд се прикључио АНЗУС пакту заједно са САД и Аустралијом, али је уговор касније суспендован од стране САД када је Нови Зеланд прогласио своју територију за слободну зону од нуклеарне енергије и обновљен је тек 2010. Нови Зеланд је део договора УКУСА о дељењу обавештајних података између држава англосфере — Уједињеног Краљевства, САД, Канаде и Аустралије. Током педесетих година 20. века животни стандард је био међу највишима на свету али је седамдесетих година наступила рецесија која је додатно погоршана стањем на тржишту нафте и уласком Велике Британије у ЕЕЗ. Током осамдесетих година извршене су бројне економске реформе познате под називом Rogernomics по Роџеру Дагласу, министру финансија, када је укинута политика протекционизма и уведена слободна трговина. Тржишта за пољопривредне производе са Новог Зеланда су умногоме промењена након седамдесетих, па је некада најпопуларнији извозни производ вуна, замењена млечним и месним производима а у скорије време и вином.\nВећина Новозеланђана је европског порекла. Највећа мањинска група су домороци Маори, а осим њих бројни су досељеници из Азије и других држава Полинезије. Енглески је најдоминантнији језик, док маорски и новозеландски знаковни језик имају статус званичног језика. Културу Новог Зеланда углавном чине елементи маорске и културе раних британских досељеника. У раном периоду европског досељавања сликарску уметност су углавном чинили пејзажи и у мањој мери портрети Маора. У скорије време су популаризоване класичне маорске уметности попут дубореза, плетења и тетоважа. Многи уметници данас комбинују елементе маорских и западних техника у стварању јединствених форми. Култура Новог Зеланда је додатно проширена глобализацијом и повећаном имиграцијом са острва у Пацифику и из Азије. Разнолик пејзаж Новог Зеланда пружа многе могућности за спољне активности и коришћен је као позадина низа високобуџетних филмова.\nНови Зеланд се састоји од 11 региона, 67 територијалних управа у сврху локалне самоуправе али уз мање овлашћења од некадашњих провинција. На националном нивоу власт врши кабинет министара, предвођен премијером. Шеф државе је краљ Чарлс III кога представља генерални гувернер. Краљевство Нови Зеланд чине још и Токелау (зависна територија), Кукова острва и Нијуе (самоуправне територије у слободној асоцијацији) и Росова територија (територијална претензија Новог Зеланда на Антарктик). Нови Зеланд је чланица међународних организација ОУН, АПЕК, Комонвелт, ОЕСР, ФПО и СТО.\n\n","url":"https://sr.wikipedia.org/wiki/%D0%9D%D0%BE%D0%B2%D0%B8_%D0%97%D0%B5%D0%BB%D0%B0%D0%BD%D0%B4","thumbnail_url":"https://upload.wikimedia.org/wikipedia/commons/thumb/3/3e/Flag_of_New_Zealand.svg/150px-Flag_of_New_Zealand.svg.png"},{"id":"98864","type":"featured","language_code":"sr","title":"Велико ратно острво","summary":"Велико ратно острво је речно острво у Београду које се налази на ушћу Саве у Дунав и ненасељено је. Према административној подели припада граду Београду, а налази се на територији градске општине Земун. Године 2005. увршћено је у списак природних добара Србије и дато на управљање ЈКП „Зеленило Београд“.\nНајвећи део острва прекривен је шумом, а за разлику од орнитофауне и флоре, на простору Великог ратног острва нема много врста сисара, због изолованости и честог плављења.\nПрви писани траг о острву датира из 1699. године када је оно описано као велико шумовито острво, док најстарији ликовни приказ острва датира из 1514. године. Током историје, острво је више пута мењало назив, а крајем 18. века добило данашњи. Од свог постанка, због значајног стратешког положаја имало је велику улогу у ратним операцијама. Острво је било стратешка тачка са које је Београд нападан и брањен, па је зато добило назив Велико ратно острво.\nДанас се око две трећине острва користи као природни резерват за 196 врста птица, од којих су многе угрожене. На северном шпицу налази се мала пешчана плажа Лидо, док је остатак острва заштићен законом и његова урбанизација није дозвољена. Велико и Мало Ратно острво имају, међу очуваним влажним стаништима која се налазе у Београду највећу разноврсност у бројности животињских врста, посебно птица и биљних врста везаних за мочварна станишта. Острво представља тачку највећег биодиверзитета на територији Београда, када је реч о орнитофауни.\nЗаштићено природно добро Велико ратно острво обухвата две речне аде, Велико и Мало ратно острво, укључујући и спрудове који се могу јавити услед дејства водених струја, а повезани су адама. Велико и Мало ратно острво смештени су између 1172 и 1169 km тока Дунава, са заштитним појасом у ширини од 50 m водене површине, односно 70,1 m водостаја Дунава.\nОстрво је површине од око 210,66 ha, смештено је између два историјска језгра, београдске тврђаве и земунског средњовековног утврђења и незаменљив је елемент природе у центру Београда.","url":"https://sr.wikipedia.org/wiki/%D0%92%D0%B5%D0%BB%D0%B8%D0%BA%D0%BE_%D1%80%D0%B0%D1%82%D0%BD%D0%BE_%D0%BE%D1%81%D1%82%D1%80%D0%B2%D0%BE","thumbnail_url":"https://upload.wikimedia.org/wikipedia/commons/thumb/5/58/Location_map_Belgrade_Central.png/150px-Location_map_Belgrade_Central.png"},{"id":"99135","type":"featured","language_code":"sr","title":"Жикица Јовановић Шпанац","summary":"Живорад Јовановић Жикица Шпанац (Ваљево, 17. март 1914 — Радановци, код Косјерића, 12. март 1942) био је учесник Шпанског грађанског рата и Народноослободилачке борбе, један од организатора устанка у западној Србији и народни херој Југославије.\nКао ученик Ваљевске гимназије, због левичарских размишљања био је искључен из школе, након чега је школовање наставио у Београду, где је потом студирао књижевност на Филозофском факултету. Током студија прикључио се револуционарном студентском покрету, а политички је деловао и у родном Ваљеву, због чега је 1935. године примљен у чланство тада илегалне Комунистичке партије Југославије.\nУчествовао је у Шпанском грађанском рату, где се у редовима Интернационалних бригада борио против фашизма. Током рата је био рањаван, а након пораза Шпанске републике заједно са осталим интербригадистима налазио се у логорима у Француској. У јесен 1940. године успео је да се врати у Југославију, где је наставио са партијским радом.\nУчествовао је у припремама оружаног устанка у западној Србији и формирао партизанску чету у Рађевини. Са овом четом је 7. јула 1941. године у Белој Цркви, код Крупња, извео прву устаничку оружану акцију, која се касније обележавала као Дан устанка народа Србије. У току устанка 1941. године налазио се на дужностима команданта и политичког комесара батаљона и политичког комесара одреда.\nНакон Прве непријатељске офанзиве и повлачења главнине партизанских снага у Санџак, остао је на територији западне Србије, где је почетком 1942. године био члан команде Групе одреда западне Србије. Погинуо је 12. марта 1942. године у близини села Радановци на огранцима планине Маљен према Косјерићу у сукобу са четницима Косте Пећанца и припадницима Српске државне страже.\nЗа народног хероја проглашен је 6. јула 1945. године.","url":"https://sr.wikipedia.org/wiki/%D0%96%D0%B8%D0%BA%D0%B8%D1%86%D0%B0_%D0%88%D0%BE%D0%B2%D0%B0%D0%BD%D0%BE%D0%B2%D0%B8%D1%9B_%D0%A8%D0%BF%D0%B0%D0%BD%D0%B0%D1%86","thumbnail_url":"https://upload.wikimedia.org/wikipedia/commons/thumb/6/6e/Zikica_Jovanovic.jpg/150px-Zikica_Jovanovic.jpg"}]