[{"id":"1045","type":"good","language_code":"sr","title":"Афродита","summary":"Афродита (грч. Ἀφροδίτη) је грчка богиња лепоте, чулне љубави и плодности. Значење њеног имена је непознато, иако су древни Грци веровали да се оно односи на пену. Веома је могуће да је ово веровање дошло из приче о Афродитином рођењу.Према старијем предању, које је заступао Хомер, она је кћи Зевса и Дионе; а према млађем, којег се држао Хесиод, рођена је из морске пене (ἀφρός) која се створила кад је Крон бацио у море Уранове гениталије. Одмах по рођењу, изашла је из мора на обалу острва Кипра. Отуда су јој и атрибути: Ἀφρογενεια (рођена из пене), Αναδυόμενη (која се помаља, излази), Κυπρογένεια (по Кипру рођена).У почетку, Кипарска Афродита највероватније да је била богиња плодности, врло слична блискоисточној богињи Иштар-Астарти. Дошавши међу Грке она је персонификована са сексуалношћу и била усрдно обожавана као универзална сила. Многа локална светилишта посвећена њој подигнута су широм копненог дела Грчке, а њени култови варирали су различито од места до места. У неким областима, Афродита је била сматрана чак богињом рата, што је можда био подстицај за њено удруживање с Аресом, богом рата.Много касније, у класично доба, Афродитин култ је попримио савремено схватање према којем је она надлежна за сексуалну привлачност и љубавно задовољство (τα Αφροδίσια).","url":"https://sr.wikipedia.org/wiki/%D0%90%D1%84%D1%80%D0%BE%D0%B4%D0%B8%D1%82%D0%B0","thumbnail_url":"https://upload.wikimedia.org/wikipedia/commons/thumb/9/9a/Cnidus_Aphrodite_Altemps_Inv8619.jpg/150px-Cnidus_Aphrodite_Altemps_Inv8619.jpg"},{"id":"108653","type":"good","language_code":"sr","title":"Шибенско-книнска жупанија","summary":"Шибенско-книнска жупанија је једна од 20 жупанија Републике Хрватске. Налази се у средишњој Далмацији, а њено седиште је у Шибенику. Остала већа места су Книн, Дрниш и Скрадин. Административно се састоји од 5 градова и 15 општина, насталих из некадашњих великих општина Шибеник, Книн и Дрниш. У данашњим границама Жупанија постоји од 1997. године, те данас заузима површину од 2.994 km². Према подацима из 2001. године у њој је живео 112.891 становник, док је на попису 2011. године број опао на 109.320 становника.  Према прелиминарним резултатима пописа из 2021. у жупанији је живело 96.624 становника.Налази се на крашком подручју, а у свом јадранском делу, територијално обухвата 285 острва, острваца и хриди. Уз то, и врло разведену обалу, као и бројне културно-историјске знаменитости, Жупанија је једно од врло развијених туристичких подручја Хрватске. Осим туризма, у плодним крашким пољима развијена је и пољопривреда, а у градским средиштима и предузетничким зонама и индустрија. У њој се са 1.831 m висине налази највиши врх Хрватске — Динара, на истоименој планини, као и национални паркови Корнати и Крка. Уз њих, подручје Жупаније делимично захвата и два парка природе Вранско језеро и Велебит.","url":"https://sr.wikipedia.org/wiki/%D0%A8%D0%B8%D0%B1%D0%B5%D0%BD%D1%81%D0%BA%D0%BE-%D0%BA%D0%BD%D0%B8%D0%BD%D1%81%D0%BA%D0%B0_%D0%B6%D1%83%D0%BF%D0%B0%D0%BD%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/3/3d/Flag_of_%C5%A0ibenik_County.svg/150px-Flag_of_%C5%A0ibenik_County.svg.png"},{"id":"110142","type":"good","language_code":"sr","title":"Грета Гарбо","summary":"Грета Гарбо (швед. Greta Garbo; Стокхолм, 18. септембар 1905 — Њујорк, 15. април 1990) била је америчка глумица шведског порекла и једна од највећих филмских звезда тридесетих година 20. века. Већ са својим трећим филмом — Пут и ђаво из 1926. године, Гарбо је постала толико популарна да је њен први звучни филм, Ана Кристи, рекламиран под слоганом Гарбо говори!. Овај филм јој је донео прву номинацију за Оскара за најбољу главну глумицу и статус међународне звезде. Други познати филмови у којима је играла су Романса, Гранд хотел, Ана Карењина, Дама с камелијама и Ниночка. После неуспеха филма Жена са два лица, двадесетседмог у њеној каријери, Грета се повукла са филма. На крају филмске каријере имала је четири номинације за Оскара. Амерички филмски институт је уврстио међу пет најбољих глумица 20. века.\nГрета се није удавала и није имала деце и живела је сама. Љубавне афере које је имала са бројним глумицама биле су јавна тајна. Гарбо је вешто избегавала интервјуе и појављивања у јавности, те је од 1941. године када се повукла, па до смрти 1990. године створила својеврстан мит о себи као једној од најмистериознијих јавних личности. Била је тајанствена и некомуникативна, те није ни чудо што је дала један од најкраћих интервјуа у историји. Када је новинар почео разговор реченицом: Знате, питам се... Гарбо је одсечно одговорила: А зашто се питате? и отишла.\n\n","url":"https://sr.wikipedia.org/wiki/%D0%93%D1%80%D0%B5%D1%82%D0%B0_%D0%93%D0%B0%D1%80%D0%B1%D0%BE","thumbnail_url":"https://upload.wikimedia.org/wikipedia/commons/thumb/5/57/Garbo_in_Inspiration.jpg/150px-Garbo_in_Inspiration.jpg"},{"id":"111911","type":"good","language_code":"sr","title":"Игор Ракочевић","summary":"Игор Ракочевић (Београд, 29. март 1978) бивши је српски кошаркаш. Играо је на позицији бека.\nУ каријери је играо за Црвену звезду (у три наврата), Будућност, Минесота тимбервулвсе, Памесу, Реал Мадрид, Таукерамику, Ефес Пилсен и Монтепаски Сијену. Једини је кошаркаш који је три пута био најбољи стрелац Евролиге, и тако заслужио награду Алфонса Форда. \nСа кошаркашком репрезентацијом СР Југославије освојио је златне медаље на Европском првенству 2001. у Турској и на Светском првенству 2002. у Индијанаполису.","url":"https://sr.wikipedia.org/wiki/%D0%98%D0%B3%D0%BE%D1%80_%D0%A0%D0%B0%D0%BA%D0%BE%D1%87%D0%B5%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/7/74/Igor_Rakocevic.jpg/150px-Igor_Rakocevic.jpg"},{"id":"1160734","type":"good","language_code":"sr","title":"Regina (višeznačna odrednica)","summary":"Regina ima više značenja:\n\nRegina\nRegina, New Mexico\nRegina, Cosenza\nRegina, Modena\nRegina, Pavia\nRegina (muzička grupa)\nRegina (ime)","url":"https://sr.wikipedia.org/wiki/Regina_(vi%C5%A1ezna%C4%8Dna_odrednica)","thumbnail_url":null},{"id":"116916","type":"good","language_code":"sr","title":"Вељко Дугошевић","summary":"Вељко Дугошевић (Рума, 13. август 1910 — Нересница, код Кучева, 18. новембар 1941) био је учитељ, учесник Народноослободилачке борбе и народни херој Југославије.\nНакон завршетка Учитељске школе у Сомбору, радио је неколико година као учитељ у селу Радња, код Кавадраца и Ранилуг, код Гњилана. Године 1937. је напустио учитељску службу и почео да студира на Вишој педагошкој школи у Београду. Током студија 1939. године је примљен у чланство тада илегалне Комунистичке партије Југославије (КПЈ). Био је један од организатора и руководилаца Учитељског удружења „Вук Караџић“, које је окупљало политички активне учитеље, а такође је био и члан Редакције часописа „Учитељска стража”.\nНепосредно пред почетак Другог светског рата, заједно са супругом Наталијом добио је учитељску службу у селу Турији, код Кучева истовремено политички делујући у Београду и Пожаревцу. Након окупације Југославије, 1941. године, активно је радио на организовању Народноослободилачког покрета (НОП) и учествовао у првим оружаним акцијама. Учествовао је у формирању првих партизанских група и био најпре командант Звишког партизанског одреда, а од септембра 1941. године командант Пожаревачког партизанског одреда. Под његовом командом, одред је ослободио велику територију на подручју пожаревачког округа, а учествовао је и у ослобођењу Петровца, Кучева, Голубца, Жагубице и др.\nУ току Прве непријатељске офанзиве, половином новембра 1941. године, Штаб Пожаревачког одреда се из Кувечва повукао ка Хомољским планинама. У селу Нересници Штаб је 18. новембра 1941. године био изненађен и опкољен од стране јаких недићевских и четничких снага Косте Пећанца. Штитећи одступницу одреда, Вељко је погинуо са аутоматом у рукама. У знак сећања на првог команданта Пожаревачки партизански одред је носио његово име.\nЗа народног хероја проглашен је 9. маја 1945. године.\n\n","url":"https://sr.wikipedia.org/wiki/%D0%92%D0%B5%D1%99%D0%BA%D0%BE_%D0%94%D1%83%D0%B3%D0%BE%D1%88%D0%B5%D0%B2%D0%B8%D1%9B","thumbnail_url":null},{"id":"11728","type":"good","language_code":"sr","title":"Европска централна банка","summary":"Европска централна банка формира и имплементира Европску монетарну политику. Поред тога, управља операцијама међународне размене и омогућује несметан рад платних система. Основана је 30. јуна 1998. године и наследила Европски монетарни институт. Од 1. јануара 1999. године је преузела све надлежности за примену европске монетарне политике која је одређена од стране Европског система централних банака.\nЦиљ ЕЦБ је одржавање платне моћи и инфлација мања од 2% у еврозони. ЕЦБ контролише понуду новца на тржишту као и статистике цена трговачких производа и услуга према којима оцењује ризико монетарне стабилности. Позната је по томе што одређује камату у еврозони. Концепт Евросистема је да ни ЕЦБ нити националне централне банке у еврозони не дозвољавају никаква политичка мешања у монетарну политику. Евросистем чине мрежа националних централних банака и ЕЦБ.\nСедиште ЕЦБ налази се у Франкфурту. Садашњи председник је Марио Драги из Италије. Изабран је у октобру 2011. Први председник ЕЦБ био је Вим Дујзенберг (хол. Wim Duisenberg) из Холандије.","url":"https://sr.wikipedia.org/wiki/%D0%95%D0%B2%D1%80%D0%BE%D0%BF%D1%81%D0%BA%D0%B0_%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0_%D0%B1%D0%B0%D0%BD%D0%BA%D0%B0","thumbnail_url":"https://upload.wikimedia.org/wikipedia/commons/thumb/c/cb/Logo_European_Central_Bank.svg/150px-Logo_European_Central_Bank.svg.png"},{"id":"11773","type":"good","language_code":"sr","title":"Логос","summary":"Логос (гр. λόγος — ум, реч, говор, словесност, смисао, начело, закон, наука и др) је вишезначан филозофски и теолошки појам. Изворно, логос је битан појам античке грчке филозофије, који исказује принцип, светски ум, објективни закон по коме се све догађа. У Хераклитовој филозофији означава говор природе који само мудрац чује и разуме. Касније су га преузели хришћански теолози да би њиме означавали Исуса Христа, као божански логос.\nНазиви готово свих наука грађени су према грчкој лексици и садрже наставак логиа што упућује на логос о нечему (логика, психологија, гносеологија, онтологија, аксиологија, итд.).","url":"https://sr.wikipedia.org/wiki/%D0%9B%D0%BE%D0%B3%D0%BE%D1%81","thumbnail_url":"https://upload.wikimedia.org/wikipedia/commons/thumb/9/98/Logos.svg/150px-Logos.svg.png"},{"id":"117891","type":"good","language_code":"sr","title":"Винчанска култура","summary":"Винчанска култура представља млађенеолитску и раноенеолитску културу Европе (између првих векова 5. миленијума пре нове ере и првих векова 4. миленијума пре нове ере). Простирала се од средњег Потисја на северу до Скопске котлине на југу и од река Усоре и Босне на западу до Софијског басена на југу, односно обухватала је територије данашње Србије, Румуније, Северне Македоније и Босне и Херцеговине. Винчанска култура је била технолошки најнапреднија праисторијска култура у свету. Најранија металургија бакра у Европи потиче са винчанског локалитета Беловоде у источној Србији. Генералним урбанистичким планом развоја Београда, приобални појас Дунава у зони Винче проглашен је археолошким парком.","url":"https://sr.wikipedia.org/wiki/%D0%92%D0%B8%D0%BD%D1%87%D0%B0%D0%BD%D1%81%D0%BA%D0%B0_%D0%BA%D1%83%D0%BB%D1%82%D1%83%D1%80%D0%B0","thumbnail_url":"https://upload.wikimedia.org/wikipedia/commons/thumb/6/60/Vin%C4%8Da_culture_locator_map.svg/150px-Vin%C4%8Da_culture_locator_map.svg.png"},{"id":"11872","type":"good","language_code":"sr","title":"Градска општина Нови Београд","summary":"Градска општина Нови Београд је градска општина, уједно и насељено место, града Београда и простире се на површини од 4.096 хектара. Према попису становништва из 2011. године било је 214.506 становника.Градска општина Нови Београд је једна од седамнаест београдских општина. Три године након Другог светског рата, 1948. године, постављен је камен темељац Новог Београда, а 1952. године основана је општина Нови Београд, која се развила у метрополу која и даље расте.\n\n","url":"https://sr.wikipedia.org/wiki/%D0%93%D1%80%D0%B0%D0%B4%D1%81%D0%BA%D0%B0_%D0%BE%D0%BF%D1%88%D1%82%D0%B8%D0%BD%D0%B0_%D0%9D%D0%BE%D0%B2%D0%B8_%D0%91%D0%B5%D0%BE%D0%B3%D1%80%D0%B0%D0%B4","thumbnail_url":"https://upload.wikimedia.org/wikipedia/commons/thumb/1/1f/Serbia_Novi_Beograd.png/150px-Serbia_Novi_Beograd.png"},{"id":"11878","type":"good","language_code":"sr","title":"Градска општина Савски венац","summary":"Општина Савски венац је градска општина Града Београда. Заузима површину од 15,8 km². У њој живи 39.122 становника, док дупло више људи у њој ради. Савски венац је саобраћајно, туристичко и пословно средиште Београда, а уједно је и једна од најстаријих општина. Смештена је на ушћу Топчидерске реке у Саву на Топчидерском брду и његовим падинама.","url":"https://sr.wikipedia.org/wiki/%D0%93%D1%80%D0%B0%D0%B4%D1%81%D0%BA%D0%B0_%D0%BE%D0%BF%D1%88%D1%82%D0%B8%D0%BD%D0%B0_%D0%A1%D0%B0%D0%B2%D1%81%D0%BA%D0%B8_%D0%B2%D0%B5%D0%BD%D0%B0%D1%86","thumbnail_url":"https://upload.wikimedia.org/wikipedia/commons/thumb/b/bc/Serbia_Savski_Venac.png/150px-Serbia_Savski_Venac.png"},{"id":"118936","type":"good","language_code":"sr","title":"Мајкл Џордан","summary":"Мајкл Џефри Џордан (енгл. Michael Jeffrey Jordan; Бруклин, 17. фебруар 1963) бивши је амерички кошаркаш, којег многи сматрају најбољим кошаркашем свих времена.Мајкл Џордан је у НБА лиги провео 15 сезона са 30,12 поена по утакмици у регуларној сезони (највише у НБА). Освојио је шест НБА шампионата са Чикаго булсима, био 10 пута најбољи стрелац и пет пута најкориснији играч лиге. Девет пута је изабран у прву одбрамбену петорку, а три пута је био најбољи по броју украдених лопти. Од 1983. рекордних 49 пута се појавио на насловној страници часописа Спортс илустрејтед, а 1991. био је проглашен за спортисту године по избору овог часописа. Проглашен је 1999. за „највећег северноамеричког спортисту у 20. веку“ по избору спортског канала ЕСПН, а други је на листи најбољих спортиста века по избору Асошијетед преса. Његов снажан одраз и закуцавање са линије слободних бацања донели су му надимке „Ер Џордан“ и „Његово ваздушно височанство“.","url":"https://sr.wikipedia.org/wiki/%D0%9C%D0%B0%D1%98%D0%BA%D0%BB_%D0%8F%D0%BE%D1%80%D0%B4%D0%B0%D0%BD","thumbnail_url":"https://upload.wikimedia.org/wikipedia/commons/thumb/a/ae/Michael_Jordan_in_2014.jpg/150px-Michael_Jordan_in_2014.jpg"},{"id":"119719","type":"good","language_code":"sr","title":"Мартовски погром 2004.","summary":"Мартовски погром 2004. означава погром српског цивилног становништва на Косову и Метохији марта 2004. године, који су организовали Ослободилачка војска Косова (ОВК) и албански екстремисти.\nМартовском погрому су претходила бројна убиства, отмице и уништавања имовине, у присуству међународних снага, које нису премерено реаговале. Непосредан повод за спровођење погрома било је објављивање вести о дављењу тројице албанских дечака у реци Ибар, у селу Чабра, у српској општини Зубин Поток, за чију су смрт албански и светски медији најпре окривили Србе из суседног села Зупче.\nОд 17. до 19. марта 2004. године протеран је велики број Срба и другог неалбанског становништва, спаљене су њихове куће и оскрнављени су српски културно-историјски споменици. Два дана отвореног напада на српско цивилно становништво на Косову и Метохији се састојао у масовном прогону Срба, најмасовнијем од 1999. године.Процењује се да је више од 4000 људи изгнано из својих кућа, широм Косова и Метохије, погинуло 28 људи, више од 900 људи је претучено и тешко повређено, уништено је 19 споменика културе прве категорије и 16 православних цркава које нису категорисане. Уништено је око 10.000 вредних фресака, икона, путира и многих других црквених реликвија, као и књиге крштених, венчаних и умрлих, које сведоче о вековном трајању Срба на Косову и Метохији. Око 935 српских, ромских и ашкалијских кућа је спаљено и уништено. Од Срба је етнички очишћено шест градова и девет села. Свим догађајима је присуствовала и/или је у њима учествовала Међународна мисија на Косову и Метохији, која се састојала од 20.000 припадника КФОР-а, 3000 припадника УНМИК-а, 6000 припадника Косовске полиције и њихових челника. Мисија је показала да није била спремна или није желела да осујети или спречи нападе.\nЧелници међународне мисије на Косову и Метохији су након погрома, временом мењали своје изјаве о начину настанка и узроцима истих. Погром су окарактерисали као „серију акција”, затим као „организовану акцију” и „спонтану реакцију”. И поред осуда погрома, главни организатори су остали некажњени, узроци недовољно истражени, жртве и последице се игноришу, чак се и јавно оправдавају, а исељавање неалбанског живља са Косова и Метохије се наставља до данас.","url":"https://sr.wikipedia.org/wiki/%D0%9C%D0%B0%D1%80%D1%82%D0%BE%D0%B2%D1%81%D0%BA%D0%B8_%D0%BF%D0%BE%D0%B3%D1%80%D0%BE%D0%BC_2004.","thumbnail_url":"https://upload.wikimedia.org/wikipedia/commons/thumb/e/ed/Kosovo-metohija-koreni-duse048.jpg/150px-Kosovo-metohija-koreni-duse048.jpg"},{"id":"120203","type":"good","language_code":"sr","title":"Спасенија Цана Бабовић","summary":"Спасенија Цана Бабовић (рођ. Ћуковић; Лазаревац, 25. март 1907 — Београд, 17. децембар 1977) била је револуционарка, учесница Народноослободилачке борбе, друштвено-политичка радница СФРЈ и СР Србије, јунак социјалистичког рада и народни херој Југославије.\nКао млада текстилна радница 1927. је постала члан Савеза комунистичке омладине Југославије (СКОЈ), а наредне године члан Комунистичке партије Југославије (КПЈ). Убрзо потом постала је члан Месног комитета СКОЈ-а за Београд и Покрајинског комитета СКОЈ-а за Србију. Била је активна у синдикату текстилних радника. \nНакон увођења Шестојануарске диктатуре 1929. и провале у месну организацију КПЈ у Београду, радила је на њеном обнављању. Од 1928. до 1937. обављала је разне партијске дужности — била је члан Месног комитета за Београд, Обласног комитета у Крагујевцу и др. Активно је радила на стварању Народног фронта, а као организатор радничких штрајкова, хапшена је и прогањана од полиције 1930, 1932. и фебруара и јула 1937, када је подвргнута страховитом мучењу, услед чега је и носилац Партијског признања „Херој ћутања” (она и Крсто Попивода су једини носиоци овог признања). Фебруара 1938. од Суда за заштиту државе осуђена је на две године затвора.\nНакон изласка из пожаревачког затвора, 1939. постала је члан Покрајинског комитета КПЈ за Србију, а на Петој земаљској конференцији КПЈ октобра 1940. изабрана је за члана Централног комитета КП Југославије. Након окупације Југославије, 1941. као члан Покрајинског комитета и Војне комисије при Покрајинском комитету била је један од најистакнутијих организатора устанка у Србији.\nУ току Народноослободилачког рата деловала је најпре у окупираном Београду, а од јесени 1941. налазила се на ослобођеној територији. Марта 1942. постављена је за заменика политичког комесара Друге пролетерске бригаде, али је августа 1942. прешла на политички рад при ЦК КПЈ, где је била задужена за рад са женама. На Првом конгресу АФЖ Југославије, децембра 1942. изабрана је за члана Председништва АФЖ, а на Другом заседању АВНОЈ-а, новембра 1943. за члана Председништва АВНОЈ. На Оснивачком конгресу КП Србије, маја 1945. изабрана је у Политбиро ЦК КПС.\nПосле ослобођења, налазила се на разним одговорним дужностима. Била је председница Централног одбора АФЖ Југославије, министар и потпредседник Владе НР Србије, члан ЦК СК Југославије и Извршног комитета ЦК СК Србије, члан Савета федерације и др. Сахрањена је у Алеји заслужних грађана на Новом гробљу у Београду.","url":"https://sr.wikipedia.org/wiki/%D0%A1%D0%BF%D0%B0%D1%81%D0%B5%D0%BD%D0%B8%D1%98%D0%B0_%D0%A6%D0%B0%D0%BD%D0%B0_%D0%91%D0%B0%D0%B1%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/sr/thumb/b/be/Stevan_Kragujevic_Spasenija_Cana_Babovic.JPG/150px-Stevan_Kragujevic_Spasenija_Cana_Babovic.JPG"},{"id":"120663","type":"good","language_code":"sr","title":"Зло","summary":"Зло је широк појам који у етици означава негативне или неприхватљиве видове људског понашања и размишљања, попут окрутности, неправде, мржње, себичности и уништења. Понекад се дефинише и као одсуство добра, односно његова супротност.\nПроблем зла се најчешће повезује са незаслуженим злом које људи трпе, а са оним злом које људи чине. Проблем зла су покушавале да реше разне филозофије, религије и други светоназори, па већина теорија зла садржи и својеврсно решење тог проблема. Чести начини за превазилажење проблема зла су негирање људске слободе, одрицање жеље, коначна победа доброг почела или прихватање неискорењивог дуализма.У великом броју култура, појам зла се користи за описивање онога што доноси патњу и смрт — супротно од добра, које означава живот, мир и слогу. У неким религијама се зло представља као активна сила, коју персонификује Сатана, Ахриман, Мара, итд. Међутим, појмови добра и зла умногоме зависе од моралних схватања друштва које их одређује, па се често злим назива свако понашање противно владајућој религији.\n\n","url":"https://sr.wikipedia.org/wiki/%D0%97%D0%BB%D0%BE","thumbnail_url":"https://upload.wikimedia.org/wikipedia/commons/thumb/2/27/Codex_Gigas_devil.jpg/150px-Codex_Gigas_devil.jpg"},{"id":"122706","type":"good","language_code":"sr","title":"Милан Гуровић","summary":"Милан Гуровић (Нови Сад, 17. јун 1975) бивши је српски кошаркаш, а садашњи кошаркашки тренер. Тренутно је без ангажмана.\nБио је први капитен кошаркашке репрезентације Србије. Познат је по тројкама постигнутим против Америчке репрезентације у Индијанополису 2002. године. Био је и МВП УЛЕБ Купа у сезони 2006/07. Рекордер је Јадранске лиге са 45 поена постигнутих 2006. године на утакмици Црвене звезде против ФМП-а. Изабран је за најбољег спортисту СД Црвена звезда 2006. године у традиционалном избору Звездине ревије. Због свог темперамента и срчаности током играчке каријере обожаван је од навијача свог клуба.","url":"https://sr.wikipedia.org/wiki/%D0%9C%D0%B8%D0%BB%D0%B0%D0%BD_%D0%93%D1%83%D1%80%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/0/08/Gurovic.jpg/150px-Gurovic.jpg"},{"id":"12582","type":"good","language_code":"sr","title":"Ратко Младић","summary":"Ратко Младић (Божановићи, код Калиновика, 12. март 1942) српски је генерал, командант Главног штаба Војске Републике Српске (1992—1995) и један од српских вођа током распада Југославије. За вријеме ратних сукоба у Хрватској и Босни и Херцеговини, командовао је низом кључних војних операција.\nМладић је прво распоређен у 3. армијску област 27. септембра 1965, у гарнизон у Скопљу, гдје је са чином потпоручника командовао водом 89. пјешадијског пука. Чин потпуковника добија 25. децембра 1980. у Одјељењу за оперативну наставу у команди гарнизона Скопље. Затим је постављен на положај команданта 39. пјешадијске бригаде у Штипу.\nМладић се 1991. налазио на дужности помоћника команданта 52. (приштинског) корпуса на Косову и Метохији. Убрзо након његовог именовања, дошло је до озбиљног погоршања ситуације у Хрватској и борбених дејстава, која су се водила између хрватских паравојних снага и дијела ЈНА, па је крајем јуна премјештен у Книн као командант 9. корпуса ЈНА. На дужност начелника Главног штаба Војске Републике Српске постављен је у мају 1992, а на тој дужности је остао до децембра 1996. године.\nХашки трибунал је подигао оптужницу против Младића 1995. године. Његово хапшење и изручење било је један од услова отпочињања преговора за приступање Србије Европској унији; за информације које могу допринијети његовом хапшењу понуђена је награда од 1 до 10 милиона евра. Младић је ухапшен у Србији 26. маја 2011, а Хашком трибуналу је изручен 31. маја исте године. Суђење је почело 16. маја 2012. године. Првостепеном пресудом од 22. новембра 2017. осуђен је на доживотан затвор. Казну доживотног затвора му је потврдило судско вијећа Механизма 8. јуна 2021. године.","url":"https://sr.wikipedia.org/wiki/%D0%A0%D0%B0%D1%82%D0%BA%D0%BE_%D0%9C%D0%BB%D0%B0%D0%B4%D0%B8%D1%9B","thumbnail_url":"https://upload.wikimedia.org/wikipedia/commons/thumb/e/ef/Evstafiev-ratko-mladic-1993-w.jpg/150px-Evstafiev-ratko-mladic-1993-w.jpg"},{"id":"1261627","type":"good","language_code":"sr","title":"Музеј „Рас” у Новом Пазару","summary":"Музеј \"Рас\" Нови Пазар основан је 27. јуна 1952. године на састанку Савета за просвету и културу СО Нови Пазар под називом Градски музеј у Новом Пазару.  Смештен је у центру града, на Житном тргу, у старој новопазарској градској кући традиционалне архитектуре из средине 19. века. Музеј је комплексног типа и обухвата области археологије, историје, етнологије, нумизматике, оријенталистике, примењене уметности и савременог ликовног стваралаштва. Располаже са 333 m² изложбеног простора и са 5.876 предмета, од чега је археолошка збирка најбројнија и највише обрађена. Године 2013. проглашен је за институцију од националног значаја.","url":"https://sr.wikipedia.org/wiki/%D0%9C%D1%83%D0%B7%D0%B5%D1%98_%E2%80%9E%D0%A0%D0%B0%D1%81%E2%80%9D_%D1%83_%D0%9D%D0%BE%D0%B2%D0%BE%D0%BC_%D0%9F%D0%B0%D0%B7%D0%B0%D1%80%D1%83","thumbnail_url":"https://upload.wikimedia.org/wikipedia/commons/thumb/4/41/%D0%97%D0%B3%D1%80%D0%B0%D0%B4%D0%B0_%D0%9C%D1%83%D0%B7%D0%B5%D1%98%D0%B0_%E2%80%9E%D0%A0%D0%B0%D1%81%E2%80%9C.jpg/150px-%D0%97%D0%B3%D1%80%D0%B0%D0%B4%D0%B0_%D0%9C%D1%83%D0%B7%D0%B5%D1%98%D0%B0_%E2%80%9E%D0%A0%D0%B0%D1%81%E2%80%9C.jpg"},{"id":"1262035","type":"good","language_code":"sr","title":"Избори у Републици Српској","summary":"Избори у Републици Српској се одржавају у складу са уставима и изборним законима Републике Српске и Босне и Херцеговине. Грађани тајним гласањем на директним изборима бирају српског члана Предсједништва Босне и Херцеговине, једну трећину посланика Представничког дома Парламентарне скупштине БиХ, предсједника и потпредсједнике Републике Српске, народне посланике Народне скупштине Републике Српске, одборнике скупштина градова или општина, начелнике општина или градоначелнике, те чланове савјета мјесних заједница. Делегати Дома народа Парламентарне скупштине БиХ из Републике Српске, делегати Вијећа народа РС, одборници Скупштине Града Источног Сарајева, градоначелници Источног Сарајева и Брчко Дистрикта бирају се индиректно од стране изабраних народних посланика или одборника.\nПрви избори на простору данашње Републике Српске и БиХ одржани су за вријеме аустроугарске власти 1910. године за Земаљски сабор Босне и Херцеговине. За вријеме Краљевине Југославије одржано је укупно седам избора за Народну скупштину те државе. Први вишестраначки избори након Другог свјетског рата одржани су тек 1990. године. Тада су бирани чланови предсједништва и скупштине на републичком нивоу, те одборници скупштина општина и града Сарајева. Након рата (1992—1995) у Босни и Херцеговини, 1996. године су одржани први избори на којима су грађани Републике Српске директно бирали своје представнике за институције овог ентитета.\nМандат свих изабраних представника траје четири године. Општи и локални избори се одржавају наизмјенично сваке двије године. Сви представници се бирају у једном кругу избора. На изборима за Представнички дом Парламентарне скупштине БиХ у Републици Српској постоје 3 изборне јединице, а бира се 14 од укупно 42 посланика (остали се бирају у Федерацији БиХ). На изборима за Народну скупштину РС постоји 9 изборних јединица, а бирају се укупно 83 посланика. Расподјела посланичких мандата врши се по Сент Лагијевом методу са изборним прагом од 3%. У Народној скупштини РС морају бити заступљена најмање 4 посланика из реда сваког од три конститутивна народа (Срба, Бошњака и Хрвата). Предсједник и потпредсједници Републике Српске се бирају из различитих народа.\nБирачко право има сваки пунољетни држављанин РС и БиХ који је уписан у централни бирачки списак. Органи за спровођење избора су Централна изборна комисија Босне и Херцеговине, Републичка изборна комисија, градске изборне комисије, општинске изборне комисије и бирачки одбори. Гласање се може вршити на редовним бирачким мјестима или путем мобилног тима (у РС), у одсуству (у Федерацији БиХ), те поштом или у дипломатско-конзуларним представништвима (у иностранству).","url":"https://sr.wikipedia.org/wiki/%D0%98%D0%B7%D0%B1%D0%BE%D1%80%D0%B8_%D1%83_%D0%A0%D0%B5%D0%BF%D1%83%D0%B1%D0%BB%D0%B8%D1%86%D0%B8_%D0%A1%D1%80%D0%BF%D1%81%D0%BA%D0%BE%D1%98","thumbnail_url":null},{"id":"1262289","type":"good","language_code":"sr","title":"Омега спидмастер","summary":"Омега спидмастер (енгл. Omega Speedmaster) је линија ручних сатова – хронографа, коју производи позната швајцарска компанија Омега SA. Мада су хронографи били присутни још с краја 19. века, компанија је увела своју линију хронографа 1957. године. Од тада су многи механизми на бази хронографа избацивани на тржиште под именом Speedmaster. Speedmaster Professional на ручно навијање, познат и под називом Moonwatch, најпознатији је из ове линије и сат који се континуално најдуже производи. Овај сат носили су астронаути приликом првог америчког изласка у отворени свемир (током мисије Џемини 4, 1965. године), а носили су га и астронаути приликом првог слетања на Месец – мисије Аполо 11, 1969. године. Speedmaster Professional и данас је један од само неколико ручних сатова који су испунили све услове агенције НАСА да их астронаути могу носити током свог боравка у свемиру, и једини је сат који астронаути користе приликом изласка у отворени свемир (свемирске шетње). Speedmaster линија сатова укључује и многе друге моделе, као што су аналогно-дигитални и аутоматски сатови.","url":"https://sr.wikipedia.org/wiki/%D0%9E%D0%BC%D0%B5%D0%B3%D0%B0_%D1%81%D0%BF%D0%B8%D0%B4%D0%BC%D0%B0%D1%81%D1%82%D0%B5%D1%80","thumbnail_url":"https://upload.wikimedia.org/wikipedia/commons/thumb/c/cd/Vintage_Omega_Speedmaster_%22Pre-moon%22.jpg/150px-Vintage_Omega_Speedmaster_%22Pre-moon%22.jpg"},{"id":"12630","type":"good","language_code":"sr","title":"Усташе","summary":"Усташе, званично Усташа — Хрватски револуционарни покрет, биле су хрватска фашистичка ултранационалистичка, клерикална и терористичка организација, коју је основао Анте Павелић 1929. године у Италији. Организација се налазила на челу Независне Државе Хрватске, од априла 1941. до маја 1945. године.\nОслањајући се на Силе Осовине, прије свега на Њемачку и Италију, усташе су у већини случајева копирале њихову унутрашњу структуру и идеологију. У својим ставовима су истицали србофобију и антисемитизам, као и низ теорија којима су оправдавале своје територијалне претензије.\nУсташе су организовале и спроводиле геноцид над Србима, Јеврејима и Ромима, оснивајући велики број сабирних логора. Према разним процјенама, током усташког геноцида убијено је између 197.000 и 800.000 Срба, 30.000 Јевреја и 80.000 Рома.\nНакон ослобођења Југославије, већина главешина усташког покрета је пацовским каналима побјегла у западну Европу и Јужну Америку, гдје су створили мрежу радикалних организација. Питање процјене злочина које су починиле усташе је покренуто током распада Југославије.\n\n","url":"https://sr.wikipedia.org/wiki/%D0%A3%D1%81%D1%82%D0%B0%D1%88%D0%B5","thumbnail_url":null},{"id":"1304522","type":"good","language_code":"sr","title":"Денис Бергкамп","summary":"Денис Николас Марија Бергкамп (хол. Dennis Nicolaas Maria Bergkamp; Амстердам, 10. мај 1969) бивши је холандски фудбалер и фудбалски тренер. На почетку каријере је био бочни везни играч, затим је био центарфор, да би затим заиграо на позицији полушпица, на којој је играо до краја каријере. Јан Мулдер га је описао као „Холанђанина са најбољом техником”, док је његов саиграч Тијери Анри изјавио да је Бергкамп „сан за нападача”.Син електричара, Бергкамп је рођен у Амстердаму и играо је аматерски фудбал у нижим лигама. Са 11 година запазио га је Ајакс, а прву професионалну утакмицу одиграо је 1986. године. Добра форма довела је до позива у репрезентацију годину дана касније, што је привукло многе европске клубове. Бергкамп је 1993. године прешао у италијански клуб Интер, где је имао две разочаравајуће сезоне. Након што се придружио Арсеналу 1995. године, оживео је своју каријеру и помогао клубу да освоји три Премијер лиге, четири ФА купа и да стигне до финала Лиге шампиона 2006. године, која је уједно и било његова последња утакмица у играчкој каријери. Године 1998. Бергкамп је постао најбољи стрелац Холандије свих времена. Овај рекорд су касније престигли Патрик Клојверт, Робин ван Перси и Клас-Јан Хунтелар.\nСматран за једног од најбољих фудбалера своје генерације, Бергкамп је био други и трећи у избору ФИФА за фудбалера године, а Пеле га је изабрао као једног од најбољих ФИФА 100 живих фудбалера. Године 2007. ушао је у Енглеску фудбалску кућу славних и тако постао први и до сада једини холандски фудбалер коме је то пошло за руком. Због свог страха од летења, навијачи Арсенала су га назвали „Не-летећи Холанђанин”.","url":"https://sr.wikipedia.org/wiki/%D0%94%D0%B5%D0%BD%D0%B8%D1%81_%D0%91%D0%B5%D1%80%D0%B3%D0%BA%D0%B0%D0%BC%D0%BF","thumbnail_url":"https://upload.wikimedia.org/wikipedia/commons/thumb/2/2a/Dennis_Bergkamp_2014.jpg/150px-Dennis_Bergkamp_2014.jpg"},{"id":"1309171","type":"good","language_code":"sr","title":"Арон Ремзи","summary":"Арон Џејмс Ремзи (енгл. Aaron James Ramsey; Керфили, 26. децембар 1990) велшки је фудбалер који тренутно наступа за Ницу и репрезентацију Велса. Иако примарно игра на позицији централног везног фудбалера, може да игра и на позицијама левог и десног крила. У школским данима играо је за Кардиф Сити, где је постао најмлађи дебитант у сениорском тиму у историји клуба, уписавши 22 наступа — укључујући и финале ФА купа 2008. године.\nРемзи је прешао у Арсенал 2008. године, за 5 милиона фунти. Међутим, каријера му је стагнирала након прелома ноге у мечу против Стоука у фебруару 2010. године. Након што је био послат на две позајмице од стране Арсенала, у сезони 2011/12. се враћа у потпуну играчку форму, и постаје стандардни члан прве поставе. Ремзи постаје кључни играч Арсенала у сезони 2013/14, постигавши 16 голова у свим такмичењима, укључујући и победоносни гол у финалу ФА купа против Хал Ситија 2014. и против Челсија 2017. године. Дана 1. јула 2019. године званично је постао члан Јувентуса.\nРемзи је 2008. године дебитовао и за репрезентацију Велса, за коју је играо и на Европском првенству 2016. године (укључујући и квалификације за исто такмичење). Играо је и на Летњим олимпијским играма 2012. у Лондону, као олимпијац репрезентације Велике Британије.","url":"https://sr.wikipedia.org/wiki/%D0%90%D1%80%D0%BE%D0%BD_%D0%A0%D0%B5%D0%BC%D0%B7%D0%B8","thumbnail_url":"https://upload.wikimedia.org/wikipedia/commons/thumb/a/ab/Aaron_Ramsey_2019.jpg/150px-Aaron_Ramsey_2019.jpg"},{"id":"1332297","type":"good","language_code":"sr","title":"Каролина Плишкова","summary":"Каролина Плишкова (чеш. Karolína Plíšková; Лоуни, 21. март 1992) чешка је тенисерка, бивша првопласирана на ВТА листи најбољих тенисерки света (на прво место доспела 17. јула 2017. године).Највећи успеси на гренд слем турнирима су јој финале Отвореног првенства САД 2016. у ком је изгубила од Анџелик Кербер, финале Вимблдона 2021. у ком је изгубила од Ешли Барти, као и полуфинала Отвореног првенства Аустралије (2019) и Ролан Гароса (2017). У досадашњој каријери освојила је 16 титула у појединачној и 5 у конкуренцији парова. Најбољи пласман у конкуренцији парова јој је 11. место, на које се попела у октобру 2016.\nПрва је Чехиња која се попела на 1. место ВТА листе и уз Јелену Јанковић и Динару Сафину тренутно једина која је била на њему, а да у каријери није освојила гренд слем титулу.\nКао члан Женске тениске репрезентације Чешке, освојила је Фед куп 2015, 2016 и 2018. године.","url":"https://sr.wikipedia.org/wiki/%D0%9A%D0%B0%D1%80%D0%BE%D0%BB%D0%B8%D0%BD%D0%B0_%D0%9F%D0%BB%D0%B8%D1%88%D0%BA%D0%BE%D0%B2%D0%B0","thumbnail_url":"https://upload.wikimedia.org/wikipedia/commons/thumb/8/8f/Pliskova_Ka._RG21_%2838%29_%2851376113101%29.jpg/150px-Pliskova_Ka._RG21_%2838%29_%2851376113101%29.jpg"},{"id":"136607","type":"good","language_code":"sr","title":"Географија Индије","summary":"Географија Индије је изузетно разноврсна, крајолици се простиру од снегом покривених планинских ланаца до пустиња, низија, брежуљака и висоравни. Клима се креће од екваторијалне на крајњем југу до климе тундре на хималајским висинама. Индија обухвата већину Индијског потконтинента и има обалу дугу преко 7.000 km од које већина лежи на полуострву које је истурено у Индијски океан. Индија се на западу граничи с Арапским морем, а на истоку с Бенгалским заливом.\nПлодна Индоганшка низија заузима већи део северне, средње и источне Индије, док висораван Декан заузима већи део јужне Индије. На западу земље налази се пустиња Тар, која је делом стеновита, а делом пешчана пустиња, док индијске источне и североисточне границе чини високи хималајски ланац. Не може се са сигурношћу говорити о највиша тачки у Индији због територијалног спора с Пакистаном. Према индијској тврдњи највиша тачка (смештена у спорној територији Кашмира) К2 налази се на висини од 8.611 m. Највиша тачка на неспорној индијској територији је Канченџанга на 8.598 m.\nИндија се граничи с Пакистаном, Народном Републиком Кином, Бангладешом, Мјанмаром, Непалом, Бутаном и Авганистаном. Шри Ланка и Малдиви су острвске државе јужно од Индије. Земља је подељена на 28 држава, шест федералних административних савезних територија и територију националног главног града. Политичке поделе углавном следе језичке и етничке границе уместо географских.","url":"https://sr.wikipedia.org/wiki/%D0%93%D0%B5%D0%BE%D0%B3%D1%80%D0%B0%D1%84%D0%B8%D1%98%D0%B0_%D0%98%D0%BD%D0%B4%D0%B8%D1%98%D0%B5","thumbnail_url":"https://upload.wikimedia.org/wikipedia/commons/thumb/7/77/India_78.40398E_20.74980N.jpg/150px-India_78.40398E_20.74980N.jpg"},{"id":"137525","type":"good","language_code":"sr","title":"Три Хил","summary":"Три Хил (енгл. One Tree Hill) америчка је драмска телевизијска серија аутора Марка Швона. Премијера је била 23. септембра 2003. на мрежи The WB. После треће сезоне серије, спојили су The WB и UPN како би формирали The CW, а од 27. септембра 2003. серија је емитована на новоформираној мрежи. Српска премијера серије била је на Првој, док је 8. марта 2022. објављена на услузи стриминга, HBO Max. Серија је смештена у измишљени град Три Хил у Северној Каролини и у почетку прати животе два полубрата, Лукаса Скота (Чад Мајкл Мари) и Нејтана Скота (Џејмс Лаферти), који играју за школски кошаркашки тим, као и љубавне драме које прате браћу.\nВећина снимања се одвијала у и око Вилмингтона. Многе сцене су снимљене у близини бојног брода USS North Carolina и у кампусу Универзитета Северне Каролине у Вилмингтону. Прве четири сезоне серије фокусирају се на животе главних ликова кроз средњошколске године. У овим сезонама гледамо како ликови граде неочекиване односе док се суочавају са изазовима одрастања у малом граду. Међутим, на почетку пете сезоне, Швон је убрзао хронологију за четири године како би приказао њихове животе након колеџа. Ову сезону је представила нова прича са флешбековима на њихове студентске дане. Касније је Швон убрзао додатних четрнаест месеци од краја шесте до почетка седме сезоне. Уводну тему прати песма „I Don't Want to Be” Гавина Дегроа. Песма је уклоњена у петој сезони; Швон је рекао да је то догодило као исход смањења буџета, додавање више времена за причу и зато што је сматрао да је песма више репрезентативна за адолесцентну прошлост главних ликова него њихову садашњу зрелост. Тему је од тада чинио само наслов исписан на црној позадини. Тема је обновљена за 8. сезону, као одговор на потражњу публике, а певали су је различити извођачи сваке седмице.\nПремијеру серије пратило је 2,5 милиона гледалаца, као и 3,3 милиона у својој другој седмици, поставши једна од само три серије којима је порасла гледаност друге епизоде током телевизијске сезоне 2003—2004. Прва сезона је у просеку имала 3,5 милиона гледалаца, а друга је била најгледанија сезона серије, у просеку имавши 4,3 милиона гледалаца седмично и 1,9 милион одраслих од 18 до 49 година. Серија је добила бројне номинације за награде, освојивши две Награде по избору тинејџера.\nДана 12. маја 2009. потврђено је да су Мари и Хилари Бертон (Пејтон) одбили да глуме у седмој сезони, иако се извештаји о ономе што се догодило разликују. Њихови ликови (Лукас и Пејтон) били су два од пет главних протагониста и чинили су једну од главних љубавних прича током целе серије. Дана 17. маја 2011. The CW је обновио Три Хил за девету и финалну сезону, наручивши 13 епизода. Бетани Џој Ленц (Хејли) и Софија Буш (Брук) потписане су као главне улоге девете сезоне, а Лаферти као повремена главна улога. Мари је глумио у епизоди финалне сезоне, која је емитована 11. јануара 2012. Четврта је најдуговечнија серија мреже The CW, после серија Смолвил, Седмо небо и Ловци на натприродно. Серија је завршена 4. априла 2012. године.","url":"https://sr.wikipedia.org/wiki/%D0%A2%D1%80%D0%B8_%D0%A5%D0%B8%D0%BB","thumbnail_url":null},{"id":"1376995","type":"good","language_code":"sr","title":"Подземна кукумавка","summary":"Подземна кукумавка или ћук јамар (лат. Athene cunicularia) мала је, дугонога сова која живи на подручју Северне и Јужне Америке. Живи на травњацима, пашњацима, пољопривредним површинама или било ком другом отвореном сувом месту са ниским растињем. Гнезди се у рупама у земљи, попут оних које прави преријски пас. За разлику од осталих сова, подземна кукумавка је активна и дању, иако се труди да избегава поподневну врућину. Међутим, као и остале сове, и она најчешће лови од сумрака до свитања, када може лако да улови плен захваљујући свом виду и слуху. С обзиром на то да живи на травнатом подручју а не у шумама, подземна кукумавка је развила дуге ноге, што јој омогућава да трчи док лови свој плен.","url":"https://sr.wikipedia.org/wiki/%D0%9F%D0%BE%D0%B4%D0%B7%D0%B5%D0%BC%D0%BD%D0%B0_%D0%BA%D1%83%D0%BA%D1%83%D0%BC%D0%B0%D0%B2%D0%BA%D0%B0","thumbnail_url":"https://upload.wikimedia.org/wikipedia/commons/thumb/5/5b/Burrowing_Owl_4354.jpg/150px-Burrowing_Owl_4354.jpg"},{"id":"13824","type":"good","language_code":"sr","title":"Струганик","summary":"Струганик је насеље у Србији, у општини Мионица, у Колубарском округу. Према резултатима пописа становништва из 2011. године, насеље је имало свега 204 становника, док је према попису из 2002. године имало 276 становника. Према подацима пописа из 1991. године, у селу је живело 290 становника. \nСело је смештено у оном делу области Колубара где Ваљевске планине замењују њене питомине и равнице. Развило се по теменима кȏсӣх које су широка развођа између изворишних кракова река Рибнице и Топлице. Струганик лежи под планином Маљен, а најстарији помен његовог имена везује се за 1737. годину. \nТоком своје историје, Струганик је био место неких важних догађаја за националну историју. У Првом светском рату, његов најпознатији мештанин — војвода Живојин Мишић — командовао је битком чији се један од епицентара налазио на територији села; битку је извојевао. Током Другог светског рата, село је било место неуспелих преговора равногорских четника и партизана, што је био увод у крвави грађански рат. Такође, овде су Немци зиме 1941. покушали да заробе вођу равногорског покрета генерала Драгољуба Михаиловића, што им није успело; међутим, зато су заробили Александра Мишића, другог знаменитог мештанина села, Живојиновог сина и важног равногорца. Велики број мештана села је у оба рата давао животе у српској војсци и у оба најмасовнија покрета отпора. \nСтруганик је — осим због своје историје — познат и по мајданима литографског камена који се овде јавља у моћним наслагама. Најпознатији декоративни камен западне Србије, чија је експлоатација почела још у 18. веку, коришћен је при облагању бројних знаменитих грађевина, међу којима је најзнаменитија Бечка државна опера. У селу је смештен спомен-музеј — родна кућа војводе Живојина Мишића, споменик културе од великог значаја.\n\n","url":"https://sr.wikipedia.org/wiki/%D0%A1%D1%82%D1%80%D1%83%D0%B3%D0%B0%D0%BD%D0%B8%D0%BA","thumbnail_url":"https://upload.wikimedia.org/wikipedia/commons/thumb/8/8a/Struganik%2C_rodna_ku%C4%87a_%C5%BDivojina_Mi%C5%A1i%C4%87a.jpg/150px-Struganik%2C_rodna_ku%C4%87a_%C5%BDivojina_Mi%C5%A1i%C4%87a.jpg"},{"id":"1383683","type":"good","language_code":"sr","title":"Бекство из затвора","summary":"Бекство из затвора или бег из затвора назив је који у најширем смислу означава чин којим појединац или група људи тајно и без овлашћења напушта одређени простор на који му/јој је власт, нека организација или друга група људи у складу са законом ограничила слободу кретања, најчешће као осуђеницима или ратним заробљеницима. У ужем смислу се под термином подразумева напуштање објекта или инсталације изграђене у сврху ограничења слободе кретања као што су затвор, казнионица), заробљенички или концентрациони логор и сл.\nБег из затвора представља један од најпопуларнијих мотива у делима фикције, за што се као неки од примера може навести телевизијска драмска серија Бекство из затвора или популарни филм Лептир.\nУ многим државама (укључујући и Сједињене Америчке Државе и Руску Федерацију), бекство из затвора је и кривично дело па се на претходну казну углавном додаје још времена које осуђеник мора да проведе затворен. Већина затвора користи сигурносне системе као што су сензори за покрет, надзорне камере, дебеле решетке на прозорима, високе зидине, бодљикаве жице (често и жилет жице), електричне ограде итд. како би смањили или спречили могућност бекства.","url":"https://sr.wikipedia.org/wiki/%D0%91%D0%B5%D0%BA%D1%81%D1%82%D0%B2%D0%BE_%D0%B8%D0%B7_%D0%B7%D0%B0%D1%82%D0%B2%D0%BE%D1%80%D0%B0","thumbnail_url":"https://upload.wikimedia.org/wikipedia/commons/thumb/1/11/United_States_Marshals_Service_Special-production.jpg/150px-United_States_Marshals_Service_Special-production.jpg"},{"id":"1387399","type":"good","language_code":"sr","title":"Псковско-печерски манастир","summary":"Псковско-печерски манастир Успења Пресвете Богородице (рус. Свя́то-Успе́нский Пско́во-Пече́рский монасты́рь) православни је мушки манастир Руске православне цркве, и један од најстаријих и најважнијих манастирских комплекса РПЦ. Манастир је основан 1473. године на маленом пешчарском узвишењу препуном пећина (на староруском печори), недалеко од града Печорија, на крајњем западу данашње Псковске области Руске Федерације. Централни део узвишења на коме се налазе Успењска црква и подземне пећине у народу се назива и Псковском Светом гором.\nГодине 2013. манастир је званично обележио 540. годишњицу од оснивања. Један је од ретких православних манастира на тлу Русије који никада није затваран, чак ни у периоду комунистичке власти. Од фебруара 1920. до јануара 1945. манастир се налазио у границама тадашње независне Естоније, и у том периоду словио је за најважнији религијски центар православних Сета (етничке групе Естонаца).\nМанастир се налази на листи културног наслеђа Руске Федерације где је заведен под бројем 6010185000.","url":"https://sr.wikipedia.org/wiki/%D0%9F%D1%81%D0%BA%D0%BE%D0%B2%D1%81%D0%BA%D0%BE-%D0%BF%D0%B5%D1%87%D0%B5%D1%80%D1%81%D0%BA%D0%B8_%D0%BC%D0%B0%D0%BD%D0%B0%D1%81%D1%82%D0%B8%D1%80","thumbnail_url":"https://upload.wikimedia.org/wikipedia/commons/thumb/1/13/Pskovo-Pechersky_Monastery.jpg/150px-Pskovo-Pechersky_Monastery.jpg"},{"id":"1393027","type":"good","language_code":"sr","title":"Династија Дука","summary":"Дука (средњовековни грчки: Δούκας [Doúkas]; од латинског: dux — „вођа“ или грчког: δοὺξ [doúks]) била је византијска грчка племићка породица која је у 11. веку кратко била владајућа династија Царства. Побочна линија, Комнинодуке, основала је Епирску деспотовину у 13. веку, а друга грана је владала Тесалијом.\n\n","url":"https://sr.wikipedia.org/wiki/%D0%94%D0%B8%D0%BD%D0%B0%D1%81%D1%82%D0%B8%D1%98%D0%B0_%D0%94%D1%83%D0%BA%D0%B0","thumbnail_url":null},{"id":"1394590","type":"good","language_code":"sr","title":"Наиро Кинтана","summary":"Наиро Александер Кинтана Рохас (шп. Nairo Alexander Quintana Rojas; 4. фебруар 1990), члан реда Бојака (ODB), колумбијски је професионални бициклиста од 2009. године, који је последње возио за UCI про тим — Аркеа—самсик. Освојио је Ђиро д’Италију и Вуелта а Еспању. Двоструки је побједник Тирено—Адријатика, док је по једном освојио Вуелта а Каталуњу, Вуелта ал Паис Баско и Тур де Романди. Тур де Франс је трипут завршио на подијуму, док је двапут освојио класификацију за најбољег младог возача и једном брдску класификацију.\nУ дјетињству је продавао воће од села до села и радио је као таксиста да би зарадио новац за породицу. Бициклизмом је почео да се бави у раној младости, а 2009. је почео професионалну каријеру. Након три сезоне у Колумбији, 2012. је прешао у шпански ворлд тур тим Мовистар и прве сезоне је возио Вуелта а Еспању, гдје је радио за Алехандра Валврдеа. Године 2013. освојио је Вуелта ал Паис Баско и Вуелта а Бургос, након чега је завршио Тур де Франс на другом месту, иза Криса Фрума, уз једну етапну побједу и освојене брдску и класификацију за најбољег младог возача након велике борбе. Године 2014. пропустио је Тур де Франс, у намјери да освоји друга два гранд тура; освојио је Ђиро д’Италију, али је Вуелту морао да напусти због пада. Године 2015. освојио је Тирено—Адријатико, док је Тур де Франс поново завршио на другом мјесту, иза Фрума, уз освојену класификацију за најбољег младог возача. Године 2016, освојио је Вуелта а Каталуњу и Тур де Романди, док је Тур де Франс завршио на трећем мјесту; у финишу сезоне, освојио је Вуелта а Еспању испред Фрума, успјевши да га побиједи по први пут на гранд тур тркама. Захваљујући добрим резултатима, завршио је други у UCI ворлд туру, иза Петера Сагана.\nГодине 2017, освојио је Тирено—Адријатико по други пут, након чега је возио и Ђиро и Тур, у покушају да оствари популарни Ђиро—Тур дабл. На Ђиру, био је лидер до хронометра на последњој етапи, када је изгубио минут и 24 секунде од Тома Димулена и завршио је на другом мјесту, 31 секунду иза Димулена. На Тур де Франсу није био конкурентан, није се опоравио довољно од Ђира и завршио је Тур на 12 мјесту. Године 2018.  возио је Тур де Франс. Већ на првој етапи изгубио је преко минут, након чега је губио вријеме на већини брдских етапа и завршио је на десетом мјесту, уз етапну побједу, прву на Туру након пет година. Након Тура, завршио је Вуелта а Еспању на осмом мјесту.\nГодине 2019, завршио је Париз—Ницу на другом мјесту, иза Егана Бернала, након чега је завршио Тур де Франс на осмом мјесту, уз етапну побједу, док је његов сународник — Еган Бернал, постао први колумбијски побједник Тура. У финишу сезоне, завршио је Вуелта а Еспању на четвртом мјесту. Године 2020. прешао је у француски тим Аркеа—Самсик. На старту сезоне освојио је двије трке у Француској, прије него што је сезона прекинута због пандемије ковида 19 у марту. Сезона је настављена у августу, а Тур де Франс је завршио на 17 мјесту.","url":"https://sr.wikipedia.org/wiki/%D0%9D%D0%B0%D0%B8%D1%80%D0%BE_%D0%9A%D0%B8%D0%BD%D1%82%D0%B0%D0%BD%D0%B0","thumbnail_url":"https://upload.wikimedia.org/wikipedia/commons/thumb/b/bc/Nairo_Quintana%2C_TDF_2015%2C_%C3%A9tape_13%2C_Montgiscard.jpg/150px-Nairo_Quintana%2C_TDF_2015%2C_%C3%A9tape_13%2C_Montgiscard.jpg"},{"id":"1405921","type":"good","language_code":"sr","title":"Источна вриштећа сова","summary":"Источна вриштећа сова или северноамеричка сова (лат. Megascops asio) мала је врста сове из породице правих сова. Живи претежно у источном делу Северне Америке, од Канаде на северу до Мексика на југу. Највише настањује шумовите пределе и прилагођена је људском фактору више него било која друга сова на континенту, иако често избегава уочавање због својих строго ноктуралних навика.У оквиру врсте Megascops asio постоји шест подврста које се углавном разликују по боји перја и евентуално величини тела, као и по ареалима које настањују. Највећа подврста је M. a. maxwelliae која настањује просторе од централне Монтане до западног Канзаса, док је најмања подврста M. a. floridanus која живи у Флориди и јужној Џорџији.\nКао ни већина сова, ни источна вриштећа сова не прави гнездо већ проналази шупљине у дрвећу, било природне било оне које праве детлићи. Женка полаже 4—6 јаја током априла, а инкубација траје 26 дана. Углавном женка лежи на јајима, док мужјак доноси храну за њу и младунце. Исхрана се састоји од већих инсеката, мањих сисара попут ровчице и младог зеца, глодара и мањих птица, међу којима су сеница, ласта, врабац и грмуш.\nИсточна вриштећа сова у заточеништву може да доживи и преко двадесет година старости, док је та цифра у дивљини знатно мања. Главни предатори гнезда и младунаца ове сове у дивљини су творови, змије, ласице, вране и плаве шојке, док претњу по одрасле јединке представљају веће врсте сова које живе на истом подручју као и источна вриштећа сова, међу којима су америчка буљина, тачкаста сова, мала ушара, ритска и снежна сова.","url":"https://sr.wikipedia.org/wiki/%D0%98%D1%81%D1%82%D0%BE%D1%87%D0%BD%D0%B0_%D0%B2%D1%80%D0%B8%D1%88%D1%82%D0%B5%D1%9B%D0%B0_%D1%81%D0%BE%D0%B2%D0%B0","thumbnail_url":"https://upload.wikimedia.org/wikipedia/commons/thumb/3/3d/Eastern_Screech_Owl.jpg/150px-Eastern_Screech_Owl.jpg"},{"id":"1406988","type":"good","language_code":"sr","title":"Stranded Deep","summary":"Stranded Deep је видео-игра преживљавања из првог лица, у отвореном свету, коју је за Windows, Линукс и OS X развио и објавио аустралијски независни девелопер Бим тим гејмс. Ово је била прва видео-игра поменуте компаније. Stranded Deep прати причу лика који је преживео авионску несрећу на лету изнад Пацифика. Игрица је делимично базирана на филму Изгнаник (енгл. Cast Away) из 2000. године.","url":"https://sr.wikipedia.org/wiki/Stranded_Deep","thumbnail_url":null},{"id":"140796","type":"good","language_code":"sr","title":"Алија","summary":"Алија ибн Аби Талиб или Алија (арап. علي بن أﺑﻲ طالب)‎ (25. мај 600. или 16. март 599 — 27. јануар 661) се сматра код сунита четвртим од четири праведна халифа. Шиити га сматрају првим имамом и првим правим халифом. Алија је био Мухамедов рођак, а касније је оженио Мухамедову ћерку Фатиму. Био је халиф од 656. до 661., а шиити га сматрају имамом од 632. до 661.\nТоком Алијиног детињства, његов отац се нашао у дуговима, па се о дечаку побринуо Мухамед, Абу Талибов нећак. Након Мухамедовог позива, Али је прешао на ислам негде између 9. и 11. године и тако постао један од првих муслиманских верника. Његово прихватање позива јавно је објављено у хадису Јавма ал-Инзара у којем га је Мухамед назвао својим гувернером, замеником и везиром. Такође се преноси да је током хиџре, у ноћи Мабита, помагао Мухамеда крајњом жртвом. Након пресељења у Медину и проглашења интер-муслиманског братства, Мухамед га је изабрао за свог брата. Али је у Медини током већине војних похода био носилац заставе исламске заставе и представљао је једног од главних ратника, убрзо постајући познат по свом јунаштву.Питање Алијиног права на калифат након Мухамедове смрти довело је до великог јаза међу муслиманима и њихове поделе у два правца, сунизам и шиизам. По повратку са опроштајног хаџа, у близини града Гадир-Хум, Мухамед је рекао: „Коме сам ја Мавла, а Алија је Мавла“, међутим, сунити и шиити другачије тумаче ове речи. Док су шиити уверени да то значи успостављање имамата, односно да је калифат предат Алији, сунити то тумаче у контексту Мухамедовог израза пријатељства и љубави. Након Мухамедове смрти, када је Али био заузет верским обредима око сахране, група муслимана окупила се у Сакифи и, након међусобних савета око избора Посланиковог наследника, коначно положила заклетву Ебу Бекру. Алија у почетку је одбио да положи заклетву на верност Ебу Бекру, међутим, након шест месеци је то коначно учинио. Није учествовао у ратовима вођеним током мандата прва три калифа и није био политички активан, са изузетком учешћа у изборима трећег калифа Османа. Ипак, тројица владара редовно су се саветовала са Алијом о верским, правосудним и политичким питањима.","url":"https://sr.wikipedia.org/wiki/%D0%90%D0%BB%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/8/84/Hakob_Hovnatanian_-_Ali_ibn_Abi_Talib.jpg/150px-Hakob_Hovnatanian_-_Ali_ibn_Abi_Talib.jpg"},{"id":"1409649","type":"good","language_code":"sr","title":"Украјинци у Републици Српској","summary":"Украјинци у Републици Српској (укр. Українці в Республіці Сербській) су грађани украјинског поријекла и украјинске етничке припадности који живе и раде на територији Републике Српске. Украјинци представљају најбројнију националну мањину на територији Републике Српске. Њихова историја на овим просторима траје од доласка аустроугарске окупационе власти 1878. године, када прве украјинске породице из западне Галиције, данашње Украјине насељавају подручја прњаворске, лакташке, челиначке, дервентске и сусједних општина. Са собом су донијели своју културу, обичаје, традицију и језик који су се и данас задржали у Српској. Данас је присуство украјинске националне мањине најпримјетније на територији општине Прњавор, гдје у насељеном мјесту Насеобина Хрваћани, од укупног броја становништва, Украјинци чине већину. Поред овог насеља Украјинци су већинско становништво у челиначком насељеном мјесту Дубрава Нова и лакташком насељу Деветина. Највећи број Украјинаца у Српској је гркокатоличке вјероисповијести, док је веома мали број православаца. Саборни храм гркокатоличких вјерника је храм Христа Царја у Бањој Луци. \nВећи број припадника украјинског народа се током Одбрамбено-отаџбинског рата борио у редовима Војске Републике Српске. Неки од ових Украјинаца су били из Републике Српске, док је одређен број дошао из Украјине. Украјинци из приједорске регије су током Одбрамбено-отаџбинског рата активно учествовали у одбрани Републике Српске. Борили су се у саставу већег броја јединица 1. крајишког корпуса, док је одређен број њих положио животе у одбрани Републике Српске.Трнопоље је средиште украјинске културе у Српској. Ту живи и највише припадника ове националне мањине, око три стотине. У основној школи, учи се факултативно и украјински језик. Од свих националних мањина у Републици Српској, Украјинци су се највише интегрисали у друштво иако су и даље чувари свог идентитета. Матерњи језик углавном знају сви Украјинци, јер се говори у породици, цркви и удружењима који раде на очувању идентитета. Највећа симболика овог насељеног мјеста које представља средиште украјинског народа у Српској, јесте његов назив. Назив насељеног мјеста Трнопоље, настао је након доласка Украјинаца на ове просторе. Град из ког су дошли се зове Тернопољ, и налази се у Тернопољској области на територији западне Украјине.       \nУкрајинци су једна од седамнаест службених националних мањина у Републици Српској, а њихове интересе заступају представници и делегати у Вијећу народа Републике Српске, Савјету националних мањина и Савезу националних мањина. Делегати из Вијећа народа се распоређују у радна тијела, Савјет националних мањина бира предсједника, потпредсједника и секретара, док Савез националних мањина бира предсједника, потпредсједника и Координационо тијело, које 2016. године замјењује Управни одбор. Украјинци су учествовали у оснивању Савеза националних мањина, а до сада су имали делегате у два сазива Вијећа народа, три пута су обнашали дужност предсједника Савеза националних мањина, док мјесто предсједника Савјета националних мањина до сада нису обнашали.\n\n","url":"https://sr.wikipedia.org/wiki/%D0%A3%D0%BA%D1%80%D0%B0%D1%98%D0%B8%D0%BD%D1%86%D0%B8_%D1%83_%D0%A0%D0%B5%D0%BF%D1%83%D0%B1%D0%BB%D0%B8%D1%86%D0%B8_%D0%A1%D1%80%D0%BF%D1%81%D0%BA%D0%BE%D1%98","thumbnail_url":null},{"id":"1417494","type":"good","language_code":"sr","title":"Џин Вајлдер","summary":"Џером Силберман (енгл. Jerome Silberman; Милвоки, 11. јун 1933 — Стамфорд, 29. август 2016), познат под псеудонимом Џин Вајлдер (енгл. Gene Wilder), био је амерички глумац, режисер, сценариста, продуцент и писац.\nКаријеру је започео на позорници, а на телевизији је дебитовао 1961. године у драмској антологији Игра седмице (енгл. The Play of the Week). Иако му је прва филмска улога била улога таоца Јуџина Гризарда у америчком филму Бони и Клајд (енгл. Bonnie and Clyde) из 1967. године, у првој великој улози играо је лик Леополда Блума у филмској комедији Продуценти (енгл. The Producers) из 1968. године, за коју је номинован за Оскара за најбољег глумца у споредној улози. Ово је био његов први у низу пројеката на којима је сарађивао са сценаристом и режисером Мелом Бруксом, укључујући комедије Врућа седла (енгл. Blazing Saddles) и Млади Франкенштајн (енгл. Young Frankenstein) из 1974. године, за које је сценарио писао и сам Вајлдер и које су номиноване за Оскара за најбољи адаптирани сценарио. Џин Вајлдер је најпознатији по улози Вилија Вонке у америчком дечјем филму Вили Вонка и фабрика чоколаде (енгл. Willy Wonka & the Chocolate Factory) из 1971. године, као и улогама у четири комедије са честим филмским партнером Ричардом Прајором: Сребрна линија (енгл. Silver Streak) из 1976, Шашави робијаши (енгл. Stir Crazy) из 1980, Не видим зло, не чујем зло (енгл. See No Evil, Hear No Evil) из 1989. и Други ти (енгл. Another You) из 1991. године. Вајлдер је такође био режисер, сценариста и продуцент неколико својих филмова, укључујући романтичну комедију Жена у црвеном (енгл. The Woman in Red) из 1984. године.\nЖенио се четири пута. Његова трећа супруга била је глумица Гилда Раднер, с којом је глумио у три филма (од којих је два последња такође режирао). Након њене смрти 1989. године од рака јајника, Вајлдер се активно укључио у пројекте за подизање свести о важности превенције, откривања и лечења ове болести; основао је Центар за откривање рака јајника „Гилда Раднер” (енгл. Gilda Radner Ovarian Cancer Detection Center) у Лос Анђелесу, те с Гилдином психотерапеуткињом Џоаном Бул 1995. године основао удружење за оболеле од рака по имену „Гилдин клуб” (енгл. Gilda's Club) у Њујорку.\nНакон последњег доприноса свету седме уметности — 2003. године епизодном улогом г. Стајна у ситкому Вил и Грејс (енгл. Will & Grace), за коју је добио награду Еми за изузетну епизодну улогу — Вајлдер се потпуно предао писању. Године 2005, су изашли његови мемоари под именом Пољуби ме као странац: Моја потрага за љубави и уметношћу (енгл. Kiss Me Like a Stranger: My Search for Love and Art), а такође је објавио и збирку прича Шта је ова ствар звана љубав? (енгл. What Is This Thing Called Love?) 2010. године, те романе Моја француска курва (енгл. My French Whore) 2007, Жена која не би (енгл. The Woman Who Wouldn't) 2008. и Нешто да те се сећам: Опасна романса (енгл. Something to Remember You By: A Perilous Romance) 2013. године.\nПреминуо је 29. августа 2016. године у Стамфорду (Конектикат, САД), од Алцхајмерове болести.","url":"https://sr.wikipedia.org/wiki/%D0%8F%D0%B8%D0%BD_%D0%92%D0%B0%D1%98%D0%BB%D0%B4%D0%B5%D1%80","thumbnail_url":"https://upload.wikimedia.org/wikipedia/commons/thumb/9/9e/Gene_Wilder_1970.JPG/150px-Gene_Wilder_1970.JPG"},{"id":"14208","type":"good","language_code":"sr","title":"Живот и дела бесмртног вожда Карађорђа","summary":"Живот и дела бесмртног вожда Карађорђа или само Карађорђе српски је неми играни филм из 1911. године. Режирао га је Чича Илија Станојевић, који је писао и сценарио, заједно са Ћиром Маноком, док главну улогу у филму тумачи Милорад Петровић, као Карађорђе Петровић, вођа Првог српског устанка. Овај филм је први објављени играни филм у Краљевини Србији.Карађорђе је филмска биографија истоименог српског вође устанка. Обрађен је цео његов живот од детињства па до смрти и историјски догађаји у којима је учествовао, од устанка против Турака, до боја на Мишару као и збора у Орашцу. Филм је сниман у Београду и његовој околини.\nФилм је продуцирао Светозар Боторић, филмски продуцент и власник првих биоскопа у Краљевини Србији. Након неуспешног покушаја да обезбеди државна средства за пројекат, Боторић је одлучио да лично финансира филм. Глумци Народног позоришта у Београду добили су главне улоге. Боторић је раније радио са сниматељем Лујом де Беријем и поново га је ангажовао. Главно фотографисање одржано је током јула и августа 1911. године и одвијало се у Београду и околини. Филм је био добро прихваћен након премијере у Београду у октобру 1911. године.  Иако је био финансијски успешан у Краљевини Србији, Пате је одлучио да га не дистрибуира у иностранству. Одлука је довела Боторића у неизвесну финансијску ситуацију, пошто су приходи на домаћим благајнама филма били једва довољни да покрију трошкове продукције. Након неколико даљих неуспешних покушаја да за своје филмове добије међународну дистрибуцију, Боторић је потпуно напустио филмску индустрију.\nГодине 1928. филм је последњи пут приказан, групи српских емиграната који су живели у Сједињеним Америчким Државама, док поново није пронађен 2003. године. Последња позната копија је нестала 1947. или 1948. године, а много деценија након тога филм се сматрао изгубљеним. У јулу 2003. године истраживачи Југословенске кинотеке открили су у Бечу углавном нетакнуту копију овог филма. Филм је накнадно рестауриран на време да буде приказан на 200. годишњицу избијања Првог српског устанка, фебруара 2004. године. Подвргнут је дигиталној рестаурацији 2011. године, а дигитално рестаурирана верзија филма накнадно је приказана на 100. годишњицу од објављивања. Југословенска кинотека је у децембру 2016. прогласила филм делом „културног наслеђа од великог значаја“.","url":"https://sr.wikipedia.org/wiki/%D0%96%D0%B8%D0%B2%D0%BE%D1%82_%D0%B8_%D0%B4%D0%B5%D0%BB%D0%B0_%D0%B1%D0%B5%D1%81%D0%BC%D1%80%D1%82%D0%BD%D0%BE%D0%B3_%D0%B2%D0%BE%D0%B6%D0%B4%D0%B0_%D0%9A%D0%B0%D1%80%D0%B0%D1%92%D0%BE%D1%80%D1%92%D0%B0","thumbnail_url":"https://upload.wikimedia.org/wikipedia/commons/thumb/f/f9/Kara%C4%91or%C4%91e%2C_1911.jpg/150px-Kara%C4%91or%C4%91e%2C_1911.jpg"},{"id":"142513","type":"good","language_code":"sr","title":"Џон Дикон","summary":"Џон Ричард Дикон (енгл. John Richard Deacon; Лестер, 19. август 1951) бивши је енглески рок музичар, најпознатији као басиста рок групе Квин (енгл. Queen). Џон је најмлађи члан групе Квин, а такође им се последњи придружио 1971. године, што се најчешће узима као година оснивања бенда. Компоновао је и написао неколико песама за бенд које су постале хитови, као што су: You're My Best Friend, Another One Bites the Dust и I Want to Break Free, а био је укључен и у управљање финансијама бенда.\nДикон је одрастао у Одбију, Лестер, где је свирао са локалним бендом Опозишон, пре него што се преселио у Лондон на студије електронике на Челси колеџу. Квину се придружио 1971. године на основу својих музичких и електронских вештина, посебно због ручно направљеног појачала Deacy Amp који је гитариста Брајан Меј користио како би креирао гитарске оркестре током каријере групе Квин. Почевши од трећег албума Квина, Sheer Heart Attack, па надаље, Дикон је писао барем по једну песму по албуму, а неке од њих су постале хитови. Поред свирања бас гитаре, свирао је ритам и акустичну гитару на неколико албума и повремено клавијатуре.\nНакон смрти Фредија Меркјурија, фронтмена групе, 1991. године, Трибјут концерта Фредија Меркјурија 20. априла 1992. године, Дикон се почео повлачити из музике и свирао је спорадично са преосталим члановима групе на још неколико догађаја касније. Са музичке сцене потпуно се повукао 1997. године, након снимања песме No-One but You (Only the Good Die Young). Одлучио је да не учествује у новом пројекту групе Квин са преостала два члана — Брајаном Мејом и Роџером Тејлором — и новим певачем Полом Роџерсом.","url":"https://sr.wikipedia.org/wiki/%D0%8F%D0%BE%D0%BD_%D0%94%D0%B8%D0%BA%D0%BE%D0%BD","thumbnail_url":"https://upload.wikimedia.org/wikipedia/commons/thumb/9/9d/Bass_player_queen.jpg/150px-Bass_player_queen.jpg"},{"id":"1430438","type":"good","language_code":"sr","title":"Руси у Републици Српској","summary":"Руси у Републици Српској (рус. Русские в Республике Сербской) су грађани руског поријекла и руске етничке припадности који живе и раде на територији Републике Српске. Историја Руса на овим просторима траје од времена средњег вијека када су руски принчеви из династије Рјуриковича владали Бановином Усора и Соли, која се у највећој мјери простире над територијом данашње Републике Српске. Највећи утицај Руса се осјетио током устанка који је у Босни подгнут против Османске империје, гдје су Руси поред пружања материјалне помоћи устаницима имали и своје директне учеснике у самом устанку. Руси су у великом броју населили ове просторе након Октобарске револуције и егзодуса великог броја Бјелогардејаца, који су своје уточиште нашли у Краљевини Срба, Хрвата и Словенаца. На територију данашње Републике Српске дошли су на подручја градова Бања Лука, Зворник, Сарајево, Горажде и Билећа. Руси су одиграли значајну улогу у културно-образовном уздизању народа тадашње краљевине, док су у одређеној мјери наставили да насељавају ове просторе и након Другог свјетског рата и успоставе социјалистичке власти. Први декан Правног факултета у Сарајеву, чији је правни насљедник данашњи Правни факултет у Источном Сарајеву је био Рус Александар Соловјев.Руски народ у Српској је православне вјероисповијести, док се на територији Републике Српске налази мањи број храмова посвећен руским светитељима, подигнути првенствено као знак повезаности са руским православним народом, а поред њих постоје и вјерски објекти Руске православне цркве. Већи број припадника руског народа се током Одбрамбено-отаџбинског рата борио у редовима Војске Републике Српске. Неки од ових Руса су били из Републике Српске, док је највећи број дошао из Русије, Украјине и Бјелорусије.\nРуси су једна од седамнаест службених националних мањина у Републици Српској, а њихове интересе заступају представници и делегати у Вијећу народа Републике Српске, Савјету националних мањина и Савезу националних мањина. Делегати из Вијећа народа се распоређују у радна тијела, Савјет националних мањина бира предсједника, потпредсједника и секретара, док Савез националних мањина бира предсједника, потпредсједника и Координационо тијело, које 2016. године замјењује Управни одбор. Руси нису учествовали у оснивању Савеза националних мањина, а до сада нису имали делегате у сазивима Вијећа народа, Савеза националних мањина и Савјета националних мањина.\n\n","url":"https://sr.wikipedia.org/wiki/%D0%A0%D1%83%D1%81%D0%B8_%D1%83_%D0%A0%D0%B5%D0%BF%D1%83%D0%B1%D0%BB%D0%B8%D1%86%D0%B8_%D0%A1%D1%80%D0%BF%D1%81%D0%BA%D0%BE%D1%98","thumbnail_url":null},{"id":"144135","type":"good","language_code":"sr","title":"Војин Ћетковић","summary":"Војин Ћетковић (Крушевац, 22. август 1971) српски је филмски и позоришни глумац. \nГлумачку каријеру започео је у Крушевачком позоришту, професионалну у Народном позоришту у Београду, а након уписивања Факултета драмских уметности у Београду, 1996. постао је члан Југословенског драмског позоришта, које га је стипендирало. Прву ТВ улогу остварио је у филму Рај, Петра Зеца 1993. као Томин друг, а прву главну улогу у филму Зона Замфирова 2002. године као Мане. Прославио се улогама Горана Бранда Гагића у ТВ серији Породично благо, као и по улогама Миломира Вранића у серији Мој рођак са села и по улози Михаило Андрејевић у филму и серији  Монтевидео, Бог те видео!, Монтевидео, Бог те видео! (ТВ серија)  и у његова два наставка. Након тога је добио улоге у филмовима Танго је тужна мисао која се плеше, Стршљен, Пљачка Трећег рајха, Клопка, Хадерсфилд, Читуља за Ескобара. \nПозоришна публика широм Србије имала је прилике да га гледа у реномираним представама Крушевачког позоришта „Златно руно” Борислава Пекића, „Проклета Авлија” Иве Андрића и „Дервиш и смрт” Меше Селимовића, све три у режији Небојше Брадића. Поред ових, играо је у представама „Буре барута”, „Аудијенција”, „Љубавна писма”, „Сузе су О. К”, „Емигранти” и многим другим.\nВишеструко је награђиван за улоге у позоришту и на филму, а издвајају се две Годишње награде ЈДП, награда „Бранка и Млађа Веселиновић”, Награда Раша Плаовић и Награда Милош Жутић. \nЖиви и ради у Београду, а од 2008. године у браку је са глумицом Слободом Мићаловић са којом има ћерке близнакиње Милу и Веру.","url":"https://sr.wikipedia.org/wiki/%D0%92%D0%BE%D1%98%D0%B8%D0%BD_%D0%8B%D0%B5%D1%82%D0%BA%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/d/d3/Cetkovic.jpg/150px-Cetkovic.jpg"},{"id":"14454","type":"good","language_code":"sr","title":"Манган","summary":"Манган (лат. manganium) јест хемијски елемент са симболом Mn и атомским бројем 25, метал из 7. групе (VIIB). Има 15 изотопа (атомске масе 49—62; постојан је само један: манган-55).\nНе налази се као слободни елемент у природи; често се може наћи у минералима у комбинацији с гвожђем. Један је од најраспрострањенијих елемената у Земљиној кори.\nИма важну индустријску употребу за метално легирање, нарочито нерђајућих челика.\nМанган по свом изгледу подсећа на гвожђе. Сиво-беле је боје, али за разлику од гвожђа има много већу тврдоћу. С обзиром на електронску конфигурацију ([Ar] 3d5 4s2), максималан оксидациони број мангана у једињењима је +7 а најчешћи оксидациони бројеви +2, +4 и +7. Манган има својство пасивизирања на ваздуху; није склон корозији, али зато реагује са разблаженим киселинама.\nИсторијски, манган је назван по пиролузиту и другим црним минералима из области Магнезија у Грчкој — која је такође епоним за магнезијум и руду гвожђа магнетит. До средине 18. века, шведско-немачки хемичар Карл Вилхелм Шеле користио је пиролузит за добијање хлора. Шеле и други су били свесни да је пиролузит (данас познато да је то манган диоксид) садржао нови елемент, али нису били у могућности да га изолују. Јохан Готлиб Ган је први изоловао нечист узорак метала мангана 1774. године, што је учинио редуковањем диоксида угљеником.\nМанганско фосфатирање се користи за превенцију рђе и корозије на челику. Јонизовани манган се користи индустријски као пигмент разних боја, које зависе од оксидационог стања јона. Перманганати алкалних и земноалкалних метала су моћни оксиданти. Манган диоксид се употребљава као катодни (акцептор електрона) материјал у цинк-угљеничним и алкалним батеријама.\nУ биологији, манган(II) јони делују као кофактори за велики варијетет ензима с много функција. Ензими мангана су посебно есенцијални у детоксификацији супероксидних слободних радикала у организмима који морају да имају елементални кисеоник. Манган такође функционише у комплексу еволуције кисеоника фотосинтетичних биљака. И док је елемент неизоставан минерал у траговима за све познате живе организме, исто тако функционише као неуротоксин у већим количинама. Поготово путем инхалације, може да узрокује манганизам — стање код сисара које води неуролошком оштећењу које је каткад иреверзибилно.","url":"https://sr.wikipedia.org/wiki/%D0%9C%D0%B0%D0%BD%D0%B3%D0%B0%D0%BD","thumbnail_url":"https://upload.wikimedia.org/wikipedia/commons/thumb/8/86/Mangan_1-crop.jpg/150px-Mangan_1-crop.jpg"},{"id":"147618","type":"good","language_code":"sr","title":"Мануел де Фаља","summary":"Мануел де Фаља (шп. Manuel de Falla; Кадиз, 23. новембар 1876 — Алта Грасија, 14. новембар 1946) био је најугледнији шпански композитор раног 20. века. Уз Енрикеа Гранадоса и Исака Албениза један је од најзначајнијих представника шпанског музичког национализма. Био је један од првих композитора из те традиције који је постао познат широм Европе и Америке, прекинувши на тај начин изолованост шпанске музике од 18. века.У његовом стваралаштву могу се уочити утицаји како шпанске музичке традиције, тако и француске музике и европске авангарде. Компоновао је балете: Љубав чаробница и Тророги шешир; опере: Кратак живот и Луткарско позориште мајстора Педра; и инструментална дела, међу којима се истичу Бетичка фантазија за клавир и Концерт за чембало. Његово дело за клавир и оркестар Ноћи у вртовима Шпаније блиско је естетици импресионизма. Оставио је за собом недовршену сценску кантату Атлантида на којој је радио последњих двадесет година живота.\nНакон завршетка Шпанског грађанског рата емигрирао је у Аргентину и тамо умро 1946. године.","url":"https://sr.wikipedia.org/wiki/%D0%9C%D0%B0%D0%BD%D1%83%D0%B5%D0%BB_%D0%B4%D0%B5_%D0%A4%D0%B0%D1%99%D0%B0","thumbnail_url":"https://upload.wikimedia.org/wikipedia/commons/thumb/1/19/ManuelDeFalla.JPG/150px-ManuelDeFalla.JPG"},{"id":"14765","type":"good","language_code":"sr","title":"Константин Бодин","summary":"Константин Бодин (Дукља, око 1050 — Скадар, око 1099) био је српски краљ из династије Војислављевића, који је владао од 1081. до 1099. године. Његова држава је обухватала готово све српске земље, укључујући: Дукљу, Травунију, Захумље, Рашку и Босну. Био је син и наследник краља Михаила I Војислављевића. Као млади принц учествовао је у борбама против Византије. Током великог словенског устанка против Византије, који је избио 1072. године, стао је на чело устаничког покрета, узевши титулу бугарског цара, под именом Петар III, чиме је постао први Србин који је овенчан царским достојанством. На пролеће 1081. године Михаило је уприличио брак између Бодина и Јаквинте, ћерке угледног племића из јужноиталијанског рада Барија, чиме су оснажене везе са Норманима. Већ у октобру 1081. године Бодин је владао сам, те се стога сматра да је његов отац преминуо између маја и септембра 1081. године. Током наредних година, учврстио је власт у приморским областима, а потом је својој држави прикључио и области Рашке и Босне, чиме је објединио готово све српске земље.Од јужнословенских владара Бодин је једини који је добио високу византијску титулу протосеваста, која је настала у доба Алексија I Комнина. Претпоставља се да је Константин Бодин умро 1100. или 1101. године. Нека новија истраживања указују на могућност да је умро већ око 1099. године. Сахрањен је у манастиру Светих Срђа и Ваха у близини Скадра.","url":"https://sr.wikipedia.org/wiki/%D0%9A%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD_%D0%91%D0%BE%D0%B4%D0%B8%D0%BD","thumbnail_url":"https://upload.wikimedia.org/wikipedia/commons/thumb/8/8b/Serbian_Kingdom_under_King_Constantine_Bodin-sr.svg/150px-Serbian_Kingdom_under_King_Constantine_Bodin-sr.svg.png"},{"id":"149479","type":"good","language_code":"sr","title":"Хомер Симпсон","summary":"Хомер Џеј Симпсон (енгл. Homer Jay Simpson) је измишљени лик у цртаној телевизијској серији „Симпсонови”. Глас му је дао Ден Кастеланета и први пут се појавио на телевизији у „Шоу Трејси Улман” под називом Good night (ср. Лаку ноћ). Он је један од пет чланова породице и постао је најпопуларнији и најутицајнији лик у серији, нарочито након дугометражног филма. Хомер осликава неколико стереотипова америчке радничке класе: он је прост, предебео, неспособан, трапав, непромишљен и на граници алкохолизма. Упркос рутини његовог приградског живота, он је имао неколико невероватних искустава. Повремено је показивао велики интелект и спремност кад год би то ситуација захтевала, као и интегритет који осликава његове вредности укључујући сурову оданост и заштитнички однос према породици. Кастеланета га описује као „пса заробљеног у телу човека. Он је невероватно одан – не потпуно чист – али морате га волети”.Хомера је осмислио цртач Мет Грејнинг и дао му име по свом оцу. Имао је телевизијски деби 19. априла 1987. у Шоу Трејси Улман „Лаку ноћ”. У овом кратком делу и у раним епизодама његов глас је био слаба имитација Волтера Матауа, али временом је прерастао у дубок глас током друге и треће сезоне получасовне емисије, дозвољавајући Хомеру да покрије пунији опсег емоција. Хомер је од тада постао један од најутицајнијих измишљених ликова, а новине Уједињеног Краљевства Сандеј тајмс (The Sunday Times) описале су га као највећу комичну креацију модерног доба. Он је био инспирација читавој линији робе и његова узречица, изнервирани урлик „Доу!” је увршћен у Оксфордски речник енглеског језика.","url":"https://sr.wikipedia.org/wiki/%D0%A5%D0%BE%D0%BC%D0%B5%D1%80_%D0%A1%D0%B8%D0%BC%D0%BF%D1%81%D0%BE%D0%BD","thumbnail_url":null},{"id":"14968","type":"good","language_code":"sr","title":"Земља","summary":"Земља је трећа планета по удаљености од Сунца и једина позната планета у свемиру на којој постоји живот. Према радиометријском рачунању и мишљењу да је цео Сунчев систем настао у једном процесу, процењује се да се Земља формирала пре више од 4,5 милијарди година, што је утврђено одређивањем времена полураспада урана и торијума. Време полураспада U238 је 4,51 × 109 година, а Th232 је 1,39 × 1010година. Гравитација Земље међусобно делује са другим објектима у свемиру, посебно са Сунцем и Месецом, јединим природним сателитом Земље, који је почео да кружи око Земље пре 4,53 милијарди година. Гравитационо деловање између Земље и Месеца узрокује океанске плиме и осеке, стабилизује оријентацију Земље oко своје осе и постепено успорава исту. Земља је најгушћа планета у Сунчевом систему и највећа од четири терестричке планете.\nЗемља се једном окрене око Сунца у 365,26 дана, период познат као Земљина година. Током овог периода, Земља се окрене око своје осе око 366,26 пута (што је једнако цифри од 365,26 соларних дана). Земљина оса ротације се налази под нагибом од arcsin0,397776995 ≈ 23,439 281 061° = 23° 26′ 21,41182″ (тренутно се смањује константном угаоном брзином од ≈ 0,01305˙° = 47″ по веку). Једна од најважнијих последица овог нагиба је мењање годишњих доба на Земљи.Литосфера Земље је подељена на неколико крутих тектонских плоча које мигрирају на површини током много милиона година. Земља је једина планета Сунчевог система где вода може да опстане у течном стању. Око 71% површине Земље је покривено водом, углавном океанима. Преосталих 29% је копно која чине континенти и острва која имају бројна језера, реке и друге изворе воде који доприносе хидросфери. Већина поларних подручја Земље покривена је ледом, укључујући ледену плочу Антарктика и морски лед Арктика. Унутрашњост Земље је активна са унутрашњим језгром од чврстог гвожђа и течним спољашњим језгром који генерише магнетно поље Земље и конвекциони мантл који покреће тектонске плоче. Магнетско поље заједно са атмосфером, штити од радијације, штетне по жива бића која насељавају планету. Атмосфера такође служи као штит за одбијање мањих метеороида — пролазећи кроз атмосферу, они сагоре пре него што стигну до Земљине површине.\nТоком првих милијарда година историје Земље, живот се појављивао у океанима и почео је да утиче на атмосферу и површину Земље, што доводи до пролиферације аеробних и анаеробних организама. Неки геолошки докази показују да се живот појавио пре 4,1 милијарде година. Од тада, комбинација удаљености Земље од Сунца, физичких особина и геолошке историје омогућила је животу да се развија и напредује. У историји Земље, биодиверзитет је прошао кроз дуготрајна проширења, која су повремено праћена масовним изумирањима. Преко 99% свих врста које су икада живеле на Земљи су изумрле. Процене броја врста на Земљи данас се веома разликују; већина врста нису описана. Преко 7,6 милијарди људи живи на Земљи и зависи од њене биосфере и природних ресурса за свој опстанак. Људи су развили различита друштва и културе; политички, у свету има око 200 суверених држава.","url":"https://sr.wikipedia.org/wiki/%D0%97%D0%B5%D0%BC%D1%99%D0%B0","thumbnail_url":"https://upload.wikimedia.org/wikipedia/commons/thumb/c/cb/The_Blue_Marble_%28remastered%29.jpg/150px-The_Blue_Marble_%28remastered%29.jpg"},{"id":"1500402","type":"good","language_code":"sr","title":"Немањићи — рађање краљевине","summary":"Немањићи — рађање краљевине српска је историјско-драмска телевизијска серија снимана од 2017. године чије је премијерно приказивање почело 17. фебруара 2018. на каналу РТС 1.Представља највећи продукцијски подухват у историји српске телевизије јер је за њу ангажовано 218 глумаца и 2700 статиста, а снимана је на више од 200 локација. Серијалом који је обухватио 200 година владавине најутицајније српске средњовековне династије обележава се 800 година од настанка Краљевине Србије и крунисања Стефана Првовенчаног. Пројекат настао у режији Марка Маринковића, а по сценарију Гордана Михића и продукцији Радио-телевизија Србије.\nУлога Стефана Немање поверена је Младену Нелевићу, а његове супруге Ане Немањић Дубравки Мијатовић. Њихове синове Стефана Првовенчаног, Вукана Немањића и Растка Немањића — Светог Саву поименично глуме Војин Ћетковић, Небојша Глоговац и Драган Мићановић. Прву српску краљицу, млетачку принцезу Ану Дандоло, тумачи Слобода Мићаловић.\nПилот епизода серије емитована је 31. децембра 2017. као новогодишњи специјал. Међутим, прва епизода је емитована тек 17. фебруара 2018. Након пилот епизоде реакције су углавном биле негативне после вишемесечних ишчекивања. Критике су углавном биле везане за језик којим се говори у серији, ефекте и спорну глуму.\n\n","url":"https://sr.wikipedia.org/wiki/%D0%9D%D0%B5%D0%BC%D0%B0%D1%9A%D0%B8%D1%9B%D0%B8_%E2%80%94_%D1%80%D0%B0%D1%92%D0%B0%D1%9A%D0%B5_%D0%BA%D1%80%D0%B0%D1%99%D0%B5%D0%B2%D0%B8%D0%BD%D0%B5","thumbnail_url":null},{"id":"1509","type":"good","language_code":"sr","title":"Милутин Миланковић","summary":"Милутин Миланковић (Даљ, 28. мај 1879 — Београд, 12. децембар 1958) био је српски математичар, астроном, климатолог, геофизичар, грађевински инжењер, доктор техничких наука, као и популаризатор науке и физичар.Ванредни професор примењене математике био је од 1909. до 1920. године (осим 1914—1918), док је као редовни професор небеске механике радио од 1920. до 1955. (осим 1941—1945) на Универзитету у Београду. Био је декан Филозофског факултета школске 1926/27, пионир у ракетном инжењерству, потпредседник САНУ у три мандата почев од 1948, дописни члан ЈАЗУ у Загребу од 1925, директор Астрономске опсерваторије у Београду од 1948. до 1951, члан и реоснивач Комисије 7 за небеску механику Међународне астрономске уније од 1948. до 1953. итд.\nМиланковић је дао два фундаментална доприноса науци. Први допринос је „Канон осунчавања Земље” који карактерише све планете Сунчевог система. Други допринос је теоријско објашњење Земљиних дуготрајних климатских промена узрокованих астрономским променама њеног положаја у односу на Сунце; данас познато као Миланковићеви циклуси. Ово објашњава појаву ледених доба током геолошке прошлости Земље, као и климатске промене на Земљи које се могу очекивати у будућности.Милутин Миланковић је основао планетарну климатологију израчунавањем температурских услова у горњим слојевима Земљине атмосфере, као и температурске услове на планетама унутрашњег Сунчевог система (Меркуру, Венери и Марсу), те Земљином природном сателиту — Месецу. Поред тога, Миланковић се у геофизици сматра коаутором теорије тектонских плоча, и то са својим радом Померање Земљиних обртних полова.Миланковић је као аутор или коаутор регистровао осам патената, које је у периоду 1905—1933. подносио у различитим државама. Током професорске каријере остао је веран свом првом животном позиву — грађевинарству, па је радио као конструктор, статичар и супервизор на целом низу грађевинских објеката од армираног бетона широм Југославије. Тако је и већина патената везана за ову област.","url":"https://sr.wikipedia.org/wiki/%D0%9C%D0%B8%D0%BB%D1%83%D1%82%D0%B8%D0%BD_%D0%9C%D0%B8%D0%BB%D0%B0%D0%BD%D0%BA%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/8/89/Milutin_Milankovi%C4%87_2.jpg/150px-Milutin_Milankovi%C4%87_2.jpg"},{"id":"151639","type":"good","language_code":"sr","title":"Клинт Иствуд","summary":"Клинтон Иствуд Млађи (енгл. Clinton Eastwood Jr.; Сан Франциско, 31. мај 1930) амерички је филмски глумац, композитор, редитељ и продуцент. Иако критичари без изузетка хвале његова скорашња редитељска остварења као што су филмови Девојка од милион долара и Писма са Иво Џиме, Иствуд је много познатији по улогама „чврстих момака“ или антијунака као што су инспектор „Прљави“ Хари Калахан у серији филмова о Прљавом Харију или човек без имена у шпагети-вестернима Серђа Леонеа.\nИствуд је добио два Оскара за најбољег режисера за филмове Неопростиво и Девојка од милион долара.","url":"https://sr.wikipedia.org/wiki/%D0%9A%D0%BB%D0%B8%D0%BD%D1%82_%D0%98%D1%81%D1%82%D0%B2%D1%83%D0%B4","thumbnail_url":"https://upload.wikimedia.org/wikipedia/commons/thumb/0/07/ClintEastwoodCannesMay08.jpg/150px-ClintEastwoodCannesMay08.jpg"},{"id":"153","type":"good","language_code":"sr","title":"Фудбал","summary":"Фудбал (енгл. football, од енгл. foot — „стопало“ и ball — „лопта“) или ногомет је колективни спорт који се игра између две екипе, састављене од по једанаест играча. Фудбал је тренутно најпопуларнији спорт на свету. Игра се у преко 200 земаља. Могу га играти људи свих годишта и оба пола. Често се о фудбалу говори као о „најважнијој споредној ствари на свету“. Игра се фудбалском лоптом на правоугаоном игралишту с травнатом или вештачком подлогом. Голови су смештени један насупрот другом на крају уже стране игралишта. Циљ игре је убацити лопту у противнички гол било којим делом тела осим руком. Једино голман може у ограниченом простору, такозваном шеснаестерцу, играти руком. Победник утакмице је екипа која на крају утакмице постигне више голова (погодака).\nСавремена фудбалска игра развила се у Енглеској после стварања првог фудбалског савеза 1863. године. Прва правила датирају из исте године, а са мањим променама одржала су се и до данас. Највише фудбалско тело је ФИФА (франц. FIFA). ФИФА организује Светско првенство у фудбалу, најпрестижније спортско такмичење уопште.","url":"https://sr.wikipedia.org/wiki/%D0%A4%D1%83%D0%B4%D0%B1%D0%B0%D0%BB","thumbnail_url":"https://upload.wikimedia.org/wikipedia/commons/thumb/7/7f/Generic_football.png/150px-Generic_football.png"},{"id":"15305","type":"good","language_code":"sr","title":"Општина Штрпце","summary":"Општина Штрпце (алб. Komuna e Shtërpces) налази се на крајњем југу Србије, на граници са Северном Македонијом. Површина општине је око 248 km². Обухвата територију од шеснаест села Сиринићке жупе. Седиште општине је истоимено место Штрпце. Општина Штрпце је постојала до 1965. године када је укинута, а поново је формирана 1988. године издвајањем насеља из тадашње општине Урошевац (Сл. лист САП Косова; 05/88).\nНа западу општине извире река Лепенац. На Шар-планини се налази познати ски центар Брезовица, а ту је и један од пет националних паркова у Републици Србији, национални парк Шар-планина.\n\n","url":"https://sr.wikipedia.org/wiki/%D0%9E%D0%BF%D1%88%D1%82%D0%B8%D0%BD%D0%B0_%D0%A8%D1%82%D1%80%D0%BF%D1%86%D0%B5","thumbnail_url":"https://upload.wikimedia.org/wikipedia/commons/thumb/e/e6/Serbia_%C5%A0trpce.png/150px-Serbia_%C5%A0trpce.png"},{"id":"153291","type":"good","language_code":"sr","title":"Средња земља","summary":"Средња земља (енгл. Middle-earth) је велики континент на планети Арди, енглеског писца Џ. Р. Р. Толкина. У Хобиту, Господару Прстенова, Силмарилиону и другим радовима, Толкин је до најситнијих детаља измаштао читав један свет, са његовом географијом, историјом, религијом и лингвистиком, потрудивши се да му обезбеди и озбиљну „историјску“ убедљивост датирајући неке догађаје у стварном свету.\nСредња земља је централни део Толкиновог света — Арде. Сам Толкин је Средњу земљу називао и преферирао термине: Ендор или Ендоре (Endor / Endórë) на квенији и Енор (Ennor) на синдарину. Континент се налазио источно од другог великог континента, Амана, који се најчешће назива Неумируће Земље, и који је одвојен од Средње земље океаном Белеагаром.\nСредња земља је северни континент Земље (Арде), у замишљеном периоду Земљине прошлости (Толкин је датирао крај Трећег доба отприлике 6000 година пре његовог времена), у смислу \"секундарне\" или суб-креационистичке реалности. Средња земља је замишљена као Европа , док је Округ замишљен као Енглеска, а Хобитон представљен као Оксфорд.","url":"https://sr.wikipedia.org/wiki/%D0%A1%D1%80%D0%B5%D0%B4%D1%9A%D0%B0_%D0%B7%D0%B5%D0%BC%D1%99%D0%B0","thumbnail_url":null},{"id":"153395","type":"good","language_code":"sr","title":"Парсифал","summary":"Парсифал (нем. Parsifal) је опера немачког композитора Рихарда Вагнера. Вагнер ју је дефинисао као „Bühnenweihfestspiel“ - представу за освећење позорнице. Првобитно је била намењена за ивођења искључиво у његовој оперској кући у Бајројту крај Минхена. Била је то његова последња опера, премијерно изведена 26. јула 1882. Дириговао је Херман Леви, Вагнеров пријатељ јеврејског порекла.\n„Парсифал“ је заснован на средњовековној легенди о витезу округлог стола Парсифалу. О њему су писали велики средњовековни песници Кретјен де Троа и Волфрам фон Ешенбах (Вагнер је као извор користио Ешенбахово дело, које је прочитао још 1845). Парсифал је био отац још једног легендарног витеза, Лоенгрина, кога је Вагнер изабрао за протагонисту своје раније опере.\nОпера је написана под изузетним утицајем филозофа Артура Шопенхауера и, кроз њега, будизма. На тај начин се у „Парсифалу“ јављају мотиви самоодрицања, саосећања и реинкарнације. Вагнер је доста раније написао скицу опере „Победници“ (нем. Die Sieger), која је за тему требало да има живот Буде. Опстала је и скица опере са сличном тематиком, „Исус Назарећанин“ (нем. Jesus von Nazareth). „Парсифал“ је такође Вагнерова најкотроверзнија опера, јер су неки аутори (после Другог светског рата) сугерисали да она садржи скривене поруке расизма и антисемитизма.\nВагнерова је жеља била да се „Парсифал“ не изводи ван Бајројта, али пар деценија након његове смрти од срчаног удара у Венецији, 13. фебруара 1883. извођења дела престала су да буду искључиво везана за Бајројт. Такође, Вагнер је од публике тражио да не тапше на крају првог чина из поштовања према Светом гралу, што је у раним извођењима доводило до комичних ситуација, када збуњена публика није била сигурна ни да ли сме на крају опере да тапше, или је чак ућуткивала Вагнера који је покушавао да јој сопственим „Браво!“ да знак за аплауз.\nНапослетку, „Парсифал“, као Вагнерово последње дело, уједно је и његов како музички, тако и филозофски тестамент и завештање.","url":"https://sr.wikipedia.org/wiki/%D0%9F%D0%B0%D1%80%D1%81%D0%B8%D1%84%D0%B0%D0%BB","thumbnail_url":"https://upload.wikimedia.org/wikipedia/commons/thumb/7/7e/Parsifal_%281882_retuschiert%29.jpg/150px-Parsifal_%281882_retuschiert%29.jpg"},{"id":"15522","type":"good","language_code":"sr","title":"Никола Пашић","summary":"Никола Пашић (Зајечар, 6/18. децембар 1845 — Београд, 10. децембар 1926) био је српски и југословенски политичар. Пашић је био дугогодишњи председник владе Краљевине Србије и Краљевине Срба, Хрвата и Словенаца, оснивач и вођа Народне радикалне странке. Често се наводи као један од најутицајнијих и најпознатијих политичара српске историје, познат по својој промишљености, луцидним опаскама и идејама, Никола Пашић је био и један од водећих интелектуалаца тадашње политичке елите.\nПашић се школовао у Швајцарској, где је дошао под утицај идеја Светозара Марковића. Био је велики противник краља Милана Обреновића и краља Николе I Петровића Његоша. После неуспешне Тимочке буне емигрирао је у Бугарску, а у Србију се вратио тек након што је помилован после абдикације краља Милана. Био је премијер Србије од 1891. до 1892. и посланик у Русији. Из политике се повукао након Ивањданског атентата на бившег краља Милана, а политици се вратио након доласка на престо краља Петра Карађорђевића. До Првог светског рата био је премијер Србије у 4 наврата. Током његових мандата Србија изашла као победник у Царинском рату са Аустроугарском, Балканским ратовима и у Првом светском рату. У својој политици ослањао се на Николајa Хартвигa и  Русију, а после Октобарске револуције на Француску. Учествовао је у стварању југословенске државе, коју је заступао на мировној конференцији у Версају.\nОд 1921. до 28. јула 1924. и од 6. новембра 1924. до 1926. био је премијер Краљевине Срба, Хрвата и Словенаца.","url":"https://sr.wikipedia.org/wiki/%D0%9D%D0%B8%D0%BA%D0%BE%D0%BB%D0%B0_%D0%9F%D0%B0%D1%88%D0%B8%D1%9B","thumbnail_url":"https://upload.wikimedia.org/wikipedia/commons/thumb/3/31/NikolaPasic--balkancockpitpol00pric_0191.png/150px-NikolaPasic--balkancockpitpol00pric_0191.png"},{"id":"155439","type":"good","language_code":"sr","title":"Мерил Стрип","summary":"Мери Луиза Стрип (енгл. Mary Louise Streep; Самит, 22. јуна 1949) америчка је позоришна, филмска, телевизијска глумица и певачица. Често описивана као најбоља глумица генерације. Глумачку каријеру започела је 1971. године у позоришној представи Севиљски плејбој, а прву филмску улогу добила је 1977. године у драми Џулија Фреда Зинемана. Најпознатији филмови у којима је глумила су: Ловац на јелене, Жена француског поручника, Моја Африка, Мостови округа Медисон, Ђаво носи Праду и Сумња. За улогу у драми Крамер против Крамера добила је Оскар за најбољу глумицу у споредној улози, а за улоге у филмовима Софијин избор и Челична дама награђена је Оскаром за најбољу глумицу у главној улози.\nДвадесет један пут је номинована за награду Оскар (од којих је освојила три), а 34 пута за награду Златни глобус (од којих је освојила 9). Добитница је два Емија, једне канске Златне палме, једног Златног и једног Сребрног медведа, и две награде БАФТА. Пет пута је номинована за награду Греми а једном за награду Тони. Амерички филмски институт јој је 2004. године доделио Награду за животно дело.\nМерил Стрип је једна од најбољих и највише награђиваних глумица свих времена, а често се, поред Меги Смит и Џуди Денч, наводи као „најбоља глумица своје генерације”. Ту титулу јој је још 1980-их предвидела Бети Дејвис.","url":"https://sr.wikipedia.org/wiki/%D0%9C%D0%B5%D1%80%D0%B8%D0%BB_%D0%A1%D1%82%D1%80%D0%B8%D0%BF","thumbnail_url":"https://upload.wikimedia.org/wikipedia/commons/thumb/4/46/Meryl_Streep_December_2018.jpg/150px-Meryl_Streep_December_2018.jpg"},{"id":"156302","type":"good","language_code":"sr","title":"Константин Јиречек","summary":"Константин Јозеф Јиречек (чеш. Konstantin Josef Jireček; Беч, 24. јул 1854 — Беч, 10. јануар 1918) био је чешки историчар и универзитетски професор. Свој рад је посветио изучавању до тада мало познате прошлости балканских држава и народа, нарочито Бугара и Срба.\nЗа позив историчара, према породичној традицији Јиречека и Шафарика се определио и спремао још од ране младости. У науку га је увео Ђуро Даничић. Као гимназијалац и студент је објавио низ приказа из књижевности јужнословенских народа. У Прагу је студирао историју, географију и филологију. Докторском дисертацијом „Историја бугарског народа” (1876), стекао је светску славу.\nПосебно га је занимало архивско истраживање. Изучавао је и прикупљао изворну грађу у далматинским архивима, нарочито Дубровника, на чије је богатство први скренуо пажњу, као и по Кнежевини Бугарској и Источној Румелији.\nУ периоду 1879—1884. унапредио је просветну политику у обновљеној Бугарској, обављајући више дужности у Министарству просвете те земље.\nНа Универзитету у Прагу радио је као доцент за географију и историју југоисточне Европе (1878—1879) и као професор опште историје, с посебним акцентом на историју Словена и историју Балкана (1884—1893). На Универзитету у Бечу, где је на иницијативу Ватрослава Јагића водио новоформирану катедру за словенску филологију и науку о старинама (1893–1918), између осталих, студенти су ми били познати српски историчари Јован Радонић, Станоје Станојевић и Владимир Ћоровић.\nЊегово животно дело „Историја Срба”, о политичкој и културној прошлости Срба до 1537, резултат вишедеценијских истраживања, започео је 1901, али због обавеза, болести и преране смрти није успео да заврши и обједини. На основу његових рукописа и архивских исписа, довршили су га и допунили Ватрослав Јагић и Јован Радонић.\n\n","url":"https://sr.wikipedia.org/wiki/%D0%9A%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD_%D0%88%D0%B8%D1%80%D0%B5%D1%87%D0%B5%D0%BA","thumbnail_url":"https://upload.wikimedia.org/wikipedia/commons/thumb/c/ca/K.irechek.jpg/150px-K.irechek.jpg"},{"id":"15719","type":"good","language_code":"sr","title":"Република Српска Крајина","summary":"Република Српска Крајина (скраћено РСК, или Српска Крајина или само Крајина), била је међународно непризната краткотрајна држава у југоисточној Европи. Српска Крајина се већим дијелом своје територије простирала на подручју некадашње Војне крајине, и то на подручју сљедећих округа: Хрватска војна крајина, Славонска војна крајина и Дунавска војна крајина. Српска Крајина је настала као одговор на поступке хрватских власти, које су водиле политику сецесије од Југославије, као и тежња Срба у Хрватској да остану у Југославији.\nСрпска Крајина је постојала између 1991. и 1995. године и основана је на територији Републике Хрватске у саставу Социјалистичке Федеративне Републике Југославије. Главни град је био Книн са 12.331 становника. Осим Книна, већи градови су били Вуковар (44.639 становника) и Петриња (18.706 становника). Српска Крајина је 1991. године имала 470.000, а 1993. године 435.000 становника. Простирала се на површини од 17.040 км².\nВећину територије је Српска Крајина изгубила током хрватских војних операција Бљесак и Олуја 1995. године. Остатак Српске Крајине у источној Славонији, Барањи и Западном Срему, према Ердутском споразуму кроз прелазну управу Организације уједињених нација, интегрисан је у састав Републике Хрватске јануара 1998. године.\nСрпска Крајина се граничила са Републиком Хрватском, Мађарском, Савезном Републиком Југославијом, Републиком Босном и Херцеговином и Републиком Српском.","url":"https://sr.wikipedia.org/wiki/%D0%A0%D0%B5%D0%BF%D1%83%D0%B1%D0%BB%D0%B8%D0%BA%D0%B0_%D0%A1%D1%80%D0%BF%D1%81%D0%BA%D0%B0_%D0%9A%D1%80%D0%B0%D1%98%D0%B8%D0%BD%D0%B0","thumbnail_url":"https://upload.wikimedia.org/wikipedia/commons/thumb/b/bc/State_Flag_of_Serbian_Krajina_%281991%29.svg/150px-State_Flag_of_Serbian_Krajina_%281991%29.svg.png"},{"id":"158458","type":"good","language_code":"sr","title":"Шпански рат за независност","summary":"Шпански рат за независност је појам који се односи на оружани конфликт који се одиграо на Иберијском полуострву између 1808. и 1814. године у ком су се сукобиле снаге Шпаније заједно са Португалијом и Британијом против Наполеона Бонапарте и његове експанзионистичке политике која се у општијем европском контексту може назвати Наполеоновим ратовима.\nСукоб је избио након муњевите окупације главних шпанских градова од стране Наполеонових трупа које су наводно стигле као појачање заједничкој инвазији Португалије, договореној Споразумом из Фонтенблоа, као и тајним збацивањем краља, што је проузроковало спонтане народне побуне широм земље познате под именом Устанак 2. маја 1808. године. Рат који је том устанку следио карактерише се по заједничким акцијама гериле и регуларне војске савезника предвођене војводом од Велингтона које су успеле заједничким снагама да потуку француске трупе и да их натерају на повлачење преко Пиринеја. Каснија инвазија на француску територију је проузроковала Наполеонову абдикацију и дефинитивни пораз у бици код Тулуза, 10. априла 1814. године.\nСукоб је проузроковао настанак националног осећања, мада је шпанско друштво поделио на „патриоте“ и „афрансесадос“ („пофранцужени“). Рат је нанео озбиљне штете индустрији и пољопривреди земље, и изазвао велико заостајање у модернизацији полуострвске економије.\nНа политичком плану, убрзао је процес еманципације колонија у Америци, које ће стећи независност након Рата за независност, док ће рестаурација Бурбонске династије и јачање Католичке цркве отворити период грађанских ратова између апсолутиста и либерала који ће трајати све до друге половине 19. века.","url":"https://sr.wikipedia.org/wiki/%D0%A8%D0%BF%D0%B0%D0%BD%D1%81%D0%BA%D0%B8_%D1%80%D0%B0%D1%82_%D0%B7%D0%B0_%D0%BD%D0%B5%D0%B7%D0%B0%D0%B2%D0%B8%D1%81%D0%BD%D0%BE%D1%81%D1%82","thumbnail_url":"https://upload.wikimedia.org/wikipedia/commons/thumb/4/48/El_Tres_de_Mayo%2C_by_Francisco_de_Goya%2C_from_Prado_in_Google_Earth.jpg/150px-El_Tres_de_Mayo%2C_by_Francisco_de_Goya%2C_from_Prado_in_Google_Earth.jpg"},{"id":"1608226","type":"good","language_code":"sr","title":"Том Димулен","summary":"Том Димулен (франц. Tom Dumoulin,  Мастрихт, 11. новембар 1990) бивши је холандски професионални бициклиста у периоду од 2011. до 2022. године, који је последње возио за UCI ворлд тур тим Јумбо—визма. Освојио је по једном Ђиро д’Италију, Бинкбанк Тур и Свјетско првенство у вожњи на хронометар, гдје је освојио и по једну сребрну и бронзану медаљу, као и Свјетско првенство у екипном хронометру, гдје је освојио и једну сребрну медаљу. Четири пута је освојио првенство Холандије у вожњи на хронометар и двије сребрне медаље на Олимпијским играма у вожњи на хронометар — 2016. и 2020. По једном је завршио Тур де Франс и Ђиро д’Италију на другом мјесту, док је Вуелта а Еспању једном завршио на шестом мјесту, уз освојену класификацију за најагресивнијег возача. Остварио је укупно девет етапних побједа на гранд тур тркама.\nПрофесионалну каријеру почео је 2011. у континенталном тиму Рабобанка, гдје је провео једну сезону, након чега је прешао у тадашњи тим Пројект 1т4и, гдје је прве сезоне углавном возио трке за возаче до 23 године. Први велики успјех остварио је 2014. када је освојио национално првенство у вожњи на хронометар и бронзу на Свјетском првенству у вожњи на хронометар, завршивши иза Бредлија Вигинса и Тонија Мартина. Године 2015. завршио је на шестом мјесту на Вуелта а Еспањи, уз двије етапне побједе; био је лидер до етапе 20, на којој је изгубио преко четири минута. Године 2016. освојио је национално првенство у вожњи на хронометар по други пут, након чега је остварио једну етапну побједу на Ђиру и двије на Туру, а сезону је завршио освајањем сребрне медаље на Олимпијским играма, гдје је у вожњи на хронометар завршио 47 секунди иза Фабијана Канчеларе.Године 2017. остварио је највећи успјех у каријери; освојио је Ђиро д’Италију, поставши тако први холандски побједник Ђира. Исте године, освојио је златну медаљу на Свјетском првенству у вожњи на хронометар, поставши тако први холандски свјетски шампион у вожњи на хронометар. Године 2018. завршио је Ђиро д’Италију на другом мјесту, 46 секунди иза Криса Фрума. Сајмон Јејтс је био лидер до етапе 19, када је Фрум напао на 80 km до циља, остварио етапну побједу и са четвртог мјеста преузео розе мајицу. На Тур де Франсу 2018, такође је завршио на другом мјесту, иза Герента Томаса. Димулен и Крис Фрум (који је Тур завршио на трећем мјесту) постали су тако први возачи који су и Ђиро и Тур завршили на подијуму исте године, након Марка Пантанија 1998.\nГодине 2019. пао је на Ђиру, због чега је пропустио остатак сезоне. Године 2020. напустио је тим Санвеб након осам година и прешао је у Јумбо—визму. Сезона је била прекинута од марта до августа због пандемије ковида 19; возио је Тур де Франс, гдје је радио за Приможа Роглича и завршио га је на седмом мјесту. У јануару 2021. одлучио је да привремено прекине каријеру, а бициклизму се вратио у јуну, након чега је освојио сребрну медаљу на Олимпијским играма у вожњи на хронометар, завршивши иза Роглича, као и првенство Холандије у вожњи на хронометар по четврти пут. Године 2022. возио је Ђиро д’Италију, са које се повукао након етапе 14, послије чега је изјавио да ће завршити каријеру на крају сезоне. Првенство Холандије у вожњи на хронометар завршио је на другом мјесту, иза Баукеа Молеме, након чега је у августу 2022. завршио каријеру.","url":"https://sr.wikipedia.org/wiki/%D0%A2%D0%BE%D0%BC_%D0%94%D0%B8%D0%BC%D1%83%D0%BB%D0%B5%D0%BD","thumbnail_url":"https://upload.wikimedia.org/wikipedia/commons/thumb/7/70/Deutschland_Tour_2018_Bonn_023.jpg/150px-Deutschland_Tour_2018_Bonn_023.jpg"},{"id":"1615738","type":"good","language_code":"sr","title":"Сенке над Балканом","summary":"Сенке над Балканом је српска криминалистичка телевизијска серија, чији су аутори Драган Бјелогрлић и Стеван Копривица. Сценарио су, поред Бјелогрлића, писали Даница Пајовић, Дејан Стојиљковић и Владимир Кецмановић, а по причи коју је написао Стеван Копривица. Главне улоге у прве две сезоне играју Драган Бјелогрлић, Андрија Кузмановић, Марија Бергам, Гордан Кичић, Ненад Јездић и Горан Богдан.\nСерија је смештена између два светска рата у Краљевини Југославији и прати причу два инспектора београдске полиције, који, непосредно пред Атентат у Народној скупштини 1928. покушавају да реше мистерију ритуалних убистава која потресају јавност.\nПрва сезона је наишла на врло добар пријем код публике и код критичара, истовремено изазвавши и одређене контроверзе. На 8. ФЕДИС-у серија је однела убедљиву победу — добила је Златну антену за најбољу серију 2017. године, најбољу режију, најбољи костим, најбољу музику, најбољу камеру и најбољу глумицу у споредној улози (Милица Гојковић за улогу Маре).\nИ друга сезона је такође наишла на добар пријем код публике и критике. На 10. ФЕДИС-у је добила Златну антену за најбољу серију, најбољу музику и најбољу глумицу у споредној улози (Весна Тривалић за улогу Даринке).\nНа порталу IMDb, Сенке над Балканом је најбоље оцењена српска серија свих времена.","url":"https://sr.wikipedia.org/wiki/%D0%A1%D0%B5%D0%BD%D0%BA%D0%B5_%D0%BD%D0%B0%D0%B4_%D0%91%D0%B0%D0%BB%D0%BA%D0%B0%D0%BD%D0%BE%D0%BC","thumbnail_url":null},{"id":"1618087","type":"good","language_code":"sr","title":"Настанак Краљевине Босне","summary":"Настанак Краљевине Босне представља историјски догађај који се одвијао у јесен 1377. године, око Митровдана, православног празника посвећеног Димитрију Солунском, када је тадашњи бан Босне, Твртко Котроманић у манастиру Милешева, крунисан за краља Стефана Твртка I Котроманића, а Бановина Босна уздигнута у ранг краљевине.Твртко је узео име Стефан како би се изједначио са својим прецима Немањићима, за које се везивао и чију је традицију желио да настави. Постао је „по милости Божијој краљ Србљем, Босни, Поморју и Западним странам”. Нема података о томе да је у милешевском храму и новој краљици Доротеји стављена круна на главу. Био је то важан историјски догађај коме су присуствовале бројне највише званице. Обред је био свечан, византијско-немањићки, исти као када је Свети Сава крунисао Стефана Првовенчаног.\n\n","url":"https://sr.wikipedia.org/wiki/%D0%9D%D0%B0%D1%81%D1%82%D0%B0%D0%BD%D0%B0%D0%BA_%D0%9A%D1%80%D0%B0%D1%99%D0%B5%D0%B2%D0%B8%D0%BD%D0%B5_%D0%91%D0%BE%D1%81%D0%BD%D0%B5","thumbnail_url":"https://upload.wikimedia.org/wikipedia/commons/thumb/f/ff/Kraljevina_Bosna_steg.png/150px-Kraljevina_Bosna_steg.png"},{"id":"16265","type":"good","language_code":"sr","title":"Вино","summary":"Вино је пољопривредно-прехрамбени производ, добијен потпуном или делимичном алкохолном ферментацијом свежег грожђа, кљука или шире од грожђа — винских сорти винове лозе. Такође, вино се може правити од неких делова биљака и од разноврсног воћа. Природни баланс грожђа је такав да може да изазове врење без икаквог додавања шећера, киселина, ензима и других супстанци које изазивају ферментацију. Пића слична вину могу се производити ферментацијом другог воћа и цвећа: воћно вино, вино од јечма, од пиринча (саке), меда (медовина), па чак и од биља (кинеско вино). Комерцијална употреба речи вино је у многим земљама заштићена законом.\nВино поседује историју дугу око 8.000 година — верује се да су прва вина настала на простору данашње Грузије или Ирана.Наука која се бави проучавањем вина зове се енологија.Вино настаје тако што се гњечи грожђе, а сок који се добија гњечењем назива се шира.\nУ основи производње вина лежи хемијски процес ферментације, током којег, под утицајем квасаца у анаеробним условима, долази до разлагања различитих шећера до етанола, при чему долази до ослобађања угљеник-диоксида. Процес врења или ферментације обично траје неколико недеља, а после тога вино се пречишћава и претаче у буриће или бачве.Поред шећера, сок грожђа садржи киселине које су такође битне за укус вина. Љуска и семе садрже танине, једињења опорог укуса (као незрела дуња) која су природни конзерванси, омогућавају старење вина и његово сазревање а не дозвољавају да се поквари. На површини зрна се налазе ћелије квасца, али тај квасац обично није довољан да се направи вино — у току производње квасац се додаје.\nВино је произвођено хиљадама година. Најранији познати трагови вина потичу из Кине (ц 7000 п. н. е), и Ирана (ц 5000 п. н. е.). Најранија позната винарија је 6.100 година стара Арени-1 винарија у Јерменији. Вино је досегло Балкан до 4500. п. н. е. и конзумирано је и слављено у античкој Грчкој, Тракији и Риму. Током историје, вино је конзумирано због својих опојних учинака.Вино је дуго имало важну улогу у религији. Црно вино су антички Египћани асоцирали са крвљу. Њега су користили Грци у култу Диониса и Римљани у својим Баханалијама; јудаизам је исто тако инкорпорирао црно вино у Кидуш, а хришћанство у причешће.\n\n","url":"https://sr.wikipedia.org/wiki/%D0%92%D0%B8%D0%BD%D0%BE","thumbnail_url":"https://upload.wikimedia.org/wikipedia/commons/thumb/0/0d/Barriques_in_Filicaja.jpg/150px-Barriques_in_Filicaja.jpg"},{"id":"16344","type":"good","language_code":"sr","title":"Урош I Вукановић","summary":"Урош I (Рашка, 1084/1085 — Рашка, 1144/1145) био је рашки велики жупан из династије Вукановића и владао је од 1112. до око 1144/1145. године.\nРођен је вероватно око 1084/1085. године. Своју младост је провео у Цариграду као талац од вероватно десете године свог живота. У Цариграду се вероватно оженио Аном Диоген. Дошао је на власт преваром, збацио је Завиду уз помоћ Угарске. Он се држао споразума са Завидиним синовима који су гарантовале две велике силе - Угарска и Византија, тј. он је владао Рашком, док су Завидини синови владали очевим областима (Зетом) током његове владавине или после угарско-византијског мировног споразума 1129. године. Урош је био у почетку против Византије, јер је подржавао Бодиновог сина Ђорђа, који је код Уроша пронашао уточиште на седам година. Због тога је био кажњен од провизантијске струје и на кратко збачен са престола, али је уз помоћ Ђорђа опет дошао на власт 1126/1127. године.\nТоком прве владавине је претрпео велики пораз од Византије 1128. године. Своју кћер Јелену је удао за слепог Белу, а другу кћер Марију за Конрада од Знојма. Изгледа да је тада Рашка дошла у добре односе са Угарском. Иако је вероватно био византијски вазал, тежио је ка одвајањем, тражио је такву подршку на Западу. Брак његове кћери Марије није испунио очекивања и зато ова династија неће имати битну улогу у балканској политици, али је зато показао да уме политички да делује према мерилима свога времена, изгледа да је увео Рашку у међународну политику. Вероватно је умро око 1144/1145. године и наследио га је његов најстарији син Урош II Примислав.\n\n","url":"https://sr.wikipedia.org/wiki/%D0%A3%D1%80%D0%BE%D1%88_I_%D0%92%D1%83%D0%BA%D0%B0%D0%BD%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/5/5c/Public_Schools_Historical_Atlas_-_Europe_1135.jpg/150px-Public_Schools_Historical_Atlas_-_Europe_1135.jpg"},{"id":"16398","type":"good","language_code":"sr","title":"Приштина","summary":"Приштина је највећи град и административни центар Аутономне Покрајине Косово и Метохија, као и седиште Косовског управног округа. Пети је град у Србији по површини, а четврти по броју становника у ширем подручју. Налази се у непосредној близини планине Гољак, на североистоку Косова.\nНасељено људима од праисторије, подручје Приштине је било дом неколико илирских народа. Дардански краљ Бардил окупио је разна племена у 4. веку п. н. е. и успоставио Краљевину Дарданију. Наслеђе класичног доба представља насеље Улпијана, које се сматрало једним од најутицајнијих римских градова на Балканском полуострву. Након поделе Римског царства, ова област је између 5. и 9. века била део Византије. Средином 9. века уступљена је Првом бугарском царству, пре него је почетком 11. века поново пала под окупацију Византије, а затим крајем 11. века постала део Другог бугарског царства.\nКасније у средњем веку, Приштина је била важан град у средњовековној Србији и краљевски посед српских краљева. Након што је Османско царство освојило Балкан, Приштина је постала значајан рударски и трговински центар због свог стратешког положаја у близини богатог рударског града Новог Брда. Град је био познат по пијацама и предметима којима се тргује, као што су козја кожа и длака, поред барута.\nПриштина је привредни, финансијски, политички и трговински центар Косова и Метохије, највише захваљујући свом положају. Такође је једно од најважнијих транспортних чворишта у Србији за ваздушни, железнички и друмски саобраћај. Аеродром Приштина је међу највећима у региону. Низ брзих пруга и ауто-путева повезују град са суседном Албанијом и Северном Македонијом.","url":"https://sr.wikipedia.org/wiki/%D0%9F%D1%80%D0%B8%D1%88%D1%82%D0%B8%D0%BD%D0%B0","thumbnail_url":"https://upload.wikimedia.org/wikipedia/commons/thumb/c/c0/Flag_of_Pristina.svg/150px-Flag_of_Pristina.svg.png"},{"id":"164293","type":"good","language_code":"sr","title":"Кортни Кокс","summary":"Кортни Бас Кокс (енгл. Courteney Bass Cox; Бермингхам, 15. јун 1964) америчка је глумица, филмски продуцент и бивша манекенка. Позната је по улогама Монике Гелер у ТВ серији Пријатељи, Гејл Ведерс у серији филмова Врисак и Џулс Коб у ТВ серији Кугар таун.","url":"https://sr.wikipedia.org/wiki/%D0%9A%D0%BE%D1%80%D1%82%D0%BD%D0%B8_%D0%9A%D0%BE%D0%BA%D1%81","thumbnail_url":"https://upload.wikimedia.org/wikipedia/commons/thumb/8/83/Courteney_Cox_%2710_PaleyFest.jpg/150px-Courteney_Cox_%2710_PaleyFest.jpg"},{"id":"16614","type":"good","language_code":"sr","title":"Зоран Ранкић","summary":"Зоран Ранкић (Дервента, 9. август 1935 — Београд, 9. децембар 2019) био је југословенски и српски телевизијски и позоришни глумац, првак Београдског драмског позоришта, драмски писац, редитељ афористичар, сатиричар, песник и сликар графичар.\nГлумом је почео да се бави 1951. године, када је заиграо у Народном позоришту Сарајево, чији је био члан до краја 1960. године. Од 1961. до 1996. био је члан Југословенског драмског позоришта, где је глумио у великом броју позоришних представа. Остварио је 26 филмских и ТВ улога. Широј јавности најпознатији је по улогама Николе Калабића у ТВ серији Последњи чин и Жарка Попаре у ТВ серији Срећни људи.\nОсим у глуми, истакао се и у књижевности објавивши неколико књига и збирки песама, а за свој рад је вишеструко награђиван. Од средине седамдесетих година објављивао је афоризме у више дневних листова укључујући хумористичко-сатиричне, месечне новине Ошишани јеж. Ранкићева поезија поређена је са поезијом Лазе Костића, док је његове драме Момо Капор поредио са драмама писца Александра Поповића. \nБио је члан више уметничких удружења, а уврштен је у више српских и страних књига афоризама. Године 2018. објављена је Ранкићева монографија. \nПоследње године живота провео је повучено у Дому за стара лица у Крњачи, где је и преминуо 9. децембра 2019. године.","url":"https://sr.wikipedia.org/wiki/%D0%97%D0%BE%D1%80%D0%B0%D0%BD_%D0%A0%D0%B0%D0%BD%D0%BA%D0%B8%D1%9B","thumbnail_url":null},{"id":"1665","type":"good","language_code":"sr","title":"Историја Београда","summary":"Историја Београда датира у прошлост до 7000. п. н. е. Винчанска култура, једна од најважнијих праисторијских култура Европе, је настала у околини Београда у 6. миленијуму п. н. е. У старом веку, трачко-дачка племена су насељавали ову област, да би Келти освојили насеље на месту данашњег Београда и дали му име Сингидунум. Римљани су освојили град за време цара Октавијана Августа и дали му статус муниципија половином 2. века. Град су населили Словени су око 520. Београд је неколико пута прелази у посед Византије, Бугарске, Угарске и Србије. Османско царство је освојило Београд 1521. и касније у њега пренело седиште санџака. Између 1427. године и Божића 1806. године Београд је био под туђинском влашћу. Од краја 17. века град је често прелазио под османлијску или хабзбуршку власт. Београд је постао главни град Србије 1841. Северни део Београда је остао хабзбуршки погранични крај све до 1918. Због свог стратешког положаја, око града се водило више од 115 ратова и био је рушен 44 пута. Београд је био главни град Југославије (у свим њеним облицима) од њеног основања 1918, па до коначног раздруживања 2006.","url":"https://sr.wikipedia.org/wiki/%D0%98%D1%81%D1%82%D0%BE%D1%80%D0%B8%D1%98%D0%B0_%D0%91%D0%B5%D0%BE%D0%B3%D1%80%D0%B0%D0%B4%D0%B0","thumbnail_url":null},{"id":"166641","type":"good","language_code":"sr","title":"Рат за шпанско наслеђе","summary":"Рат за шпанско наслеђе (1701—1714) је био сукоб великих размера који је избио у Европи након смрти последњег шпанског краља из династије Хабзбург, Карлоса II. Карлос II је за свог наследника одредио Филипа, војводу од Анжуја — унука француског краља Луја XIV — који је на крају и постао Филип V од Шпаније. Ратни сукоб се споро развијао а главни узрок је била жеља Леополда I Хабзбуршког да заштити права своје династије на шпански престо. Како је Лујева експанзионистичка политика постајала све агресивнија и друге европске државе (пре свега Енглеска и Уједињене провинције) стале су на аустријску страну да би спречиле претерано јачање Француске. Друге државе прикључивале су се коалицији против Француске и Шпаније да би добиле нове територије или заштитиле постојеће поседе. Током овог рата око 400.000 људи је изгубило живот. Рат није вођен само у Европи већ и у Северној Америци где је био познат као Рат краљице Ане. У рату су учествовали и шпански гусари и корсари са обала око Кариба (Флорида, Мексико, централна Америка и северна обала Јужне Америке).\nРат је трајао преко десет година, и обележиле су га војсковође као што су војвода од Вилара и војвода од Бервика на француској страни, војвода од Молбороа на енглеској страни и принц Еуген Савојски на аустријској страни. Рат је завршен споразумима у Утрехту (1713) и Раштату (1714). Резултат овог рата је био долазак династије Бурбона на шпански престо у лику Филипа V, који се међутим, одрекао права наследства француске круне како би се избегла могућност уједињења Француске и Шпаније. Аустрија је добила највећи део шпанских територија у Италији и Низоземској. Последица је била крај француске хегемоније на европском копну а идеја о равнотежи сила је постала основа међународног поретка споразумом у Утрехту.\n\n","url":"https://sr.wikipedia.org/wiki/%D0%A0%D0%B0%D1%82_%D0%B7%D0%B0_%D1%88%D0%BF%D0%B0%D0%BD%D1%81%D0%BA%D0%BE_%D0%BD%D0%B0%D1%81%D0%BB%D0%B5%D1%92%D0%B5","thumbnail_url":"https://upload.wikimedia.org/wikipedia/commons/thumb/7/78/Bakhuizen%2C_Battle_of_Vigo_Bay.jpg/150px-Bakhuizen%2C_Battle_of_Vigo_Bay.jpg"},{"id":"16739","type":"good","language_code":"sr","title":"Церска битка","summary":"Церска битка (нем. Schlacht von Cer, мађ. Ceri csata), такође знана као и Јадарска битка (нем. Schlacht von Jadar, мађ. Jadar csata), била је војни сукоб вођен између Аустроугарске и Србије августа 1914. око планине Цер и неколико села у њеној непосредној околини, као и Шапца, током ране фазе Српске кампање у Првом светском рату.\nБитка је била део прве аустроугарске офанзиве на Србију и избила је у ноћи 15. августа када су делови српске Комбиноване дивизије I позива наишли на аустроугарске извиднице улогорене на источним падинама Церске планине у близини села Текериш. Борбе које су уследиле прерасле су у битку за контролу неколико градића и села у околини планине, као и за контролу Шапца. Морал аустроугарских трупа је 19. августа опао и хиљаде војника су се повукли у Аустроугарску, а многи су се подавили у Дрини бежећи у паници. Срби су 24. августа опет ушли у Шабац, чиме се битка званично завршила. Битка је била битка у сусрету, маневарског типа, што значи да у току битке нису коришћени ровови, будући да су они у овом рату коришћени први пут крајем 1914. после битке на Марни.Сама битка завршена је у року од 9 дана, док би копање ровова створило позициони рат, који би трајао минимум више од месец дана, као у случају Колубарске битке, услед константног покушавања обе стране да заузму туђе ровове. Током битке циљ српске војске било је заузимање кота Косанин град и Трајан.\nУ току десетодневне битке српски губици су износили 3.000 мртвих и 15.000 рањених. Аустроугарски губици су били знатно већи. Било је 8.000 мртвих војника, 30.000 рањених и 4.500 заробљених. Српска победа над бројно надмоћнијим непријатељем је означила прву победу Савезника у Првом светском рату.","url":"https://sr.wikipedia.org/wiki/%D0%A6%D0%B5%D1%80%D1%81%D0%BA%D0%B0_%D0%B1%D0%B8%D1%82%D0%BA%D0%B0","thumbnail_url":"https://upload.wikimedia.org/wikipedia/commons/thumb/f/ff/Battle_of_Cer.jpg/150px-Battle_of_Cer.jpg"},{"id":"167528","type":"good","language_code":"sr","title":"Каријес","summary":"Каријес (лат. Caries dentium) је хронично обољење тврдих зубних ткива које напредује прогресивно, центрипетално и доводи до разарања зуба. Његово порекло је вишеузрочно, а велика учесталост га убраја међу најчешћа обољења савременог човека. Каријес почиње на површини зуба (у 75% случајева на гризној површини) и то разградњом глеђи (деминерализацијом) и прогресивно продире у дубину и ширину захватајући остале структуре зубног ткива.","url":"https://sr.wikipedia.org/wiki/%D0%9A%D0%B0%D1%80%D0%B8%D1%98%D0%B5%D1%81","thumbnail_url":"https://upload.wikimedia.org/wikipedia/commons/thumb/2/2f/Dental_Caries_Cavity_2.JPG/150px-Dental_Caries_Cavity_2.JPG"},{"id":"168303","type":"good","language_code":"sr","title":"Грегори Хаус","summary":"Доктор Грегори Хаус (енгл. Gregory House) је измишљени лик, протагониста Фоксове телевизијске серије медицинске тематике Доктор Хаус кога глуми британски глумац Хју Лори. Хаус је стручњак за дијагностику који показује велику независност у својим поступцима и начину размишљања, а налази се на челу одсека дијагностике у измишљеној болници Принстон - Плејнсборо (енгл. Princeton-Plainsboro Teaching Hospital). Окарактерисан је као мизантроп, циник и заједљивац.\nУ серији, Хаусов нестандардни приступ постављању дијагноза, радикални терапеутски мотиви и изражена рационалност узрок су честих конфликата у које улази са својим колегама. Поред тога, као доктор, Хаус не саосећа са својим пацијентима, што је његов уобичајени начин да обезбеди себи време за решавање патолошких загонетки. Сам лик је делимично инспирисан ликом Шерлока Холмса.Велики део заплета у серији се заснива на Хаусовој пречестој употреби лека викодин за ублажавање бола у нози који је последица инфаркта квадрицепса, повреде због које је принуђен да при ходу користи штап. Иако су га колеге, доктори Џејмс Вилсон и Лиса Кади, више пута охрабривали да се пријави на групу за рехабилитацију, није било успеха у одвикавању Хауса од коришћења лека. Ова зависност је једна од многих паралела са Холмсом, који је кокаински зависник.У току емитовања серије, лик је добио позитивне критике. Том Шејлс (енгл. Tom Shales) из Вашингтон поста назвао је Хауса „најупечатљивијим телевизијским ликом који се појавио последњих година“.\nГрегори Хаус је 2008. године заузео друго место на листи најсексепилнијих ТВ доктора, одмах иза доктора Дага Роса кога глуми Џорџ Клуни у серији Ургентни центар. За свој приказ доктора Хауса, Хју Лори је награђиван значајним наградама, укључујући два Златна глобуса за најбољег главног глумца у ТВ серији и Screen Actors Guild Award за најбољег глумца у драмској серији. Лори је, такође, био номинован шест пута за Еми награду за програм који се емитује у ударном термину 2005, 2007, 2008, 2009, 2010. и 2011. године али је ниједном није освојио.","url":"https://sr.wikipedia.org/wiki/%D0%93%D1%80%D0%B5%D0%B3%D0%BE%D1%80%D0%B8_%D0%A5%D0%B0%D1%83%D1%81","thumbnail_url":null},{"id":"16861","type":"good","language_code":"sr","title":"Максим Исповедник","summary":"Максим Исповедник (Константинопољ, 580 — Колхида, 13. август 662) био је хришћански светитељ. Био монах и византијски теолог, творац широког теолошког система који обухвата хришћанску мисао од Оригена до Псеудо-Дионисија Ареопагита, укључујући и хеленске неоплатонисте, попут Плотина и Прокла. \nУ христологији, заступао је диофизитску позицију (да Христос има и човечанску и божанску природу) у време када су васељенским патријарх и византијски цар заступали монофизитизам. Због својих ставова је осуђен као јеретик и протеран у изгнанство, где је и умро. Убрзо потом, његово учење је оправдано на Шестом васељенском сабору у Константинопољу, и проглашен је за свеца.","url":"https://sr.wikipedia.org/wiki/%D0%9C%D0%B0%D0%BA%D1%81%D0%B8%D0%BC_%D0%98%D1%81%D0%BF%D0%BE%D0%B2%D0%B5%D0%B4%D0%BD%D0%B8%D0%BA","thumbnail_url":"https://upload.wikimedia.org/wikipedia/commons/thumb/3/31/Maximus_Confessor.jpg/150px-Maximus_Confessor.jpg"},{"id":"170642","type":"good","language_code":"sr","title":"Аномалије зуба","summary":"Аномалије зуба представљају абнормалности у структури, облику, броју, положају и величини зуба или њиховом међусобном односу. Понекад је тешко направити разлику између аномалије и есктремне варијације у денталној морфологији. Узроци аномалија су поливалентни и обухватају генетичке факторе, различите метаболичке сметње у току развоја, деловање локалних штетних чинилаца, превремени губитак млечних зуба и слично.Денталне аномалије се јављају веома ретко, и знатно чешће су присутне код зуба сталне дентиције. Најчешће се манифестују у периоду смене зуба (између шесте и осме године живота), али се могу јавити и пре извијања зуба или касније.Важно је да се оне на време препознају и адекватно третирају, јер се временом аномалије мењају и постају све компликованије. Грана стоматологије која се бави растом и развојем зуба, вилица и структура лица и њиховим абнормалностима, се зове ортодонција. У збрињавање абнормалности укључују се и друге стоматолошке дисциплине у зависности од конкретног случаја и тежине аномалије.","url":"https://sr.wikipedia.org/wiki/%D0%90%D0%BD%D0%BE%D0%BC%D0%B0%D0%BB%D0%B8%D1%98%D0%B5_%D0%B7%D1%83%D0%B1%D0%B0","thumbnail_url":null},{"id":"170759","type":"good","language_code":"sr","title":"Опсада Београда","summary":"Опсада Београда може да се односи на следеће догађаје:\n\nОпсада Београда (1071)\nОпсада Београда (1316)\nОпсада Београда (1382)\nОпсада Београда (1440), одбијен турски напад\nОпсада Београда (1456), одбијен турски напад\nОпсада Београда (1521), пад Београда под турску власт\nОпсада Београда (1688), Аустријска војска под командом Максимилијана Баварског осваја Београд\nОпсада Београда (1690), турска заузима Београд\nОпсада Београда (1717), Аустријска војска под командом Еугена Савојског осваја Београд\nОпсада Београда (1739), турска заузима Београд\nОпсада Београда (1789), Аустријска војска под командом Ернста Гидеона фон Лаудона осваја Београд\nОслобођење Београда (1806), победа српских устаника\nБорбе око Београда (1914)\nБитка за Београд (1915)\nБеоградска операција (1944)","url":"https://sr.wikipedia.org/wiki/%D0%9E%D0%BF%D1%81%D0%B0%D0%B4%D0%B0_%D0%91%D0%B5%D0%BE%D0%B3%D1%80%D0%B0%D0%B4%D0%B0","thumbnail_url":null},{"id":"172352","type":"good","language_code":"sr","title":"Формирање зуба","summary":"Формирање зуба (одонтогенеза) је сложен процес у коме се зуби развијају од ембрионалних ћелија, расту и ничу у усној дупљи. Мада постоје разлике у денталној морфологији различитих врста, развој зуба је мање-више сличан код животиња и људи. Примарна дентиција почиње да се развија између шесте и осме недење трудноће, а формирање сталних зуба почиње у двадесетој недељи интраутериног живота плода. Велики број истраживања је био посвећен откривању процеса који иницирају развој зуба, и општеприхваћена је теза по којој је то фактор присутан у ткиву првог бранхијалног лука. Читав процес одонтогенезе се одвија кроз три главне фазе:\n\nфаза раста и развоја зуба,\nфаза ерупције и\nфаза оклузалне адаптације.","url":"https://sr.wikipedia.org/wiki/%D0%A4%D0%BE%D1%80%D0%BC%D0%B8%D1%80%D0%B0%D1%9A%D0%B5_%D0%B7%D1%83%D0%B1%D0%B0","thumbnail_url":"https://upload.wikimedia.org/wikipedia/commons/thumb/1/19/Molarsindevelopment11-24-05.jpg/150px-Molarsindevelopment11-24-05.jpg"},{"id":"17444","type":"good","language_code":"sr","title":"Никола I Петровић Његош","summary":"Никола I Петровић Његош (Његуши, 7/19. октобар 1841 — Антиб, 2. март 1921) био је књаз Црне Горе у периоду 1860—1910. и краљ у периоду 1910—1918. из династије Петровић Његош.\nНаслиједио је на црногорском пријестолу свог стрица, књаза Данила. За вријеме његове владавине Црна Гора је Берлинским споразумом 13. јула 1878, послије Црногорско-турског рата, добила међународно признање и знатно територијално проширење. Даља територијална проширења Црне Горе услиједила су након балканских ратова (1912—1913).\nНикола I је реформисао државну управу, установио Министарски савјет, осавременио војску, Општим имовинским закоником ударио темељ правном систему и отворио врата страним инвестицијама. Године 1905. је Никола I октроисао Устав Књажевине Црне Горе након чега је и сазвана Народна скупштина. Никола је владао аутократски, због чега је у Црној Гори стекао бројне непријатеље. Он је лично био велики присталица српства и желео је уједињење Срба и других Јужних Словена на челу са династијом Петровић Његош, због чега је био у сукобу са другом српском династијом Карађорђевић.\nНакон Мајског преврата из 1903. године и гашења династије Обреновић, познато је да је књаз Никола Петровић ширио утицај на политичаре из Краљевине Србије. У том периоду отворено је исказивао претензије да буде краљ тзв. Краљевине Србије и Црне Горе. У борби за престо између династија Петровића Његоша и Карађорђевића на крају је победила династија Карађорђевић. Пошто је 1918. године створена Краљевина Срба, Хрвата и Словенаца на челу са династијом Карађорђевић и званично је престало супарништво две династије.\nУ Првом свјетском рату је објавио рат Аустроугарској. Краљевина Црна Гора је пружила отпор аустроугарској инвазији, али је морала капитулирати јануара 1916.\nКраљ Никола се са Владом и Двором склонио у Француску, у егзил из којег се никада није вратио. Послије завршетка рата збачен је са власти на Подгоричкој скупштини. Упркос војним (Божићна побуна и црногорски комити који је потрајао до 1929. године) и покушајима црногорске дипломатије на Париској конференцији, Црна Гора није успјела повратити свој међународно-правни суверенитет изгубљен крајем 1918. уједињењем са Краљевином Србијом.\nКраљ Никола I је умро изолован у емиграцији, а сахрањен је у руској цркви у Санрему, Италија. Његови посмртни остаци и остаци његове супруге краљице Милене Петровић Његош су 1989, уз највише државне почасти, враћени и сахрањени на Цетињу, у Дворској цркви на Ћипуру.\nКраљ Никола I огледао се и у књижевности. Најпознатији радови су му пјесма Онамо, 'намо! и драма Балканска царица.\nУказом краља Петра I Карађорђевића од 22. (10) августа 1910. године, је именован за почасног генерала у српској војсци. Истим указом је његовом сину Данило дат чин почасног пешадијског пуковника, Мирко је именован за почасног пешадијског капетана I класе, а \nПетар је постао почасни артиљеријски потпоручник. Данило и Мирко су остали у саставу 9. пешадијског пука Србије \"Књаз Никола I\", док је Петар додељен тимочком пољском артиљеријском пуку.\n\n","url":"https://sr.wikipedia.org/wiki/%D0%9D%D0%B8%D0%BA%D0%BE%D0%BB%D0%B0_I_%D0%9F%D0%B5%D1%82%D1%80%D0%BE%D0%B2%D0%B8%D1%9B_%D0%8A%D0%B5%D0%B3%D0%BE%D1%88","thumbnail_url":"https://upload.wikimedia.org/wikipedia/commons/thumb/1/1b/Nicholas_I_of_Montenegro.jpg/150px-Nicholas_I_of_Montenegro.jpg"},{"id":"174666","type":"good","language_code":"sr","title":"Дринка Павловић","summary":"Дринка Павловић (Белановица, код Љига, 7. новембар 1918 — Јајинци, код Београда, 14. мај 1943) била је учитељица, учесница Народноослободилачке борбе и народни херој Југославије.\nУчитељску школу је започела у Београду, а завршила у Ужицу 1937. године. Још као ученица се прикључила омладинском револуционарном покрету, због чега је школовање морала да настави у Ужицу, где је постала члан Савеза комунистичке омладине (СКОЈ). Године 1938. добила је службу у селу Спанце, код Куршумлије, где је активно радила на просвећивању сељака, а нарочито сељанки, кроз организовање аналфабетских и домаћичких курсева. \nБила је активна у раду учитељског удружења „Вук Караџић”, а у јесен 1938. повезала се са партијском организацијом у Куршумлији и постала члан Комунистичке партије (КПЈ). Годину дана касније, постала је члан тада основаног Месног комитета КПЈ. Учествовала је на Првој месној конференцији КПЈ, крајем 1939, као и на политичком курсу у Сијаринској Бањи, у лето 1940. године.\nНакон окупације Југославије, у лето 1941. била је два пута хапшена у Прокупљу, али је оба пута успела да побегне. Потом је боравила на Јастрепцу, у Штабу Топличког партизанског одреда, а августа 1941. послата је у окупирани Ниш, где је радила у партијској техници. Априла 1942. откривена је и ухапшена на улици од стране четника Косте Пећанца. Након мучења у нишкој полицији, пребачена је у Београд, а пошто није хтела ништа да призна послата је у логор на Бањици. Овде се срела са рођеном сестром Даринком Павловић, која је ухапшена марта 1942. у Лазаревцу. Обе су стрељане маја 1943. на стрелишту у Јајинцима. \nЗа народног хероја проглашена је 6. јула 1953. године.\n\n","url":"https://sr.wikipedia.org/wiki/%D0%94%D1%80%D0%B8%D0%BD%D0%BA%D0%B0_%D0%9F%D0%B0%D0%B2%D0%BB%D0%BE%D0%B2%D0%B8%D1%9B","thumbnail_url":null},{"id":"185519","type":"good","language_code":"sr","title":"Тверска област","summary":"Тверска област (рус. Тверская область) конститутивни је субјект Руске Федерације са статусом области и налази се на простору Централног федералног округа на западу европског дела Руске Федерације.Граничи се са Московском облашћу на југоистоку, на југу је Смоленска област, на истоку је Јарославска, на северу и североистоку Новгородска и Вологдска област, те Псковска област на западу.\nУ историјским изворима подручје је од најранијих времена познато као Тверска земља и Тверски крај, а као административна јединица Руске Империје носило је име Тверска губернија. У садашњем облику успостављена је 29. јануара 1935. под именом Калињинска област, а након што је граду Тверу враћено старо име (до 1990. град се звао Калињин) и цела област добија садашњи назив.\nСа површином од 84.201 km² налази се на 38. месту међу субјектима Руске Федерације. На том подручју је према проценама националне статистичке службе за 2018. живело 1.283.754 становника (у просеку 15,25 ст/км²). Главни и највећи град области је Твер (са 410.000 становника), а већи градови су Ржев, Вишњи Волочок, Кимри, Торжок и Конаково. Етнички је веома хомогена, Руси чине око 93% укупне популације а најбројније националне мањине су Украјинци и Карели.\nУ административном смислу област је подељена на 36 општинских рејона и 7 градских округа и они представљају основни ниво административне поделе. Међу градских окрузима је 5 градова обласне субординације (Твер, Вишњи Волочок, Ржев, Кимри и Торжок) и 2 затворена града (Озјорни, Солњечни). На територији рејона постоје укупно 44 насеља урбаног типа, а од тог броја њих 18 су градови рејонске субординације (другостепени градови) и 26 варошица. Рејони су подељени на урбане и руралне заједнице (или другостепене општине).\nОбласт је одликована Орденом Лењина 1966. године.","url":"https://sr.wikipedia.org/wiki/%D0%A2%D0%B2%D0%B5%D1%80%D1%81%D0%BA%D0%B0_%D0%BE%D0%B1%D0%BB%D0%B0%D1%81%D1%82","thumbnail_url":"https://upload.wikimedia.org/wikipedia/commons/thumb/6/60/Flag_of_Tver_Oblast.svg/150px-Flag_of_Tver_Oblast.svg.png"},{"id":"185789","type":"good","language_code":"sr","title":"Matriks","summary":"Matriks (engl. The Matrix) naučnofantastični je akcioni film iz 1999. scenariste i reditelja Lane i Lili Vačauski. Glavne uloge igraju Kijanu Rivs, Lorens Fišbern, Kari-En Mos, Džo Pantolijano i Hjugo Viving. Film predstavlja distopijsku budućnost gde realnost kako je doživljava većina ljudi jeste simulirana stvarnost, koja se zove „Matriks”; stvaraju je osećajne mašine da bi sebi potčinile ljudsku populaciju, čiju toplinu tela i električnu aktivnost koriste kao izvor energije. Računarski programer Neo saznaje da je ovo istina i počinje pobunu protiv mašina, koja uključuje druge ljude koji su oslobođeni iz „sveta sna”.\nMatriks je poznat po vizuelnom efektu poznatom kao bullet time. Film je primer sajberpank podžanra. Sadrži mnoge reference na filozofske i religijske ideje, a značajno se odnosi na radove kao što je Platonov Mit o pećini, Bodrijarov Simulacra and Simulation i Kerolova Alisa u zemlji čuda. Na pristup Vačauskijevih akcionim scenama uticalo je njihovo divljenje japanskoj animaciji i filmovima sa borilačkim veštinama, kao i korišćenje koreografije borbe na filmu i vajer fu tehnika iz hongkonške filmske industrije (što je kasnije uticalo na samu holivudsku akcionu produkciju).\nFilm je premijerno prikazan u SAD, 31. marta 1999. godine. Širom sveta je zaradio preko 460 miliona dolara. Kritičari su ga pozitivno ocenili i osvojio je četiri Oskara te druga priznanja među kojima je i BAFTA i Nagrada Saturn. Pohvale su se odnosile najviše na inovativne vizuelne efekte, kinematografiju i vrednost u svetu zabave. Kritikovan je negativno za to što je radnja izvedena iz ranijih naučnofantastičnih radova, a pozitivno za intrigantnost. Akcija je takođe polarizovala kritičare; neki su je opisivali kao impresivnu, a drugi mislili da banalno ometa praćenje radnje. Od tada se pojavio na više lista najboljih naučnofantastičnih filmova, a 2012. je upisan u Nacionalni filmski registar da bi bio očuvan. Uspeh filma je razlog za tri nastavka, a sva tri su iscenirali i režirali Vačauskijeve: Matriks 2, Matriks 3 i Matriks: Uskrsnuća. Franšiza je naknadno proširena produkcijom stripova, video-igara i animiranih kratkih filmova — u šta su Vaučauskijevi bili uveliko uključeni, a čak je bila i nadahnuće za knjige i teorije o idejama u religiji i filozofiji.","url":"https://sr.wikipedia.org/wiki/Matriks","thumbnail_url":null},{"id":"185901","type":"good","language_code":"sr","title":"Спомен-парк Крагујевачки октобар","summary":"Спомен-парк „Крагујевачки октобар“, представља спомен-комплекс подигнут у знак сећања на недужне жртве Крагујевачког масакра који су починили припадници Вермахта 21. октобра 1941. године. Тог дана немачки окупатори су у Шумарицама стрељали око 3.000 становника Крагујевца и околних места, а међу њима је било и 300 ученика крагујевачких средњих школа и шегрта који су већ радили, као и 15 дечака, чистача обуће, од 12 до 15 година старости. Према подацима историчара и кустоса музеја, покојног Станише Бркића, које је навео у својој књизи „Име и број“ из 2007. године, тог дана је стрељано 2.796 лица (2381 у Крагујевцу и 415 у околним селима).\nМеморијални комплекс обухвата површину од 352 хектара, а око њега води кружни пут дужине 7 km који иде ка долинама Ердоглијског и Сушичког потока где су се стрељања и одвијала. У оквиру комплекса налази се 10 споменика (иако је првобитно планирано да их буде 30) подигнутих на хумкама стрељаних. Први од њих, назван „Споменик бола и пркоса“ подигнут је 1959. године, док је последњи „Споменик пријатељства“ саграђен 1994. и представља поклон парку од стране градске администрације румунског града Питештија. \nУ оквиру парка се налази и Музеј 21. октобра отворен 1976. са сталном поставком везаном за овај догађај. Одсуство отвора (прозора) на фасадама симболично сугерише на безизлазност ненаоружаних људи који су се тог дана нашли испред митраљеских цеви, тридесет и три кубуса представљају тридесет масовних гробница у самом спомен-парку и још три које се налазе у оближњим селима Илићеву, Маршићу и Грошници, док провидне пирамиде од плексигласа на њиховим врховима представљају последњи поглед жртава уперен ка небу. У оквиру спомен-парка налази се и старо војничко гробље и споменик стрељаним Словацима.\nСпомен-парк је проглашен за непокретно културно добро као знаменито место од изузетног националног значаја 27. децембра 1979. године.Орден Карађорђеве звезде трећег степена додељен је Спомен-парку за Видовдан 2021.","url":"https://sr.wikipedia.org/wiki/%D0%A1%D0%BF%D0%BE%D0%BC%D0%B5%D0%BD-%D0%BF%D0%B0%D1%80%D0%BA_%D0%9A%D1%80%D0%B0%D0%B3%D1%83%D1%98%D0%B5%D0%B2%D0%B0%D1%87%D0%BA%D0%B8_%D0%BE%D0%BA%D1%82%D0%BE%D0%B1%D0%B0%D1%80","thumbnail_url":"https://upload.wikimedia.org/wikipedia/commons/thumb/2/21/Da.se.ne.zaboravi.jpg/150px-Da.se.ne.zaboravi.jpg"},{"id":"18621","type":"good","language_code":"sr","title":"Фудбалска репрезентација Србије","summary":"Фудбалска репрезентација Србије представља Србију у међународним фудбалским такмичењима и под контролом је Фудбалског савеза Србије.\nНајвеће успехе репрезентација Србије је направила освајањем четвртог места на Светском првенству 1930. и 1962. године. Такође, два пута су играна и финала Европског првенства (1960. и 1968. године). На Олимпијском фудбалском турниру у Риму 1960. године освојена је златна медаља. \nУтакмице као домаћин репрезентација Србије најчешће игра на стадиону Рајко Митић и на стадиону Партизана, који се налазе у Београду.\nРепрезентација Србије, од 2006. године, има надимак Орлови, а пре тога је због својих препознатљивих дресова, репрезентација имала надимак Плави.\nФифа и Уефа третирају репрезентацију Србије као наследницу медаља и успеха Југославије. Највише наступа за репрезентацију Србије има Бранислав Ивановић са 105 одиграних утакмица док је најбољи стрелац Александар Митровић.","url":"https://sr.wikipedia.org/wiki/%D0%A4%D1%83%D0%B4%D0%B1%D0%B0%D0%BB%D1%81%D0%BA%D0%B0_%D1%80%D0%B5%D0%BF%D1%80%D0%B5%D0%B7%D0%B5%D0%BD%D1%82%D0%B0%D1%86%D0%B8%D1%98%D0%B0_%D0%A1%D1%80%D0%B1%D0%B8%D1%98%D0%B5","thumbnail_url":null},{"id":"18729","type":"good","language_code":"sr","title":"Вилијам Шекспир","summary":"Вилијам Шекспир (енгл. William Shakespeare; Стратфорд на Ејвону, кршт. 26. април 1564 — Стратфорд на Ејвону, 23. април 1616) био је енглески песник и драмски писац. Он се, према више различитих извора, сматра за највећег писца на енглеском језику и драматурга светског гласа.\nОпус Шекспирових дела која су сачувана до данас састоји се од 38 позоришних комада, 154 сонета, две дуге наративне и неколико других поема. Његови позоришни комади су преведени на многе живе језике и приказују се свуда у свету чешће него било који други.Шекспир је рођен и одрастао у Стратфорду на Ејвону. Кад је имао 18 година, венчао се са Ен Хатавеј (енгл. Anne Hathaway), која му је родила троје деце: Сузан и близанце Хамлета и Џудит. Између 1585. и 1592. започео је успешну каријеру у Лондону као глумац, писац и сувласник глумачке дружине „Људи лорда Чемберлена“, касније познатију као „Краљеви људи“. Вратио се у Стратфорд вероватно око 1613. где је умро три године касније. Мало писаних сведочанстава је остало о Шекспировом приватном животу, те постоје многобројна нагађања око његове сексуалности, верских убеђења и да ли су дела која му се приписују стварно његова.Шекспир је највећи део свог опуса написао између 1590. и 1613. Његова рана дела су углавном комедије и историје, родови које је он уздигао до савршенства до краја 16. века. Затим је писао трагедије до отприлике 1608. У том периоду су настали „Хамлет“, „Краљ Лир“ и „Магбет“, позоришни комади који се убрајају у најбоље позоришне комаде на енглеском језику. У свом позном периоду писао је трагикомедије и сарађивао са осталим драмским писцима. Многа од његових дела су била објављена још за његовог живота у издањима различитог квалитета и тачности. Године 1623, двојица његових колега објавила су „Први фолио“, збирку његових драмских дела која су укључивала све осим две драме које су у новије време признате као Шекспирове.\nШекспир је био угледан песник и позоришни писац још за живота, али његова репутација није достигла данашње размере пре 19. века. Романтичари су нарочито истицали Шекспирову генијалност, а викторијанци су га славили готово као идола. Од 20. века, Шекспирова дела се стално приказују у различитим културним и политичким контекстима широм света.","url":"https://sr.wikipedia.org/wiki/%D0%92%D0%B8%D0%BB%D0%B8%D1%98%D0%B0%D0%BC_%D0%A8%D0%B5%D0%BA%D1%81%D0%BF%D0%B8%D1%80","thumbnail_url":"https://upload.wikimedia.org/wikipedia/commons/thumb/a/a2/Shakespeare.jpg/150px-Shakespeare.jpg"},{"id":"18816","type":"good","language_code":"sr","title":"Александар Ђорђевић","summary":"Александар Ђорђевић може да се односи на:\n\nАлександар Ђорђевић (кошаркаш), југословенски и српски кошаркаш и тренер\nАлександар Ђорђевић (редитељ), српски редитељ\nАлександар Ђорђевић (архитекта), српски архитекта\nАлександар Ђорђевић (глумац), српски глумац\nАлександар Ђорђевић (лекар), српски лекар и декан Медицинског факултета Универзитета у Београду 1950/51.","url":"https://sr.wikipedia.org/wiki/%D0%90%D0%BB%D0%B5%D0%BA%D1%81%D0%B0%D0%BD%D0%B4%D0%B0%D1%80_%D0%82%D0%BE%D1%80%D1%92%D0%B5%D0%B2%D0%B8%D1%9B","thumbnail_url":null},{"id":"19077","type":"good","language_code":"sr","title":"Оџаци","summary":"Оџаци су градско насеље и административни центар истоимене општине у Србији, коју чине још осам насеља. Град се налази у Западнобачком округу, на западу Војводине, у Панонској равници.\nОџаци су највеће насеље у општини по површини и броју становника. Према попису становништва из 2011. године град има 9021 становника. Већинско становништво чине Срби. У односу на попис из 2002. године број становника је у паду.\nОџаци се први пут помињу 1389. у земљишним књигама као Odos или Hodos. Касније 1522. године село се помиње као Kéménd. Оџаци су дуго времена били центар кудеље, због чега су добили назив Hаnfhausen, Кућа конопље. Због бројних колонизација које су се десиле на простору данашњег града, Оџаци имају утицај разних култура. Данас Оџаци више нису велики индустријски центар. Град је данас домаћин многих међународних и домаћих привредних, културних и спортских манифестација.","url":"https://sr.wikipedia.org/wiki/%D0%9E%D1%9F%D0%B0%D1%86%D0%B8","thumbnail_url":"https://upload.wikimedia.org/wikipedia/sr/thumb/7/71/Kolaz_odzaci.png/150px-Kolaz_odzaci.png"},{"id":"19220","type":"good","language_code":"sr","title":"Квебек","summary":"Квебек или Кебек (франц. Québec, изговор [kebɛk], енгл. Quebec) по површини највећа је од десет канадских покрајина (провинција) која се налази на истоку земље, и друга по броју становника после Онтарија. Статус покрајине има од 1867. године. Покрајина се на западу граничи са покрајином Онтарио и Хадсоновим заливом, на северу са Хадсоновим пролазом и Унгавским заливом, на истоку са покрајинама Њуфаундленд и Лабрадор и Њу Брансвик и на југу са САД (савезним државама Мејн, Њу Хемпшир, Вермонт и Њујорк).\nСтановништво ове канадске покрајине је већином франкофоно, тако да статус примарног званичног језика има француски, иако су загарантована права и енглеској говорној мањини; Квебек је једина канадска покрајина у којој енглески није главни службени језик на покрајинском нивоу, а Квебечани од 2006. имају статус „засебне нације унутар уједињене Канаде“.Главни град покрајине и други по величини је град Квебек у регији Капитал Насионал, ког називају „старим главним градом” (франц. la vieille capitale) зато што је био и главни град Нове Француске, Доње Канаде, као и саме Канаде. Најважније урбано подручје је подручје Монтреала у ком живи скоро половина становника покрајине.","url":"https://sr.wikipedia.org/wiki/%D0%9A%D0%B2%D0%B5%D0%B1%D0%B5%D0%BA","thumbnail_url":"https://upload.wikimedia.org/wikipedia/commons/thumb/5/5f/Flag_of_Quebec.svg/150px-Flag_of_Quebec.svg.png"},{"id":"193237","type":"good","language_code":"sr","title":"Марлен Дитрих","summary":"Марлен Дитрих (нем. Marlene Dietrich; Берлин, 27. децембар 1901 — Париз, 6. мај 1992) била је немачка и америчка глумица и певачица. Филмску каријеру почела је двадесетих година 20. века, да би за десет година постала једна од најцењенијих и најтраженијих глумица, као и најплаћенија кабаретска играчица на свету. Остварила је запажене улоге у филмовима Плави анђео, Жена за којом се чезне, Шангај експрес, Ђаво је жена и Плава Венера, као и у филму Мароко за који је била номинована за Оскара за најбољу главну глумицу.\nМарлен је била веома интригантна жена. За њу се везују љубавне афере са Чарлијем Чаплином, Кирком Дагласом, Франком Синатром, Ернестом Хемингвејом, Гаријем Купером, Џоном Вејном, Ремарком и Хамфријем Богартом. Декларисала се као бисексуалка и привлачила огромну пажњу носећи мушко одело. Верује се да је била у вези са Едит Пијаф и Гретом Гарбо.\nДитрихова је прва Немица која је успела да постане звезда у Холивуду и доживела светску славу. Амерички филмски институт је прогласио за једну од највећих филмских звезда свих времена.","url":"https://sr.wikipedia.org/wiki/%D0%9C%D0%B0%D1%80%D0%BB%D0%B5%D0%BD_%D0%94%D0%B8%D1%82%D1%80%D0%B8%D1%85","thumbnail_url":"https://upload.wikimedia.org/wikipedia/commons/thumb/c/ce/Marlene-Dietrich-1936.jpg/150px-Marlene-Dietrich-1936.jpg"},{"id":"193243","type":"good","language_code":"sr","title":"Грејс Кели","summary":"Грејс Патриша Кели (енгл. Grace Patricia Kelly; Филаделфија, 12. новембар 1929 — Монте Карло, 14. септембар 1982) била је америчка глумица која је, удајом за кнеза Ренијеа III, 18. априла 1956, постала Грејс, кнегиња од Монака.\nГрејс Кели сматра се једном од највећих икона филма и моде свих времена. Глумачку каријеру отпочела је улогама у позоришту и на телевизији, а 1951. остварила је и своју прву улогу на великом платну у филму Четрнаест сати. Ширу популарност стекла је 1952. након улоге у вестерну Тачно у подне, у ком јој је партнер био Гари Купер. Наредне године је, заједно са Кларком Гејблом и Авом Гарднер, снимила филм Могамбо који јој је донео награду Златни глобус за најбољу споредну глумицу, као и прву номинацију за Оскара. Почетком 1955. Келијева је освојила Оскара за најбољу главну глумицу и Златни глобус за најбољу главну глумицу у играном филму за улогу у драми Провинцијалка. Келијева је била позната и као муза британског редитеља Алфреда Хичкока, са којим је снимила филмове Позови М ради убиства, Прозор у двориште и Држ'те лопова. Последњу улогу остварила је у филму Високо друштво 1956. године.\nУ априлу 1956. године Грејс Кели се удала за Ренијеа III, кнеза од Монака, након чега је напустила глумачку каријеру. Пар је добио троје деце — Каролину, Алберта и Стефани. 13. септембра 1982, враћајући се у Монако из Француске заједно са кћерком Стефани, Келијева је доживела мождани удар и изгубила контролу над воланом. Преминула је дан касније, а сахрањена је 18. септембра.\nГодине 1999, Амерички филмски институт поставио ју је на 13. позицију листе 100 највећих филмских звезда свих времена.\n\n","url":"https://sr.wikipedia.org/wiki/%D0%93%D1%80%D0%B5%D1%98%D1%81_%D0%9A%D0%B5%D0%BB%D0%B8","thumbnail_url":"https://upload.wikimedia.org/wikipedia/commons/thumb/3/3a/Grace_Kelly_MGM_photo.jpg/150px-Grace_Kelly_MGM_photo.jpg"},{"id":"194441","type":"good","language_code":"sr","title":"Invincible (album)","summary":"„Invincible“ je deseti i poslednji studijski album američkog muzičara Majkla Džeksona. Objavio ga je Epik rekords 30. oktobra 2001. godine. „Invincible“ je prvo izdanje novog Džeksonovog materijala od remiks albuma „Blood on the Dance Floor: HIStory in the Mix“, izdatog 1997. Džekson, Rodni Džerkins i Tedi Rajli, zajedno sa ostalima, bili su producenti i tekstopisci. Slično pevačevim prethodnim materijalima, teme albumovih šesnaest pesama uglavnom su Džeksonova lična iskustva povezana sa njegovom slavom i medijima, romansa i paranoja. „Invincible“ je generalno pozitivno ocenjen od strane savremenih muzičkih kritičara.\nSa albuma su izdata tri singla: „You Rock My World“, „Cry“ i „Butterflies“. „You Rock My World“ se našao među deset najprodavanijih singlova širom sveta. „Butterflies“ je izdat samo u Sjedinjenim Državama i bio je među dvadeset najprodavanijih. „Cry“ je zabeležio manji komercijalni uspeh. Nakon konflikta između Džeksona i njegove izdavačke kuće (Epik), Soni mjuzik je prekinuo promociju albuma. „Invincible“ je nominovan jednim Gremijem, za najbolje muško vokalno pop izvođenje. Godine 2009, proglašen je najboljim albumom decenije od strane čitalaca „Bilbord“ magazina.\nAlbum je bio komercijalno uspešan, nalazeći se na prvom mestu u jedanaest zemalja širom sveta, među kojim i u Sjedinjenim Američkim Državama, Ujedinjenom Kraljevstvu, Australiji, Francuskoj i u Švajcarskoj. „Invincible“ je bio među deset najboljih i u drugim državama, dok je manje uspešan bio u Meksiku gde se nalazio na dvadeset i devetom mestu. Na top-listama se ponovo plasirao 2004. i 2009. nakon Džeksonove smrti. Uprkos prodaji od oko četrnaest miliona kopija širom sveta, album se navodi kao komercijalni neuspeh u odnosu na prodaje Džeksonovih prethodnih albuma.","url":"https://sr.wikipedia.org/wiki/Invincible_(album)","thumbnail_url":null},{"id":"1958","type":"good","language_code":"sr","title":"Република Српска","summary":"Република Српска, незванично Српска, један је од два ентитета у Босни и Херцеговини, поред Федерације Босне и Херцеговине. Налази се у југоисточној Европи, тачније на западном дијелу Балканског полуострва. Највећи град је Бања Лука и представља сједиште већине институција Републике Српске, као и њено политичко, административно, привредно и универзитетско средиште. Српска се граничи државном границом са Републиком Србијом, Црном Гором и Републиком Хрватском, а међуентитетском линијом са Федерацијом Босне и Херцеговине.\nНастала је 9. јануара 1992. године као Република српског народа Босне и Херцеговине одлуком Скупштине српског народа у Босни и Херцеговини. У августу 1992. преименована је у Република Српска, а Општим оквирним споразумом за мир у Босни и Херцеговини потписаним 21. новембра 1995. године постала је међународно призната као један од два ентитета Босне и Херцеговине.Према подацима пописа становништва 2013. године, у Републици Српској је становало укупно 1.170.342 лица. Резултати пописа из 2013. године показују и то да је у Републици Српској укупан број домаћинстава износио 408.825, а станова 584.261.Република Српска је члан Скупштине европских региона, која пружа подршку регијама у процесу европског проширења и глобализације.Представништва Републике Српске у иностранству доприносе унапређењу свих облика сарадње са институцијама и организацијама у иностранству. Република Српска има осам представништва у иностранству и то у: Аустрији, Белгији, Грчкој, Израелу, Њемачкој, Русији, САД и Србији.","url":"https://sr.wikipedia.org/wiki/%D0%A0%D0%B5%D0%BF%D1%83%D0%B1%D0%BB%D0%B8%D0%BA%D0%B0_%D0%A1%D1%80%D0%BF%D1%81%D0%BA%D0%B0","thumbnail_url":"https://upload.wikimedia.org/wikipedia/commons/thumb/6/61/Flag_of_the_Republika_Srpska.svg/150px-Flag_of_the_Republika_Srpska.svg.png"},{"id":"197783","type":"good","language_code":"sr","title":"Warcraft: Orcs & Humans","summary":"Warcraft: Orcs & Humans (прим. превода Умеће ратовања: Орци и људи) је стратегија у реалном времену, коју је развио и објавио Близард ентертејнмент заједно са компанијом Интерплеј ентертејнмент. MS-DOS верзија је објављена 23. новембра 1994, а Макинтош верзија крајем 1996. Продаја је била углавном велика, рецензенти су углавном били импресионирани, а игра је добила три награде и била финалиста за још три. Било је и компакт-диск реиздање (верзија 1.21) које није имало корисничко упутство, као претходне верзије. Наставак, Warcraft II: Tides of Darkness је постао главни конкурент Command & Conquer серијалу компаније Westwood Studios и њихово надметање је изазвало експлозију стратегија у реалном времену током средине и крајем деведесетих година 20. века.\nИако Warcraft: Orcs & Humans није била прва стратегија у реалном времену која је имала мултиплејер, игра је поставила стандард да мулитплејер компонента буде кључна за све будуће игре из овог жанра. Игра је донела иновације и када је у питању дизајн мисија и елементи играчке механике, које су касније преузели други девелопери.","url":"https://sr.wikipedia.org/wiki/Warcraft:_Orcs_%26_Humans","thumbnail_url":null},{"id":"1981863","type":"good","language_code":"sr","title":"Хомосексуално понашање код животиња","summary":"Хомосексуално понашање код животиња је сексуално понашање међу животињским врстама, осим људи, које се односи како на хомосексуално тако и на бисексуално понашање. Ово може укључивати сексуалну активност, удварање, наклоност, спаривање и родитељство истополних парова. Истраживања указују на то да се разни облици оваквог понашања срећу у читавом животињском царству. Од 1999. године је за скоро 500 врста, почев од примата па до кукастих црва, докуметовано да имају неку форму истополног сексуалног понашања. Према мишљењу организатора изложбе „Против природе?”, то је запажено код 1.500 врста.Према Брусу Багемилу, „животињско царство” има велику сексуалну разноврсност која укључује и хомосексуални, бисексуални и непродуктивни сексуални чин. Разноврсност је толико велика да научна заједница и друштво уопште нису били спремни да то прихвате. Багемил додаје да је о овоме неопходно говорити како би људи на прави начин тумачили феномен. Сајмон Левеј даље додаје да, иако је хомосексуално понашање веома често у животињском свету, изгледа да је врло неуобичајено да поједине животиње имају наклоњеност ка стварању дуготрајних хомосексуалних веза на рачун смањења хетеросексуалне активности. Хомосексуална оријентација је, ако се о таквим стварима може говорити код животиња, права реткост. Једина врста код које је запажена ексклузивна хомосексуална оријентација је домаћа овца (Ovis aries). „Око 10% овнова одбија да се пари са овцама, али се јако брзо упарују са другим овновима.”Сексуално понашање животиња има много различитих облика чак и унутар исте врсте, мада се највише информација о хомосексуалном понашању добило изучавањем друштвених врста. Мотивације и импликације оваквог понашања тек треба докучити, пошто већина врста још није у потпуности проучена.Посматрање хомосексуалног понашања код животиња може се узети и као аргумент за и против прихватања хомосексуалности код људи и посебно се користио против тврдње да је то peccatum contra naturam („грех против природе”). На пример, хомосексуалност животиња је цитирало Америчко психијатријско удружење и друге групе amici curiae, којима су дата упутства Врховном суду Сједињених Америчких Држава у случају „Лоренс против Тексаса”, што је коначно довело до рушења закона о забрани хомосексуалности у 14 држава.","url":"https://sr.wikipedia.org/wiki/%D0%A5%D0%BE%D0%BC%D0%BE%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE_%D0%BF%D0%BE%D0%BD%D0%B0%D1%88%D0%B0%D1%9A%D0%B5_%D0%BA%D0%BE%D0%B4_%D0%B6%D0%B8%D0%B2%D0%BE%D1%82%D0%B8%D1%9A%D0%B0","thumbnail_url":null},{"id":"1982356","type":"good","language_code":"sr","title":"Пругаста сова","summary":"Пругаста сова (лат. Strix varia), позната и као северна пругаста сова или северноамеричка сова, врста је сове из породице правих сова која живи на подручју Северне Америке. Одрасла јединка је крупна, браон-сиве боје са пругама на грудима. Пругаста сова је поприлично распрострањена широм Северне Америке, а у последњих пар година проширила је свој ареал северно и западно до поларних шума, као и јужно до северних делова Калифорније. Ово проширење ареала до северозападног Пацифика довело је до контакта пругасте сове са сродном пегавом совом (лат. Strix occidentalis). С обзиром да је пругаста сова знатно агресивнија, она често истерује пегаву сову из њеног станишта или се хибридизује с њом, што представља додатну претњу по ионако угрожену пегаву сову, па се у тим областима пругаста сова сматра инвазивном врстом. Углавном насељава старе шуме, али може да се нађе и на отвореним шумовитим стаништима.Препознатљива по својој округлог глави без ушних праменова, браон очима и хоризонталним пругама на грлу, пругаста сова је за око трећину мања од лапонске сове (лат. Strix nebulosa), незнатно мања од америчке буљине (лат. Bubo virginianus), док је мало већа од пегаве сове. Њена значајна карактеристика је и вокализација. Поред свог препознатљивог оглашавања које се састоји од осмонотног звиждука — који се често тумачи као реченица Ко кува за вас? Ко кува за све вас? (енгл. Who cooks for you? Who cooks for you all?), ова сова испушта гласне серије спектакуларног дуетског оглашавања током удварања које подсећају на манијачки смех.Као и пегава сова, и пругаста сова је територијална током читаве године, моногамна је и одгаја једну генерацију годишње. Попут већине сова, и она је предатор, хранећи се малим сисарима до величине зечева, птицама до величине тетреба, али и водоземцима, гмизавцима и бескичмењацима.Иако је пругаста сова проширила свој ареал распрострањења широм Северне Америке, постоји забринутост за њену популацију у појединим областима. С обзиром да њено гнежђење зависи од постојања шупљина у старом дрвећу, ова сова се повезује са великим дрвећем и старим шумама, па се стога често сматра индикаторном врстом у процесу очувања старих шума. Међутим, у северозападном Пацифику, пругаста сова, за разлику од пегаве, често настањује и знатно млађе шуме, под условом да оне имају довољно велико дрвеће.","url":"https://sr.wikipedia.org/wiki/%D0%9F%D1%80%D1%83%D0%B3%D0%B0%D1%81%D1%82%D0%B0_%D1%81%D0%BE%D0%B2%D0%B0","thumbnail_url":"https://upload.wikimedia.org/wikipedia/commons/thumb/3/3c/Strix-varia-005.jpg/150px-Strix-varia-005.jpg"},{"id":"1988107","type":"good","language_code":"sr","title":"Легањ","summary":"Легањ, помракуша, прилегуша, прилегало, полегуша, козодој, ноћна ласта или звонац (лат. Caprimulgus europaeus), врста је крепускуларне (активна у сумрак) и ноћне птице из фамилије легњева, која се гнезди широм Европе и умерене Азије. Латинско име рода се односи на стари мит о овој птици као ноћној животињи која сиса козе и изазива престанак продукције млека. Постоји шест подврста које имају клинасту дистрибуцију, која се огледа у смањењу величине тела и светлијој обојености перја идући ка истоку ареала распрострањења. Све популације су миграторне и зиму проводе у субсахарској Африци. Његово криптично (камуфлажно) обојено перје омогућава му одличну заштиту током дана, када је птица практично неприметна док лежи непомично на земљи или грани. Код мужјака у лету се могу видети беле флеке по крилима и репу.\nНасељава сува, отворена станишта са проређеним стаблима и малим жбуновима, као што су вресишта, шумски прореди или тек посађена шума. Мужјак легња први долази на територију гнежђења и креће са карактеристичним оглашавањем, који неистренираном уху звучи као жаба. Он обилази територију и тера конкуренте карактеристичним звуком који прави ударајући крила о тело. Ударање крилима се може чути приликом спиралног лета удварања мужјака у присуству женке. Ова врста не гради гнездо, већ јаја (најчешће два) полаже директно на земљу. Инкубација траје 17—21 дан, а браон паперјасти младунци стасавају за 16—17 дана.\nЛегањ се храни широким спектром летећих инсеката које лови у лету. Лове помоћу чула вида, препознајући силуете инсеката у мраку. Има релативно велике очи са рефлективним слојем („светлеће очи”, који побољшава ноћни вид. Претпоставља се да се не ослања на чуло слуха у проналаску инсеката и не користи ехолокацију. Пије воду и купа се у лету. Иако одређене врсте паразитирају на њему и ловина је неким грабљивицама, највећа претња по легња су губитак станишта, узнемиравање и смањење броја инсеката због употребе пестицида. Без обзира на опадајући популациони тренд, велика бројност и широк ареал распрострањења су главни разлог због кога је Интернационална Унија за Заштиту Природе дала статус најмање угрожен овој врсти.","url":"https://sr.wikipedia.org/wiki/%D0%9B%D0%B5%D0%B3%D0%B0%D1%9A","thumbnail_url":"https://upload.wikimedia.org/wikipedia/commons/thumb/1/12/Caprimulgus_europaeus_L.jpg/150px-Caprimulgus_europaeus_L.jpg"},{"id":"199004","type":"good","language_code":"sr","title":"Сове","summary":"Сове или ноћне грабљивице (лат. Strigiformes) представљају ред углавном усамљених птица грабљивица у који се данас убраја око 250 врста. Лове плен углавном ноћу у чему им помаже претежно сива боја и скоро нечујан лет. Деле се у две савремене фамилије праве сове (Strigidae) и кукувије (Tytonidae). Углавном се хране ситним сисарима, птицама и инсектима, а поједине врсте се хране и рибом. Живе на свим континентима осим на Антарктику, великом делу Гренланда и појединим острвима.\n\n","url":"https://sr.wikipedia.org/wiki/%D0%A1%D0%BE%D0%B2%D0%B5","thumbnail_url":"https://upload.wikimedia.org/wikipedia/commons/thumb/d/d0/Northern_Spotted_Owl.USFWS.jpg/150px-Northern_Spotted_Owl.USFWS.jpg"},{"id":"200628","type":"good","language_code":"sr","title":"Битка код острва Саво","summary":"Битка код острва Саво, позната и као Прва битка код острва Саво, или у јапанским изворима као Прва битка у Соломоновом мору (јапански 第一次ソロモン海戦), догодила се у ноћи 8. на 9. август 1942. године. Била је то морнаричка битка на Пацифику за време Другог светског рата, вођена између јапанске царске морнарице и савезничких морнаричких снага. Ова битка је прва од пет великих морнаричких битака током Гвадалканалске кампање.\nУ бици, група јапанских ратних бродова је изненадила и поразила савезничке морнаричке снаге, потопивши једну аустралијску и три америчке тешке крстарице, док су у исто време сами претрпели мало штете. Јапанске снаге су се састојале од седам крстарица и једног разарача под командом вицеадмирала Микаве. Као одговор на савезничко амфибијско искрцавање на источна Соломонова острва, Микава је са својим бродовима пловио низ „пролаз Нова Џорџија“ (познатим као „Прорез“) да нападне савезничку десантну флоту и њихове заштитне снаге. Заштитне снаге су се састојале од осам крстарица и петнаест разарача под командом британског контраадмирала Виктора Крачлија, али само пет крстарица и седам разарача било је стварно ангажовано у борби. Као резултат пораза, остаци савезничких ратних бродова и неискрцаних десантних снага су се повукли од Соломонових острва.\nОво је привремено дозволило Јапанцима контролу мора око Гвадалканала. Савезничке копнене снаге су се искрцале на Гвадалканал и оближња острва само дан раније. Повлачењем флоте они су остали у извесном опасном положају, са једва довољно муниције, опреме и хране да задрже њихово место искрцавања.","url":"https://sr.wikipedia.org/wiki/%D0%91%D0%B8%D1%82%D0%BA%D0%B0_%D0%BA%D0%BE%D0%B4_%D0%BE%D1%81%D1%82%D1%80%D0%B2%D0%B0_%D0%A1%D0%B0%D0%B2%D0%BE","thumbnail_url":"https://upload.wikimedia.org/wikipedia/commons/thumb/c/cf/USS_Quincy_%28CA-39%29_under_fire_during_the_Battle_of_Savo_Island_on_9_August_1942_%28NH_50346%29.jpg/150px-USS_Quincy_%28CA-39%29_under_fire_during_the_Battle_of_Savo_Island_on_9_August_1942_%28NH_50346%29.jpg"},{"id":"206135","type":"good","language_code":"sr","title":"Вршачка кула","summary":"Вршачка кула је тврђава у Србији из XV века чији се остаци уздижу на висини од 399 m нмв, на Вршачком брегу изнад града.\nСматра се да је комплекс задужбина Ђурђа Бранковића, настала након пада Смедерева. Најочуванији део тврђаве је донжон кула, али су пронађени, а затим и обновљени остаци бедема, палате, полукружне куле и пећи. Током археолошких истраживања крајем 20. века, откривен је велики број покретних налаза.\nКула је често био мета освајања и разарања, нарочито током XVI и XVIII века, због чега су обављени обилни конзерваторско-рестаураторски радови крајем XX и почетком XXI века. Том приликом су Донжон кула, као и одређени делови бедема и кула, обновљени и дозидани.\nВршачки замак се налази под заштитом државе и проглашен је непокретним културним добром од великог значаја и заштићен као споменик културе од 1948. године.\n\n","url":"https://sr.wikipedia.org/wiki/%D0%92%D1%80%D1%88%D0%B0%D1%87%D0%BA%D0%B0_%D0%BA%D1%83%D0%BB%D0%B0","thumbnail_url":"https://upload.wikimedia.org/wikipedia/commons/thumb/5/54/Vr%C5%A1a%C4%8Dka_kula_posle_obnove2.jpg/150px-Vr%C5%A1a%C4%8Dka_kula_posle_obnove2.jpg"},{"id":"207599","type":"good","language_code":"sr","title":"Српска војска Крајине","summary":"Српска војска Крајине (скраћено СВК) била је оружана сила Републике Српске Крајине. Основана је 17. октобра 1992. године. Настала је спајањем јединица ТО Српске Крајине, и дела Југословенске народне армије. Оружане снаге састојале су се од копнене војске и ваздухопловства.\nРеформа у јесен 1992. године ојачала је структуру СВК. Од тада се војска састојала од Главног штаба, штабних јединица, армијских корпуса, као и ваздухопловства и противвваздушне одбране. Уопштено, крајишки корпуси су се састојали од штаба, неколико бригада, артиљеријских дивизиона, противтенковских дивизиона, дивизиона ПВО итд. Истовремено, у неким корпусима су постојали специјални одреди, оклопни батаљони и итд, а у 11. корпусу је била Барањска дивизија, која се састојала од три бригаде и 11. оклопног пука. Основне корпусне јединице су биле бригаде. У СВК је било неколико врста бригада: лака пјешадијска, пјешадијска и моторизована. У љето 1995. године формиран је Корпус специјалних јединица, у чијем саставу су биле оклопна, специјална и гардијска бригада.\nСрпска војска Крајине престала је да постоји 1996. године, почетком мирне интеграције Источне Славоније, Барање и Западног Срема у састав Хрватске.","url":"https://sr.wikipedia.org/wiki/%D0%A1%D1%80%D0%BF%D1%81%D0%BA%D0%B0_%D0%B2%D0%BE%D1%98%D1%81%D0%BA%D0%B0_%D0%9A%D1%80%D0%B0%D1%98%D0%B8%D0%BD%D0%B5","thumbnail_url":"https://upload.wikimedia.org/wikipedia/commons/thumb/8/8d/Srpska_vojska_Krajine%2C_desetarski_emblem._1993-1995.png/150px-Srpska_vojska_Krajine%2C_desetarski_emblem._1993-1995.png"},{"id":"20805","type":"good","language_code":"sr","title":"Градац","summary":"Градац може да се односи на:\nНасеља:\n\nГрадац (Баточина), насеље у општини Баточина, Шумадијски округ, Република Србија\nГрадац (Сјеница), насеље у општини Сјеница, Златиборски округ, Република Србија\nГрадац (Ивањица), насеље у општини Ивањица, Моравички округ, Република Србија\nГрадац (Рашка), насеље у општини Рашка, Рашки округ, Република Србија\nГрадац (Тутин), насеље у општини Тутин, Рашки округ, Република Србија\nГрадац (Брус), насеље у општини Брус, Расински округ, Република Србија\nГрадац (Љубиње), насеље у општини Љубиње, Република Српска, БиХ\nГрадац (Пале), насеље у општини Пале, Република Српска, БиХ\nГрадац (Дервента), насеље у општини Дервента, Република Српска, БиХ\nГрадац (Фоча), насеље у општини Фоча, Република Српска, БиХ\nГрадац (Ново Горажде), насеље у општини Ново Горажде, Република Српска, БиХ\nГрадац (Подгорица), насеље у општини Подгорица, Република Црна Гора\nГрадац (Пљевља), насеље у општини Пљевља, Република Црна Гора\nГрадац (Хаџићи), насеље у општини Хаџићи, Федерација БиХ, БиХ\nГрадац (Какањ), насеље у општини Какањ, Федерација БиХ, БиХ\nГрадац (Кисељак), насеље у општини Кисељак, Федерација БиХ, БиХ\nГрадац (Неум), насеље у општини Неум, Федерација БиХ, БиХ\nГрадац (Посушје), насеље у општини Посушје, Федерација БиХ, БиХ\nГрадац (Далмација), насеље и општина у Републици Хрватској\nГрадац (Ружић), насеље и средиште општине Ружић, Далмација, Република Хрватска\nГрадац (Плетерница), насеље у општини Плетерница, западна Славонија, Република Хрватска\nГрадац (село), насеље на истоименој реци надомак Ваљева у коме се родио писац Милован Глишић, Република Србија\nВелики Градац (Глина), насеље у општини Глина, Банија, Република Хрватска\nМали Градац, насеље у општини Глина, Банија, Република ХрватскаГеографија:\n\nГрадац (река), река у западној Србији која се у Ваљеву улива у Колубару, Република Србија\nПећина Градац, пећина надомак Крагујевца, Република СрбијаМанастири:\n\nМанастир Градац задужбина краљице Јелене Анжујске, жене Стефана Уроша I, посвећен Благовештењу. Налази се у долини Ибра у близини Рашке. (Зидање манастира Граца)\nМоравски Градац, порушени манастир посвећен Богородици који се налазио на месту где је данас Чачак. Подигао га је Страцимир, брат Великог жупана Стефана Немање, крајем XII векаОстало:\n\nГрадац (племе), племе у Љешанској нахији, Република Црна Гора\nГрадац (археолошко налазиште), археолошко налазиште код села Злокућана, недалеко од Лесковца, Република Србија\nАрхеолошки локалитет Градац, археолошко налазиште код села Конопница, општина Власотинце\nГрадац (часопис), часопис за књижевност, уметност и културуГрадац је чест назив и за многе средњовековне тврђаве и градове на територији Републике Србије, од којих су већином данас остале само рушевине:\n\nГрадац (кнез сеоски) - Код Кнез Села, недалеко од Ниша. Данас има остатака утврде.\nГрадац (лознички) - Код села Драгинца, крај Лознице. Данас има остатака града.\nГрадац (милановачки) (??Вишеслав??) - Недалеко од Доњег Милановца.\nГрадац (малчански) - Код села Малче, поред Ниша. Данас има остатака утврде.\nГрадац (крепољински) - Недалеко од Крепољина. Данас има остатака града.\nГрадац (пожаревачки) - Код села Калишта, поред Пожаревца. Данас има остатака града.\nГрадац (сталаћки) - У близини манастира Нестора, код Сталаћа. Данас има остатака утврђења.\nГрадац (Фрушка гора)","url":"https://sr.wikipedia.org/wiki/%D0%93%D1%80%D0%B0%D0%B4%D0%B0%D1%86","thumbnail_url":null},{"id":"208184","type":"good","language_code":"sr","title":"Age of Empires III","summary":"Age of Empires III (AOE III) је рачунарска игра коју је развила компанија Ensemble Studios, а издала Microsoft Game Studios. Ова игра, по жанру стратегија у реалном времену, у Северној Америци је издата 18. октобра 2005, а у Европи 5. новембра исте године. Представља трећи део серијала Age of Empires и наследника игре Age of Empires II: The Age of Kings. Игра приказује европску колонизацију Северне Америке, између 1500. и 1850. (у експанзији Age of Empires III: The War Chiefs дешавања у игри су продужена до 1876). Може се играти са 8 европских цивилизација.\nAge of Empires III је донео неколико новина у серијалу, додатком концепта матичног града (енгл. Home City), који представља комбинацију стратегије у реалном времену и потезне стратегије. Издата су два проширења ове игре: Age of Empires III: The War Chiefs 17. октобра 2006, које уводи три северноамеричке индијанске цивилизације, и Age of Empires III: The Asian Dynasties, издато 27. октобра 2007. године са додатком три азијске цивилизације.\nAge of Empires III је продата у укупно два милиона примерака до маја 2008. Такође је добила бројне награде, укључујући и награду GameSpy за „најбољу стратегију у реалном времену 2005. године“ и за најпродаванију игру 2005. године. Била је седма игра по броју продатих примерака 2007. године.Glu Mobile је издао игру за Нокијину платформу N-Gage 28. априла 2009.","url":"https://sr.wikipedia.org/wiki/Age_of_Empires_III","thumbnail_url":null},{"id":"209996","type":"good","language_code":"sr","title":"Рано хришћанство","summary":"Рано хришћанство је појам којим се означава хришћанство у раздобљу од Исусове смрти на крсту и васкрсења, у раним 30-им годинама н. е. до Првог васељенског сабора у Никеји 325. године.\nРано хришћанство је настало као верски покрет, односно секта унутар јудаизма Другог храма, да би се током 1. века од њега потпуно одвојило. Средиште нове религије је у почетку било у Јерусалиму, али након неуспеха устанка Бар Кохбе и уништења Храма 70. године, јерусалимска црква бива ослабљена. У међувремену Рим, као престоница Царства, постаје главно седиште хришћанства, а римски епископ постаје доминантни епископ, који касније добија титулу папе.\nРани хришћани су били изложени многим критикама и прогонима од јудејаца и следбеника римске вере. На крају овог периода хришћанство постаје прихваћена религија Римског царства под царем Константином Великим.","url":"https://sr.wikipedia.org/wiki/%D0%A0%D0%B0%D0%BD%D0%BE_%D1%85%D1%80%D0%B8%D1%88%D1%9B%D0%B0%D0%BD%D1%81%D1%82%D0%B2%D0%BE","thumbnail_url":"https://upload.wikimedia.org/wikipedia/commons/thumb/f/f9/Ichthys.svg/150px-Ichthys.svg.png"},{"id":"21056","type":"good","language_code":"sr","title":"Ана Ивановић","summary":"Ана Ивановић (Београд, 6. новембар 1987) бивша је српска тенисерка и некадашњи број 1 на ВТА листи.\nУ каријери је освојила петнаест ВТА турнира, укључујући и један гренд слем турнир, Ролан Гарос 2008, победивши у финалу Динару Сафину. Већ пласманом у финале тог такмичења постала је прва тенисерка на ВТА листи, на којој је провела 12 седмица. Доспела је до још два гренд слем финала, на Ролан Гаросу 2007. и на Отвореном првенству Аустралије 2008. Такође, на Вимблдону је играла у полуфиналу 2007, док јој је најбољи резултат на Отвореном првенству САД четвртфинале 2012. године.\nОсвојила је три турнира прве категорије: Берлин, Монтреал и Индијан Велс. Године 2010. и 2011. осваја последњи турнир у сезони, такозвани утешни мастерс ВТА турнир шампиона на острву Балију. Са саиграчицама из репрезентације је дошла до финала Фед купа 2012. године. Учествовала је и на Летњим олимпијским играма у Лондону. Такође била је и финалисткиња Хопман купа 2013, а партнер јој је био Новак Ђоковић. Ана Ивановић је национални амбасадор УНИЦЕФ-а за Србију и носилац Ордена Карађорђеве звезде трећег реда.","url":"https://sr.wikipedia.org/wiki/%D0%90%D0%BD%D0%B0_%D0%98%D0%B2%D0%B0%D0%BD%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/4/48/Ivanovic_US16_%2820%29_%2829235782364%29.jpg/150px-Ivanovic_US16_%2820%29_%2829235782364%29.jpg"},{"id":"210845","type":"good","language_code":"sr","title":"Слободан Бајић Паја","summary":"Слободан Бајић Паја (Шидски Бановци, 26. јун 1916 — Калесија, 16. јул 1943) био је учесник Народноослободилачке борбе и народни херој Југославије. Један је од организатора Народноослободилачке борбе у Срему и први политички комесар Прве војвођанске бригаде, а потом и Главног штаба НОВ и ПО Војводине.\nКао студент Филозофског факултета у Београду, прикључио се студентском револуционарном покрету и почетком 1938. постао члан илегалне Комунистичке партије (КПЈ). Исте године је због илегалне политичке активности на Универзитету ухапшен, заједно са већом групом студената и осуђен на казну од четири године затвора, коју је издржавао у затвору у Сремској Митровици.\nУ затвору га је затекла окупација Југославије и проглашење Независне Државе Хрватске, па је у ноћи 21/22. августа 1941, са групом комуниста успео да побегне из затвора, кроз подземни отвор који су прокопали. Након тога се придружио партизанима на Фрушкој гори.\nНајпре је радио као издавању листа „Фрушкогорски партизан”, а потом је ступио у Фрушкогорски партизански одред. Био је политички комесар Прве чете, а од почетка лета 1942. политички комесар читавог одреда. Са овом јединицом водио је успешне борбе у Срему, а потом и у источној Босни. Када је априла 1943. формирана Прва војвођанска ударна бригада постао је њен политички комесар.\nПочетком јула 1943, заједно са другим руководиоцима НОВ и ПОЈ из Војводине, сусрео се са Врховним командантом Јосипом Брозом Титом и тада је именован за политичког комесара новоформираног Главног штаба НОВ и ПО Војводине. На путу ка Срему, где је требало да преузме дужност, погинуо је у борби са јаким немачким снагама на друму Тузла—Зворник, код Калесије.\nЗа народног хероја је проглашен 5. јула 1952. године.\n\n","url":"https://sr.wikipedia.org/wiki/%D0%A1%D0%BB%D0%BE%D0%B1%D0%BE%D0%B4%D0%B0%D0%BD_%D0%91%D0%B0%D1%98%D0%B8%D1%9B_%D0%9F%D0%B0%D1%98%D0%B0","thumbnail_url":null},{"id":"21264","type":"good","language_code":"sr","title":"Дијего Армандо Марадона","summary":"Дијего Армандо Марадона (шп. Diego Armando Maradona; Ланус, 30. октобар 1960 — Тигре, 25. новембар 2020) био је аргентински фудбалер и фудбалски тренер. Поделио је титулу најбољег фудбалера 20. века с бразилским фудбалером Пелеом.Каријеру је почео у Аргентинос jуниорсима а затим је играо за Боку jуниорс, Барселону, Наполи и Севиљу. У клупској каријери највише успеха имао је носећи дрес Наполија, са којим је освојио две титуле првака Италије и један Куп УЕФА. У другом делу играчке каријере Марадона је имао проблем са кокаинском зависношћу. Кажњен је са 15 месеци забране играња фудбала пошто је 1991. био позитиван на допинг контроли. Кратко је играо и за Њуелс олд бојсе да би професионалну играчку каријеру завршио 1997, на 37. рођендан и то у дресу Боке јуниорс.\nУ дресу сениорске репрезентације Аргентине је одиграо 91 утакмицу и постигао 34 гола. Наступио је на четири Светска првенства. Дебитантски наступ на Светским првенствима, забележио је 1982. године у Шпанији. Као капитен је предводио репрезентацију Аргентине до титуле првака света 1986. на Мундијалу у Мексику. Године 1990, на Мундијалу у Италији предводио је Аргентину до још једног финала, али је тада тријумфовала Западна Немачка са 1:0 у мечу у Риму. Четири године касније играо је на Мундијалу у Сједињеним Америчким Државама, али је после две утакмице послат кући јер је на допинг тесту био позитиван на ефедрин.\nУ два наврата је водио клубове у Аргентини као тренер, а онда је 2008. именован за селектора репрезентације те земље. Са функције је отишао 2010. пошто је Аргентина испала у четвртфиналу Светског првенства у Јужној Африци. После тога је водио тимове у Уједињеним Арапским Емиратима и Мексику, а потом се вратио у Аргентину да води екипу Химнасије.\nПреминуо је 25. новембра 2020. од последица срчаног удара, у 60. години живота.","url":"https://sr.wikipedia.org/wiki/%D0%94%D0%B8%D1%98%D0%B5%D0%B3%D0%BE_%D0%90%D1%80%D0%BC%D0%B0%D0%BD%D0%B4%D0%BE_%D0%9C%D0%B0%D1%80%D0%B0%D0%B4%D0%BE%D0%BD%D0%B0","thumbnail_url":"https://upload.wikimedia.org/wikipedia/commons/thumb/2/2c/Maradona-Mundial_86_con_la_copa.JPG/150px-Maradona-Mundial_86_con_la_copa.JPG"},{"id":"214292","type":"good","language_code":"sr","title":"Образовање у Византији","summary":"Образовање у Византији је се заснивало на античкој традицији. Образовање је у Византији првобитно имало световни карактер — изучавали су се антички писци, филозофи и историчари, митологија, историја, граматика, филозофија и сл. Касније почињу да се уводе елементи црквеног подучавања, укључујући изучавање Библије и списа светих отаца. И поред тога, школа се показала као једна од најстабилнијих установа јер се у току хиљадугодишње историје Византијског царства врло мало мењала. \nПостојала су три нивоа школовања: основно, средње и високо. Образованост је у Византији била веома цењена, а необразованост се презирала. Образовање је у Византији било и веома корисно, јер је олакшавало приступ одређеним државним положајима, омогућавало промену друштвеног статуса и животног стандарда.\n\n","url":"https://sr.wikipedia.org/wiki/%D0%9E%D0%B1%D1%80%D0%B0%D0%B7%D0%BE%D0%B2%D0%B0%D1%9A%D0%B5_%D1%83_%D0%92%D0%B8%D0%B7%D0%B0%D0%BD%D1%82%D0%B8%D1%98%D0%B8","thumbnail_url":"https://upload.wikimedia.org/wikipedia/commons/thumb/3/30/Pupils_and_philosophers_from_the_chronicle_of_John_Skylitzes.jpg/150px-Pupils_and_philosophers_from_the_chronicle_of_John_Skylitzes.jpg"},{"id":"214501","type":"good","language_code":"sr","title":"Анкилозирајући спондилитис","summary":"Анкилозирајући спондилитис или анкилопоезни спондилартритис је хронична, серонегативна, прогресивна запаљењска болест локомоторног система. Најчешће започиње у крсно-бедреном зглобу, а потом се шири на зглобове, лигаменте и друге везивне формације кичменог стуба. У каснијим стадијумима обољење захвата и периферне зглобове, а такође се јављају манифестације на очима и структурама кардиоваскуларног, респираторног и гастро-интестиналног система.Болест се након неколико година завршава окоштавањем свих везивних структура и анкилозом зглобова, тако да кичмени стуб постаје јединствен окоштали блок (стање познато као „бамбусов штап“).У стручној литератури се срећу и други називи за ово обољење: Бехтерева болест (лат. morbus Bechterewi), Бехтерев синдром, Мари-Штримпел болест, реуматоидни спондилитис итд.","url":"https://sr.wikipedia.org/wiki/%D0%90%D0%BD%D0%BA%D0%B8%D0%BB%D0%BE%D0%B7%D0%B8%D1%80%D0%B0%D1%98%D1%83%D1%9B%D0%B8_%D1%81%D0%BF%D0%BE%D0%BD%D0%B4%D0%B8%D0%BB%D0%B8%D1%82%D0%B8%D1%81","thumbnail_url":"https://upload.wikimedia.org/wikipedia/commons/thumb/8/8b/Morbus_Bechterew.jpg/150px-Morbus_Bechterew.jpg"},{"id":"21634","type":"good","language_code":"sr","title":"Петар Гојниковић","summary":"Петар Гојниковић (између 843. и 846 — после 917) био је кнез Србије од 892. до 917. године и један од најзначајнијих припадника српске династије Властимировића. Био је син Гојника, који је био протеран у Хрватску, јер се побунио против српског кнеза Мутимира. Петар се због освете 892. године враћа у Србију и збацује Мутимирове синове Прибислава, Брана и Стефана. Године 895. Бран диже побуну против Петра због освете и да би преузео престо, али је побуна брзо угашена. Бранов брат Клонимир, наредне године исто диже побуну са истим разлогом као и Бран, али је и њему побуна угашена. Петар је склопио мир са Бугарима и Симеон му је био кум, чак је био неутралан током византијско-бугарских сукоба. Са драчким стратегом се Петар сусрео у Паганији да се договарају о тајном савезу против Бугара са Мађарима, али то је чуо Михаило Вишевић и јавио Симеону. Године 917. Симеон завршава са Византијом и шаље војску у Србију са Павлом Брановићем, који је заузео престо и збацио Петра. Петар се предао Бугарима и умро је у заробљеништву у Бугарској. У састав Петрове државе су улазиле Србија (Рашка и Босна) и Паганија, док је Травунија била вазал. Податке о Петру нам доноси само дело византијског цара Константина VII Порфирогенита у документу „De administrando imperio”.","url":"https://sr.wikipedia.org/wiki/%D0%9F%D0%B5%D1%82%D0%B0%D1%80_%D0%93%D0%BE%D1%98%D0%BD%D0%B8%D0%BA%D0%BE%D0%B2%D0%B8%D1%9B","thumbnail_url":null},{"id":"21639","type":"good","language_code":"sr","title":"Стефан Војислав","summary":"Стефан Војислав (Брусно, око 990 — Прапратна, око 1044), по „Летопису попа Дукљанина” познат и као Доброслав, био је српски кнез (архонт) Дукље и Травуније из прве половине 11. века, који је збацио византијску власт и успешним биткама, превасходно код Бара, одбранио независност своје државе. У том раздобљу, његова вазална власт се проширила и на суседне области Захумља, Босне и Рашке. По њему се целокупна династија која је владала Дукљом, Травунијом и осталим српским земљама током скоро два века назива Војислављевићима.\n\n","url":"https://sr.wikipedia.org/wiki/%D0%A1%D1%82%D0%B5%D1%84%D0%B0%D0%BD_%D0%92%D0%BE%D1%98%D0%B8%D1%81%D0%BB%D0%B0%D0%B2","thumbnail_url":"https://upload.wikimedia.org/wikipedia/commons/thumb/c/c2/%D0%A1%D1%80%D0%B1%D0%B8%D1%98%D0%B0_%D1%83_%D0%B2%D1%80%D0%B5%D0%BC%D0%B5_%D0%A1%D1%82%D0%B5%D1%84%D0%B0%D0%BD%D0%B0_%D0%92%D0%BE%D1%98%D0%B8%D1%81%D0%BB%D0%B0%D0%B2%D0%B0.png/150px-%D0%A1%D1%80%D0%B1%D0%B8%D1%98%D0%B0_%D1%83_%D0%B2%D1%80%D0%B5%D0%BC%D0%B5_%D0%A1%D1%82%D0%B5%D1%84%D0%B0%D0%BD%D0%B0_%D0%92%D0%BE%D1%98%D0%B8%D1%81%D0%BB%D0%B0%D0%B2%D0%B0.png"},{"id":"220480","type":"good","language_code":"sr","title":"Мангрове","summary":"Мангрове су тип вегетације која се развија на муљевитим теренима залива, лагуна и ушћа река у тропским областима, а коју карактеришу углавном зимзелене дрвенасте биљке. У областима умереног појаса на овим теренима се налазе слане мочваре.","url":"https://sr.wikipedia.org/wiki/%D0%9C%D0%B0%D0%BD%D0%B3%D1%80%D0%BE%D0%B2%D0%B5","thumbnail_url":"https://upload.wikimedia.org/wikipedia/commons/thumb/f/f0/Mangroves.jpg/150px-Mangroves.jpg"},{"id":"220629","type":"good","language_code":"sr","title":"HIStory: Past, Present and Future, Book I","summary":"HIStory: Past, Present and Future, Book I или краће HIStory је девети студијски албум америчког извођача Мајкла Џексона. Састоји се од два диска и објављен је 20. јуна 1995. године од стране Епик рекордса. Џексон је већину песама написао и продуцирао. Албум је прво његово издање након оптужби за сексуално малтретирање детета у августу 1993. године. Снимљене 1994. и 1995, неке од петнаест песама са издања алудирају на погрешну интерпретацију певача у медијима, нарочито у таблоидима. Теме којим се бави албум су изолација, неправда, заштита животне средине и похлепа.\n„HIStory“ је Џексонов најконтроверзнији албум. Џексон је оптуживан за антисемитизам због текста песме „They Don't Care About Us“. Џексон је неколико пута у јавности демантовао истинитост оптужби. Дискусија око стихова навела је певача да поново сними песму и промени текст. Године 2007, Роберт Силвестер Кели, аутор песме „You Are Not Alone“, окривљен је у Белгији за плагијаризам.\nОсам синглова, од чега два промотивна, издато је са албума: „Scream/Childhood“, „You Are Not Alone“, „Earth Song“, „This Time Around“, „They Don't Care About Us“ и „Stranger in Moscow“. Иако нису били успешни у Сједињеним Државама, „Earth Song“, „They Don't Care About Us“ и „Stranger in Moscow“ су забележили значајан успех на међународном нивоу бивајући међу десет најпродаванијих синглова у многим земљама. Први диск (познат и као „HIStory Begins“) је компилација Џексонових ранијих хитова док је други („HIStory Continues“) сет нових песама.\n„HIStory“ је генерално позитивно оцењен од стране савремених музичких критичара. Осим критички, албум је био комерцијално успешан дебитујући на првом месту топ-листа у дванаест земаља међу којим и у Сједињеним Државама, Канади, Аустралији и у Уједињеном Краљевству. „HIStory“ је други најпродаванији албум свих времена који се састоји од два или више дискова, са око двадесет милиона продатих копија широм света. Албум је одликован шест пута платинастим тиражом у Европи што га је учинило најпродаванијим албумом 1996. године на том континенту. Номинован је са пет Греми награда од којих је освојио једну, за најбољи музички спот кратке форме. Први диск албума је поново издат 13. новембра 2001. под називом „Greatest Hits: HIStory, Volume I“ и продат је у око четири милиона копија широм света до почетка 2010.","url":"https://sr.wikipedia.org/wiki/HIStory:_Past,_Present_and_Future,_Book_I","thumbnail_url":null},{"id":"222189","type":"good","language_code":"sr","title":"Вахида Маглајлић","summary":"Вахида Маглајлић (Бања Лука, 17. април 1907 — Мала Крупска Рујишка, код Босанског Новог, 1. април 1943) била је револуционарка, борац за права жена, учесница Народноослободилачке борбе и народни херој Југославије.\nПотицала је из угледне бањалучке породице и била најстарије дете кадије Мухамеда Маглајлића. Након основне школе је завршила Женску стручну школу. Од ране младости се борила против заосталих и конзервативних схватања о женама, а посебно се борила за бољи положај Муслиманки. Преко браће, који су се школавали у Сарајеву и Загребу, упознала се са радничким покретом и комунизмом. Средином 1930-их година се укључила у акције Женског покрета у Бањалуци и била једна од првих Муслиманки, које су учествовале у акцијама револуционарног радничког покрета. Активно је радила и у организацији Црвена помоћ, а маја 1941. године је била примљена у чланство Комунистичке партије.\nНакон окупације, активно је деловала у Народноослободилачког покрету, због чега је у октобру 1941. била ухапшена од стране усташа. Након два месеца мучења у бањалучкој „Црној кући”, успела је да побегне из затвора и пребаци се у Бањалучки партизански одред на Чемерници. Потом се на ослобођеној територији бавила политичким радом, делујући међу народом, углавном женама, у Подгрмечу и Цазинској Крајини. \nНа Првој конференцији Антифашистичког фронта жена, децембра 1942. године била је изабрана у чланство Централног одбора АФЖ. Као члан Среског комитета КПЈ за Сански Мост и Босански Нови, деловала је у Цазинској Крајини. Почетком Четврте непријатељске офанзиве, јануара 1943, заједно са народом и партизанима се повукла преко Шатора у Гламоч и Ливно. По задатку КПЈ се вратила у Босански Нови и наставила са илегалним радом.\nПогинула је априла 1943. године у околини Босанског Новог, приликом изненадног немачко-домобранског напада на Дванаесту крајишку ударну бригаду. У току Народноослободилачког рата погинула су тројица њене браће — Џевад, Муниб и Неџиб Маглајлић.\nЗа народног хероја проглашена је 20. децембра 1951. године.\n\n","url":"https://sr.wikipedia.org/wiki/%D0%92%D0%B0%D1%85%D0%B8%D0%B4%D0%B0_%D0%9C%D0%B0%D0%B3%D0%BB%D0%B0%D1%98%D0%BB%D0%B8%D1%9B","thumbnail_url":"https://upload.wikimedia.org/wikipedia/commons/thumb/8/83/Vahida_Maglajlic.jpg/150px-Vahida_Maglajlic.jpg"},{"id":"22283","type":"good","language_code":"sr","title":"Битка код Курска","summary":"Битка код Курска вођена је у Другом светском рату између совјетских и немачких снага током лета 1943. године (од 5. јула до 23. августа). То је највећа тенковска битка у историји ратовања и једна од најзначајнијих савезничких победа током 1943. године. Најжешће борбе вођене су око села Прохоровке.\nНамера немачких копнених снага, Вермахта, била је разбијање средишњег дела Источног фронта, а затим с југа обухватити Москву и нанети одлучујући ударац Црвеној армији. Немачка офанзива почела је 5. јула под тајним називом Цитадела (нем. Zitadelle - „тврђава“). У бици је са немачке стране ангажовано 50 дивизија (од којих 34 пешадијске, 14 оклопних и 2 моторизоване) - укупне јачине око 900.000 војника, 2.700 тенкова и самоходних и јуришних топова, 10.000 артиљеријских и минобацачких цеви, уз подршку око 2.000 авиона, док је са совјетске стране ангажовано 12 армија (од којих 2 оклопне). Совјети су имали извесну бројчану предност у људству и наоружању - 20.000 топова и минобацача, 920 ракетних бацача (каћуша), 3.600 тенкова, уз подршку 2.400 авиона.\nУпркос већим губицима руске снаге су извеле успешан контранапад и до 23. августа Немци су били поражени. Из строја им је избачено до 500.000 војника од тога око 60.000 погинулих и око 150.000 рањених (током прве етапе битке односно немачке офанзиве). Касније, током совјетске против-офанзиве, тај број се попео на преко пола милиона погинулих, рањених и заробљених. Стварни совјетски губици обелодањени су тек 1991. и износили су око 800.000 погинулих, рањених и несталих (током обе етапе битке).\nПобедом Црвене армије у овој бици, иницијатива на Источном фронту прешла је на совјетску страну. Од тада па све до краја рата немачке јединице су се налазе у константној дефанзиви.","url":"https://sr.wikipedia.org/wiki/%D0%91%D0%B8%D1%82%D0%BA%D0%B0_%D0%BA%D0%BE%D0%B4_%D0%9A%D1%83%D1%80%D1%81%D0%BA%D0%B0","thumbnail_url":"https://upload.wikimedia.org/wikipedia/commons/thumb/9/93/Bundesarchiv_Bild_101I-219-0553A-36%2C_Russland%2C_bei_Pokrowka%2C_russischer_Panzer_T34.jpg/150px-Bundesarchiv_Bild_101I-219-0553A-36%2C_Russland%2C_bei_Pokrowka%2C_russischer_Panzer_T34.jpg"},{"id":"22310","type":"good","language_code":"sr","title":"Вукашин Мрњавчевић","summary":"Вукашин Мрњавчевић (Ливно, 1320 — Черномен, 26. септембра 1371) био је српски средњовековни великаш и краљ од 1365. до 1371. године.Као један од најмоћнијих велможа у нејединственом Српском царству, Вукашин је крунисан за краља 1365. године како би деловао као савладар цара Стефана Уроша V. Вукашин се 1369. године политички разишао са све немоћнијим царем, а већ 1371. године је заједно са својим братом, деспотом Јованом Угљешом, погинуо у Маричкој бици у походу предузетом против Османлија.У народној традицији Вукашин је нетачно осуђен као узурпатор и убица цара Уроша, назива се „жура Вукашин“.","url":"https://sr.wikipedia.org/wiki/%D0%92%D1%83%D0%BA%D0%B0%D1%88%D0%B8%D0%BD_%D0%9C%D1%80%D1%9A%D0%B0%D0%B2%D1%87%D0%B5%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/1/1a/King_Vuka%C5%A1in%2C_Psa%C4%8Da.jpg/150px-King_Vuka%C5%A1in%2C_Psa%C4%8Da.jpg"},{"id":"223693","type":"good","language_code":"sr","title":"Еугленоидне алге","summary":"Euglenida представљају групу једноћелијских организама чији је таксономски положај међу протистима дуго времена био веома дискутабилан, јер су убрајане и у алге (еугленоидне алге) и у праживотиње (еугленидни бичари). У великом броју кладистичких система класификације еукариота, еугленоидни организми су део царства Excavata. Представници ове групе имају монадоидни ступањ организације са углавном издуженим, вретенастим обликом ћелије. Карактеристика, која ову групу протиста одваја од осталих група, је присуство пеликуле изграђене од протеинских трака. Претпоставља се да постоји преко 40 савремених родова еугленида, са 800—1000 врста.\nЕуглениде су распрострањена група организама, најчешће у слатким водама обогаћеним органским једињењима, услед потребе за витаминима B1 и B12. У морима живи знатно мањи број врста. У водама које насељавају значајни су чиниоци у процесу самопречишћавања вода која садрже органске загађиваче. Поједине врсте су биоиндикатори стања вода.","url":"https://sr.wikipedia.org/wiki/%D0%95%D1%83%D0%B3%D0%BB%D0%B5%D0%BD%D0%BE%D0%B8%D0%B4%D0%BD%D0%B5_%D0%B0%D0%BB%D0%B3%D0%B5","thumbnail_url":"https://upload.wikimedia.org/wikipedia/commons/thumb/0/0e/Euglena_scheme_no_arrows.svg/150px-Euglena_scheme_no_arrows.svg.png"},{"id":"2259","type":"good","language_code":"sr","title":"Нептун","summary":"Нептун је осма планета у Сунчевом систему. Удаљен је 30,06 АЈ или 4.504.000.000 km од Сунца, и има пречник од 49.532 km (екватор) и масу од 1,0247×1026 kg. По пречнику Нептун је четврта планета по величини, после: Јупитера, Сатурна и Урана. Планету Нептун опасују прстенови, њих има 4: 1989N3R, 1989N2R, 1989N4R, 1989N1R. Нептунови прстенови су слабије изражени него код Сатурна или Урана.\nГалилео Галилеј је приметио Нептун 28. децембра 1612. и 27. јануара 1613. Нептун је тих дана био у готово непомичном стању на небу, тако да Галилеј није могао да закључи да је у питању планета, већ је мислио да је то звезда. Положај Нептуна је математичким калкулацијама одредио Ирбен Леверије, а по тим прорачунима га је на небу 23. септембра 1846. спазио астроном Јохан Готфрид Гале уз помоћ Хајнриха Дареа. Име је добио по римском богу мора и његов је симбол трозубац.\nДо сада је откривено 14 Нептунових природних сателита. Највећи је Тритон, с пречником од 2 706 км (открио га је Вилијам Ласел 1846); његова је стаза јако нагнута према планетном екватору и сателит се креће ретроградно. Други је Нереида, док су остали месеци знатно мањи. Најважнији су (по удаљености од средишта планете):\n\nСастав Нептуна сличан је Урановом са заједничком особином да се разликују од гасовитих дивова Јупитера и Сатурна. Нептунова атмосфера, иако слична гасовитим дивовима, уз водоник и хелијум садржи веће количине „леда“ попут воде, амонијака и метана. Да би нагласила њихова главна својства, астрономи Нептун и Уран понекад називају „леденим дивовима.“ Унутрашњост планете углавном је састављена од стена и леда. Плава појава планете резултат је метана у атмосфери.За разлику од релативно незанимљиве атмосфере Урана, Нептунова атмосфера је препознатљива по својим активним и видљивим временским обрасцима. Тако је на пример током прелета Војаџера 2 1989. на јужној хемисфери је примећена Велика тамна пега упоредива с Великом црвеном мрљом на Јупитеру. Овакве временске појаве покрећу најснажнији ветрови у целом Сунчевом систему са забележеним брзинама од чак 2 100 км/ч. Због велике удаљености од Сунца, Нептунова спољна атмосфера једно је од најхладнијих места у Сунчевом систему с температурама на врховима облака од око −218 °C (55 K). Температуре у средишту планете износе око 5 000 °C. Нептун има слабе и фрагментиране планетарне прстенове који су откривени током 1960-их, мада су са сигурношћу су потврђени тек 1989. с Војаџером 2.Екватор планете је закошен у односу на раван стазе за 28,3°. Због брзе је вртње спљоштен. С приближавањем Сунцу (на елиптичној стази) облаци се јаче развијају, вероватно због топлије и динамичније атмосфере. Нептун има унутрашњи извор топлоте који температури његове површине доприноси више од Сунчевог зрачења. Магнетно поље му је слабије од поља других дивовских планета, а оса поља јако је нагнута према оси обртања – за 47°, при чем је удаљена 0,5 полупречника од планетног средишта. Нептун има јоносферу и радијацијске појасеве, а у средишту има стеновито језгро Земљине величине те плашт богат водом, метаном и амонијаком.\nЗа планете даље од Сатурна, антички народи нису знали. Уран је на рубу видљивости голим оком, јер му је током опозиције сјај достигне привидну магнитуду m = +5,8. Нептун током просечне опозиције има звездану величину = +7,6. На средњим удаљеностима од Сунца, која износе 19,2 и 30 АЈ, Уран и Нептун обиђу по стазама за 84 односно 165 година. Стога се међу звездама крећу веома споро. Са Земље се у најбољем случају виде као плочице угаоног пречника 4\" односно 2\".","url":"https://sr.wikipedia.org/wiki/%D0%9D%D0%B5%D0%BF%D1%82%D1%83%D0%BD","thumbnail_url":"https://upload.wikimedia.org/wikipedia/commons/thumb/0/06/Neptune.jpg/150px-Neptune.jpg"},{"id":"231044","type":"good","language_code":"sr","title":"They Don't Care About Us","summary":"„They Don't Care About Us“ je pesma Majkla Džeksona sa njegovog devetog studijskog albuma, „HIStory: Past, Present and Future, Book I“. Druga je po redu na drugom disku albuma. Snimljena 1995. godine, objavljena je kao singl 31. 3. 1996. od strane Epik rekordsa. Napisana, komponovana i producirana od strane Džeksona, jedna je od pevačevih najkontroverznijih pesama ikada. „They Don't Care About Us“ objedinjuje elemente hard roka, repa i densa. U Sjedinjenim Državama, ocena medija je bila da su njeni stihovi antisemitistički i napadni. Zbog toga, pevač se u nekoliko navrata izvinio i snimio je pesmu ponovo ažurirajući stihove. On se protivio tvrdnjama o antisemitizmu ljuteći se da je kontekst pogrešno shvaćen, nenamerno ili promišljeno.\nMuzički, to je agresivna hip hop produkcija o socijalnim bolestima.\nMuzički kritičari su smatrali da Džekson sebe u pesmi naziva žrtvom policijske brutalnosti kao i da više nije pokušavao da sakrije bilo kakve ekcentričnosti koje je imao. Komercijalno, singl je bio uspešan širom sveta, naročito u Evropi gde je bio među deset najprodavanijih. U Nemačkoj, prodat u oko pola miliona kopija i odlikovan platinastim tiražom, zauzimao je prvo mesto tri nedelje. U Sjedinjenim Državama, radio stanice su se protivile puštanju kontroverzne kompozicije. Kako god, singl je uspeo je da se nađe na tridesetom mestu top-liste „Bilbord hot 100“. Kasnije, pesma se još u dva navrata pojavila na listama. Prvi put kao singl u sklopu albuma „Visionary: The Video Singles“ 2006. i nakon Džeksonove smrti.\nRadi što bolje promocije, za pesmu su snimljena dva spota koje je režirao Spajk Li. Prvi je snimljen u Brazilu na dvema lokacijama, u faveli Dona Marta u Riju i u Salvadoru. Tada su tamošnje vlasti pokušale da onemoguće produciranje iz straha da spot ne ukalja sliku o njima jer je grad bio jedan od kandidata za organizaciju letnjih olimpijskih igara 2004. godine. Ipak, meštani područja su bili srećni da se sretnu sa Džeksonom, nadajući se da bi njihovi problemi mogli biti vidljivi širim masama. Pri produkciji ove verzije, sa pevačem je sarađivala kulturna muzička grupa Olodum kojoj je spot doneo slavu i reputaciju u Brazilu. Drugi je snimljen u jednom zatvoru i sadrži snimke opšte poznatog povređivanja ljudskih prava. Kako bi dodatno promovisao singl i album, Džekson je izvodio uživo „They Don't Care About Us“ tokom svetske turneje „HIStory World Tour“.","url":"https://sr.wikipedia.org/wiki/They_Don%27t_Care_About_Us","thumbnail_url":null},{"id":"23131","type":"good","language_code":"sr","title":"Манастир Хиландар","summary":"Хиландар (грч. Μονή Χιλανδαρίου) или Хилендар, такође и Хеландар, српски је православни мушки манастир државе православних монаха која постоји више од хиљаду година. Манастир је саграђен на иницијативу Светог Саве, који је постао монах на планини Атос 1191. године. Налази се у северном делу Свете горе (грч. Άγιο Όρος), на полуострву Халкидики односно трећем краку полуострва Халкидики — Атосу (грч. Аτоς), у северној Грчкој. Манастир је удаљен 2,5 km од Егејског мора.Хиландар је у хијерархији Свете горе на 4. месту по значају. Посматран споља, манастир има изглед средњовековног утврђења, с обзиром да је утврђен бедемима који су високи и до 30 m. Спољни зидови су у просеку дугачки 140 m и окружују површину која је широка око 75 m. Манастир је овако утврђен пошто је у прошлости, као и остала утврђена монашка насеља на Светој гори, морао да се брани од гусара. Неки сматрају Хиландар једним од првих универзитета, у претходничкој форми, а конкретно првим српским универзитетом. Садашњи игуман манастира Хиландар је Методије Марковић.\nМанастир Хиландар је изградио грчки монах-светогорац, Георгије Хиландарио. Обновили су га Стефан Немања (у монаштву Симеон) и његов син Сава 1198. године, а у манастиру је 1199. године умро Стефан Немања. Краљ Стефан Урош I je 1262. године значајно утврдио манастир. Хиландар је нарочито помогао краљ Милутин, који је око 1320. године на месту старе подигао нову Цркву Ваведења Богородице. У време краља и цара Душана Света гора је дошла под његову власт, а то је период највећег просперитета манастира. У вековима турске владавине, Хиландар су помагали руски цареви и молдавски кнежеви у 16. веку, а српски патријарси из Пећи у 17. веку. Почетком 19. века створена је прва нововековна српска држава, па је настављена богата традиција хиландарско-српских односа. У новијој историји манастир је значајно страдао 2004. године у катастрофалном пожару, после чега је уследила обнова оштећених грађевина.\nХиландар представља једно од најзначајнијих средишта српске културе и духовности. Кроз векове, релативно заштићен од напада и пљачкања, у сигурности Свете горе Атонске и њене аутономије, био је поштеђен судбине која је задесила скоро све друге српске манастире. У Хиландару је очувана најбогатија колекција оригиналних старих рукописа, икона и фресака, тако да он у данашње време представља најзначајнију ризницу српске средњовековне културе уопште. Манастир се од 1988. године, заједно са осталих 19 светогорских манастира, налази на Унесковој листи светске баштине у склопу споменика средњег века обједињених под заштићеном целином планине Атос.Ради успостављања сталног лекарског надзора манастирске породице као и поклоника, крајем 2015. године основано је Хиландарско лекарско друштво.","url":"https://sr.wikipedia.org/wiki/%D0%9C%D0%B0%D0%BD%D0%B0%D1%81%D1%82%D0%B8%D1%80_%D0%A5%D0%B8%D0%BB%D0%B0%D0%BD%D0%B4%D0%B0%D1%80","thumbnail_url":"https://upload.wikimedia.org/wikipedia/commons/thumb/5/52/Church_of_King_Milutin%2C_Hilandar.jpg/150px-Church_of_King_Milutin%2C_Hilandar.jpg"},{"id":"2323884","type":"good","language_code":"sr","title":"Дуа Липа","summary":"Дуа Липа (енгл. Dua Lipa; Лондон, 22. август 1995) британска је певачица и текстописац, пореклом са Косова и Метохије. Поседује мецосопран вокални опсег, а препознатљива је по својој диско-поп музици. Добитница је бројних награда, укључујући шест награда Брит, три награде Греми, две МТВ европске музичке награде, једну МТВ видео музичку награду, две Билбордове музичке награде, једну Америчку музичку награду, док је такође оборила два Гинисова рекорда.\nНакон што је претходно радила као манекенка, 2014. године потписала је уговор са дискографском кућом Warner Bros. Records, док је 2017. објавила свој дебитантски албум Dua Lipa. Албум је заузео треће место на топ-листи UK Albums Chart и изнедрио осам синглова, укључујући „Be the One”, „IDGAF” и „New Rules” који се нашао на првом месту у Уједињеном Краљевству и шестом месту у САД. Албум је добио платинасти сертификат у неколико држава широм света, док је 2018. године Липа освојила награду Брит за најбољу британску соло уметницу и најбољег британског дебитанта.\nГодине 2018. објавила је сингл „One Kiss” који је заузео прво место у Уједињеном Краљевству и постао најдуговечнији сингл женског извођача на првом месту те године, док јој је 2019. донео награду Брит за најбољи британски сингл. Године 2019. освојила је награду Греми за најбољег новог извођача, као и награду за најбољу денс песму за „Electricity”. Касније исте године објавила је „Don't Start Now” као водећи сингл са свог другог студијског албума, Future Nostalgia (2020). Сингл се нашао на другом месту у Уједињеном Краљевству и САД, док је истовремено била комерцијално најуспешнија песма женског извођача 2020. године. Синглови „Levitating”, „Physical” и „Break My Heart” такође су се нашли на првих десет места, док је „Levitating” заузео прво место на америчкој годишњој топ-листи 2021. године.\nАлбум Future Nostalgia добио је позитивне критике, а номинован је за шест награда Греми — укључујући награду за албум године, плочу године и песму године — и постао њен први албум на првом месту у Уједињеном Краљевству. Такође је освојила награду за најбољу женску уметницу и најбољи албум године на додели награда Брит 2021. године. Добила је мноштво других признања, а нашла се и на топ-листи Time 100 Next (2021).\n\n","url":"https://sr.wikipedia.org/wiki/%D0%94%D1%83%D0%B0_%D0%9B%D0%B8%D0%BF%D0%B0","thumbnail_url":"https://upload.wikimedia.org/wikipedia/commons/thumb/0/0d/DuaLipaO2020522_%2872_of_110%29_%2852052956975%29.jpg/150px-DuaLipaO2020522_%2872_of_110%29_%2852052956975%29.jpg"},{"id":"235756","type":"good","language_code":"sr","title":"Цинцар Јанко Поповић","summary":"„Цинцар” Јанко Поповић (Охрид, 1779 — манастир Раваница, 24. август/7. септембар 1833) био је пожаревачки војвода. У време Првог српског устанка посебно се истакао у борбама на Дрини, Мишару и Тичару, као и приликом ослобађања Београда. Његова дела опевана су у више песама Филипа Вишњића, као и у спеву Сербијанка Симе Милутиновића Сарајлије.","url":"https://sr.wikipedia.org/wiki/%D0%A6%D0%B8%D0%BD%D1%86%D0%B0%D1%80_%D0%88%D0%B0%D0%BD%D0%BA%D0%BE_%D0%9F%D0%BE%D0%BF%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/1/19/Uro%C5%A1_Kne%C5%BEevi%C4%87%2C_Cincar-Janko.jpg/150px-Uro%C5%A1_Kne%C5%BEevi%C4%87%2C_Cincar-Janko.jpg"},{"id":"236980","type":"good","language_code":"sr","title":"Битка за Едсонов гребен","summary":"Битка за Едсонов гребен, позната и као Битка за крвави гребен и Битка за гребен, је била копнена битка на Пацифичком фронту у Другом светском рату, између царске јапанске армије и савезничких копнених снага (већином америчких маринаца). Битка се одиграла од 12. до 14. септембра 1942. године, на острву Гвадалканал – Соломонова острва, и била је то друга од три посебне велике јапанске копнене офанзиве током Гвадалканалске кампање.\nУ бици, амерички маринци, под општом командом америчког генерал-мајора Александра Вандегрифта, одбијају нападе јапанске 35. пешадијске бригаде, која је била под командом јапанског генерал-мајора Кијотаке Кавагучија. Маринци су бранили положаје на гребену Лунга, у чијој је близини био аеродром „Хендерсеново поље“, који је преузет од Јапанаца одмах након савезничког искрцавања на Гвадалканал 7. августа 1942. године. Кавагучијева јединица је послата ка Гвадалканалу као одговор на савезничка искрцавања, са задатком да преотме аеродром и истера савезничке војнике са острва. Потцењујући бројност савезничких снага на Гвадалканалу, које су у то време бројале око 12.000 људи, Кавагучијевих 6.000 војника изводе неколико ноћних фронталних јуриша на савезничку одбрану. Главни јапански напад се догодио у близини гребена Лунга, јужно од аеродрома „Хендерсеново поље“, где се налазило неколико јединица из америчког корпуса маринаца, углавном трупе из 1. рејдерског и 1. падобранског батаљона, које су биле под командом потпуковника Едсона. Премда је одбрана америчких маринаца готово прегажена, Кавагучијев напад је пропао са великим губицима јапанских војника.\nПошто су кључ одбране биле Едсонове јединице на гребену, гребен се обично назива „Едсонов гребен“ у историјским књигама западног порекла. Након битке за Едсонов гребен, Јапанци настављају да шаљу трупе на Гвадалканал, ради новог покушаја заузимања аеродрома „Хендерсеново поље“, који је директно утицао на јапанске офанзивне операције у осталим областима јужног Пацифика.","url":"https://sr.wikipedia.org/wiki/%D0%91%D0%B8%D1%82%D0%BA%D0%B0_%D0%B7%D0%B0_%D0%95%D0%B4%D1%81%D0%BE%D0%BD%D0%BE%D0%B2_%D0%B3%D1%80%D0%B5%D0%B1%D0%B5%D0%BD","thumbnail_url":"https://upload.wikimedia.org/wikipedia/commons/thumb/1/12/EdsonsRidge.jpg/150px-EdsonsRidge.jpg"},{"id":"241080","type":"good","language_code":"sr","title":"Свети Георгије убива аждаху","summary":"„Свети Георгије убива аждаху“ је српска ратна мелодрама режисера Срђана Драгојевића, а сценарио је написао Душан Ковачевић на основу своје истоимене позоришне представе. У главним улогама су Лазар Ристовски, Милутин Милошевић и Наташа Јањић. Премијера филма је била 11. марта 2009. године.Са буџетом од око 5 милиона €, то је један од најскупљих филмова српске продукције до тада. Филм је био српски кандидат за америчког Оскара за најбољи филм ван енглеског говорног подручја за 2009. годину.","url":"https://sr.wikipedia.org/wiki/%D0%A1%D0%B2%D0%B5%D1%82%D0%B8_%D0%93%D0%B5%D0%BE%D1%80%D0%B3%D0%B8%D1%98%D0%B5_%D1%83%D0%B1%D0%B8%D0%B2%D0%B0_%D0%B0%D0%B6%D0%B4%D0%B0%D1%85%D1%83","thumbnail_url":null},{"id":"241145","type":"good","language_code":"sr","title":"F-22 раптор","summary":"F-22 раптор (енгл. F-22 Raptor) је први у свету борбени авион пете генерације, уведен у оперативну употребу, у Америчком ратном ваздухопловству. Авион може да лети брже од брзине звука на базном потиску, без укључивања допунског сагоревања мотора. У томе режиму може дуготрајно да крстари, у задацима дежурства. Основна намена Раптора је постизање превласти у ваздушном простору, а секундарно му је дејство по циљевима на тлу (земља / море) и електронско ратовање.\nРаптора карактерише способност летења на изузетно великим висинама и брзинама. На њему је примењена најсавременија технологија аеродинамичког обликовања, градње мотора, висок однос потисак / маса, софистицирана електронска и друга опрема, систем управљања, савремена интеграција авионских система и више технологија за смањење уочљивости и могућности откривања сензорима, са Земље и из ваздуха.Рекордер је по цени и по трошковима оперативне употребе, по часу лета.\nНеколико држава попут Јапана, Аустралије и Израела, показало је жељу за куповином Раптора. Амерички Конгрес је ставио забрану на његов извоз, чак и својим поузданим савезницима.Председник Барак Обама је потписао овлашћење за пословну 2010. годину, 28. октобра 2009. године, у којој нису била предвиђена средства за његову даљу производњу. Од укупно 195, последњи примерак F-22 раптор је произведен 2. маја 2012. за Америчко ратно ваздухопловство, током трајања производње у претходних 15 година. То је био завршетак производње и процеса увођења у оперативну употребу, овог типа авиона.","url":"https://sr.wikipedia.org/wiki/F-22_%D1%80%D0%B0%D0%BF%D1%82%D0%BE%D1%80","thumbnail_url":"https://upload.wikimedia.org/wikipedia/commons/thumb/e/e2/F-22_Raptor_edit1.jpg/150px-F-22_Raptor_edit1.jpg"},{"id":"243105","type":"good","language_code":"sr","title":"Виктор Цој","summary":"Виктор Робертович Цој (рус. Ви́ктор Ро́бертович Цой, кор. 빅토르 최, Лењинград, 21. јун 1962 — недалеко од Тукумса, 15. август 1990) био је совјетски рок музичар, текстописац и сликар. Суоснивач је и вођа рок групе „Кино”, једне од најпопуларнијих и музички најутицајнијих музичких група у историји руске музике.\nПочео је да пише пјесме кад је имао 17 година. Пјесме су углавном обрађивале теме попут уличног живота у Лењинграду, љубав и дружење са пријатељима. Године 1982. је упознао своју будућу супругу, Мариану (Марјану) Игоревну, да би се њом оженио три године касније, 1985. године. Исте године, 26. августа, добили су сина Александра (Сашу). Виктор је са групом Кино издао укупно 8 студијских албума и снимио је неколико филмова током осамдесетих година 20. вијека.\nТоком каријере урадио је неколико политички набијених албума, који су додатно поспјешили популарност групе. Не добијавши помоћ од државе за издавање својих албума, Цој је ишао кроз „Самиздат“, допуштајући да се албуми бесплатно дијеле. Ово је проузроковало још већу популарност, јер се створила атмосфера у којој су људи видјели да Цој не ствара само због новца.\nДана 15. августа 1990. године, Виктор Цој је погинуо у саобраћајној несрећи у Тукумсу, у Летонији, недалеко од Риге. Утицај Виктора Цоја на младе у Русији је био велик. И дан-данас се јављају бројни графити посвећени њему и његовом раду, организују концерти у његово име, а у једној од главних улица у Москви, у Старом Арбату, се налази велики меморијални зид посвећен Цоју, гдје долазе бројни његови поштоваоци да му одају почаст.","url":"https://sr.wikipedia.org/wiki/%D0%92%D0%B8%D0%BA%D1%82%D0%BE%D1%80_%D0%A6%D0%BE%D1%98","thumbnail_url":"https://upload.wikimedia.org/wikipedia/commons/thumb/4/4e/Victor_Tsoi_1986_cropped.jpg/150px-Victor_Tsoi_1986_cropped.jpg"},{"id":"244230","type":"good","language_code":"sr","title":"Јохан Хајнрих Песталоци","summary":"Јохан Хајнрих Песталоци (нем. Johann Heinrich Pestalozzi; Цирих, 12. јануар 1746 — Бруг, 17. фебруар 1827) био је швајцарски педагог и реформатор образовања. Као и његови претходници, Коменски и Русо, и Песталоци је сматрао да рјешење супротности и сиромаштва у друштву треба тражити у добром образовању.Песталоци је сматрао да дијете треба да учи крећући се „од лакшег ка тежем“: учење почиње посматрањем, наставља се развојем свијести, да би се финализирало кроз говор, мјерење, цртање, писање ријечи и бројева и рачунање. Сматрао је да дјеци не треба пружати готова знања него прилику да сама сазнају кроз личну активност. Требало би да развој интелектуалних способности буде предмет само једног дијела образовања, а прави циљ треба да буде цио, „моралан човјек“; моралан човјек чини добро и воли, његови поступци се темеље на вјери и оставља своју себичност по страни кад год је то могуће. Морал особа мора изградити сама.","url":"https://sr.wikipedia.org/wiki/%D0%88%D0%BE%D1%85%D0%B0%D0%BD_%D0%A5%D0%B0%D1%98%D0%BD%D1%80%D0%B8%D1%85_%D0%9F%D0%B5%D1%81%D1%82%D0%B0%D0%BB%D0%BE%D1%86%D0%B8","thumbnail_url":"https://upload.wikimedia.org/wikipedia/commons/thumb/8/8a/Johann_Heinrich_Pestalozzi_%28Real_Academia_de_Bellas_Artes_de_San_Fernando%2C_Madrid%29.jpg/150px-Johann_Heinrich_Pestalozzi_%28Real_Academia_de_Bellas_Artes_de_San_Fernando%2C_Madrid%29.jpg"},{"id":"24701","type":"good","language_code":"sr","title":"Бранимир Штулић","summary":"Бранимир Џони Штулић (Скопље, 11. април 1953) некадашњи је југословенски композитор, певач и гитариста рок групе Азра. Сматра се контроверзним аутором и једним од највећих мистичара југословенске рок сцене.Гитару је почео да свира од првог разреда гимназије, а током 1970-их са акустичном гитаром обилази загребачке тулуме, на којима свира своје и туђе композиције. Једно време студирао је на Филозофском факултету у Загребу, али је студије напустио. Почетком 1970-их оснива групу Балкан севдах бенд с којом свира све од ауторских песама, преко севдалинки и народњака, до Битлса (The Beatles). Након утицаја панка и новог таласа, Штулић је модификовао свој звук и неке старе акустичне песме прерадио у електричној варијанти. Године 1977. формирао је нови бенд по имену Азра.\nПрви албум Азре изашао је 1980. године и сматра се једним од најјачих дебија у историји југословенског рока. Самостално и са групом Азра, снимио је 16 музичких албума, од којих су многи продати у тиражу већем од сто хиљада примерака, с укупним бројем који премашује милион продатих носача звука. Од почетка 1990-их живи у Утрехту, Холандија, и бави се писањем и превођењем грчких класика.","url":"https://sr.wikipedia.org/wiki/%D0%91%D1%80%D0%B0%D0%BD%D0%B8%D0%BC%D0%B8%D1%80_%D0%A8%D1%82%D1%83%D0%BB%D0%B8%D1%9B","thumbnail_url":null},{"id":"24746","type":"good","language_code":"sr","title":"Застава Јерменије","summary":"Застава Јерменије (јерм. Եռագույն; Јерахујн — „тробојка'”), или јерменска тробојка, представља државни симбол Републике Јерменије. Застава је правоугаоног облика, са односом висине према дужини од 1:2. Чине је три једнака хоризонтална поља, црвено у горњем делу, плаво у средини и наранџасто у доњем делу. Наранџасто поље се често описује и као поље боје кајсије која је један од националних симбола Јерменије.\nЗначење и распоред боја на застави има више објашњења. Најједноставније тумачење симболике боја је да црвена боја симболише крв свих оних који су дали свој живот за јерменску државу и нацију, плава боја означава небо и слободу, а наранџаста је симбол јерменске земље и јерменског радника.\nСадашња варијанта заставе службено је усвојена на седници Врховног совјета Јерменије одржаној 24. августа 1990. године. Народна скупштина Републике Јерменије је 15. јуна 2006. усвојила нови закон о националној застави и државним обележјима.\nТоком историје постојало је више различитих варијација застава које су представљале јерменски народ и државе, почев од застава древних јерменских династија са симболима животиња (данас видљивим на националном грбу) па до разних варијанти застава из комунистичког периода.","url":"https://sr.wikipedia.org/wiki/%D0%97%D0%B0%D1%81%D1%82%D0%B0%D0%B2%D0%B0_%D0%88%D0%B5%D1%80%D0%BC%D0%B5%D0%BD%D0%B8%D1%98%D0%B5","thumbnail_url":"https://upload.wikimedia.org/wikipedia/commons/thumb/2/2f/Flag_of_Armenia.svg/150px-Flag_of_Armenia.svg.png"},{"id":"248814","type":"good","language_code":"sr","title":"Звездане стазе: Војаџер","summary":"„Звездане стазе: Војаџер“ (енгл. Star Trek: Voyager) је америчка научнофантастична ТВ серија, чија је радња смештена у измишљеном свету „Звезданих стаза“. Серију су створили Рик Берман (енгл. Rick Berman), Мајкл Пилер (енгл. Michael Piller) и Џери Тејлор (енгл. Jeri Taylor). „Звездане стазе: Војаџер“ је четврти наставак првобитне серије — „Звездане стазе: Оригинална серија“. Први пут је приказана 16. јануара 1995, на телевизијској мрежи „UPN“ (Јунајтед парамаунт нетворк, на енгл. United Paramount Network), а последња, 172. епизода серије је приказана 23. маја 2001. године. \nРадња серије прати путовање кући свемирског брода „Војаџер“ (енгл. Voyager), који је услед несрећног сплета околности пребачен на други крај галаксије. Путујући кроз још увек неистражени део галаксије, они доживљавају бројне авантуре, кроз које откривају нове планете и врсте и уједно траже начин да путовање учине што краћим.\nПоред тога што представља прву ТВ серију из серијала „Звезданих стаза“ са рачунарски створеним специјалним ефектима, ова серија по први пут уводи лик женског капетана свемирског брода — Кетрин Џејнвеј, што је довело до критика и негодовања једног дела обожавалаца. Упркос томе, као и скромној оцени критике, постигавши велики успех код ТВ гледалаца, серија је успела да, захваљујући расту популарности из сезоне у сезону, освоји преко 20 награда и дупло више номинација.","url":"https://sr.wikipedia.org/wiki/%D0%97%D0%B2%D0%B5%D0%B7%D0%B4%D0%B0%D0%BD%D0%B5_%D1%81%D1%82%D0%B0%D0%B7%D0%B5:_%D0%92%D0%BE%D1%98%D0%B0%D1%9F%D0%B5%D1%80","thumbnail_url":null},{"id":"24935","type":"good","language_code":"sr","title":"Коста Пећанац","summary":"Константин Миловановић (околина Дечана, 1879 — Николинац код Сокобање, мај или јун 1944), познатији као Коста Пећанац, био је српски четнички војвода током балканских ратова, Првог свјетског рата и Другог свјетског рата. Пећанац је учествовао у борбама на страни Србије током балканских ратова и Првог свјетског рата, када се придружио снагама Косте Војиновића Косовца током Топличког устанка 1917. године. У међуратном периоду био је значајан вођа четничких ветеранских удружења, а такође је био познат и по снажном непријатељству према КПЈ, што га је учинило популарним у конзервативним круговима. Као предсједник Удружења четника током тридесетих година, удружење је претворио у агресивну српску герилску политичку организацију са више од пола милиона чланова. Током Другог свјетског рата, Пећанац је сарађивао са њемачком војном управом и њиховом марионетском владом у окупираној Србији.\nПред саму инвазију сила Осовине на Југославију у априлу 1941. југословенска влада је дала Пећанцу новац и оружје да организује герилске јединице у јужној Србији, Македонији и Косову. Пећанац је у долини ријеке Топлице образовао чету од око 300 људи, која је избјегла уништење током инвазије. У прва три мјесеца од капитулације, Пећанац је окупио још трупа од српских избјеглица из Македоније и Косова. Међутим, његови четници су се борили само против албанских група у овој области и нису се борили против Нијемаца. Након избијања устанка на окупираној територији почетком јула 1941. Пећанац је убрзо напустио борбу против сила Осовине и крајем августа је склопио споразуме са њемачким окупационим властима и марионетском владом Милана Недића у циљу сарадње у борби против партизана предвођених КПЈ. У јулу 1942. године, вођа супарничког четничког покрета Дража Михаиловић је уредио да га Влада у избјеглишту осуди као издајника. Пећанчева даља сарадња са Нијемцима је уништила и оно преосталог угледа који је стекао у балканским ратовима и Првом свјетском рату.\nНијемци су брзо схватили да Пећанчеви четници чији је број нарастао на 8.000, нису ефикасни и поуздани, па чак ни Недићева влада није имала повјерења у њих. Пећанчеви четници су потпуно распуштени до марта 1943. Самог Пећанца је на неко време интернирала Недићева влада, а убили су га Михаиловићеви четници у мају или јуну 1944. године.","url":"https://sr.wikipedia.org/wiki/%D0%9A%D0%BE%D1%81%D1%82%D0%B0_%D0%9F%D0%B5%D1%9B%D0%B0%D0%BD%D0%B0%D1%86","thumbnail_url":"https://upload.wikimedia.org/wikipedia/commons/thumb/6/60/Kosta_Pe%C4%87anac_portrait.jpg/150px-Kosta_Pe%C4%87anac_portrait.jpg"},{"id":"25041","type":"good","language_code":"sr","title":"Орден народног хероја","summary":"Орден народног хероја (мкд. Орден на народен херој; словен. Red narodnega heroja) био је високо југословенско одликовање за храброст, треће одликовање у важносном редоследу одликовања Социјалистичке Федеративне Републике Југославије (СФРЈ) и четврто одликовање у важносном реду Савезне Републике Југославије.Установљен је 15. августа 1943, одлуком Врховног штаба НОВ И ПОЈ, као највише одликовање. У току Другог светског рата, као и после њега Орденом су одликоване 1.322 особе – учесници Народноослободилачког рата, као и 21 припадник Савезничких армија. Након распада СФРЈ, 1998. одликовање је уврштено у одликовања Савезне Републике Југославије (СРЈ), односно Државне заједнице Србије и Црне Горе. Последњи пут додељиван је 2000, након завршетка рата на Косову. Одликована лица су са добијањем Ордена народног хероја стицала и почасни назив — народни херој Југославије.","url":"https://sr.wikipedia.org/wiki/%D0%9E%D1%80%D0%B4%D0%B5%D0%BD_%D0%BD%D0%B0%D1%80%D0%BE%D0%B4%D0%BD%D0%BE%D0%B3_%D1%85%D0%B5%D1%80%D0%BE%D1%98%D0%B0","thumbnail_url":"https://upload.wikimedia.org/wikipedia/commons/thumb/0/08/Orden_narodnog_heroja3.jpg/150px-Orden_narodnog_heroja3.jpg"},{"id":"252877","type":"good","language_code":"sr","title":"Галија","summary":"Галија (лат. Gallia, грч. Γαλατία) је историјски назив који су Римљани и њихови савременици користили за подручја западне Европе која отприлике одговарају данашњој Француској, Луксембургу и Белгији, али се понекад под тиме подразумева и долина Поа, западна Швајцарска и делови Холандије и Немачке западно од Рајне. Њени становници су се називали Гали, иако је тај израз у ширем смислу означавао све древне говорнике галског језика (древне варијанте келтског). Овај је језик био широко распрострањен у Европи, али у самој Галији су се говорили посебни језици (укључујући барем аквитански језик и могући белгијски језик).\nГали су под Бреном око 390. п. н. е. поразили Римљане. Нешто касније, године 281. п. н. е. је егејски свет, погођен великом миграцијом Источних Гала који су се појавили у Тракији, северно од Грчке. Још један галски поглавица, такође по имену Брен, је тада тек у последњи тренутак - преплашен муњама и грмљавином - спречен да оскрнави светиште у Делфима. Истовремено се велика миграцијска хорда Келта, око 10.000 ратника, заједно са женама, децом и робовима, кретала кроз Тракију. Три галска племена су тада из Тракије на позив Никомеда I, краља Битиније, прешла у Малу Азију како би му помогла у династијским сукобима. На крају су се населили у Фригији и Кападокији у централној Анадаолији, области која ће по њима добити име Галатија.","url":"https://sr.wikipedia.org/wiki/%D0%93%D0%B0%D0%BB%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/b/ba/Map_Gallia_Tribes_Towns.png/150px-Map_Gallia_Tribes_Towns.png"},{"id":"256089","type":"good","language_code":"sr","title":"Марио Анчић","summary":"Марио Анчић (Сплит, 30. март 1984) бивши је хрватски тенисер. Професионално је почео да се бави тенисом 2001. године са 16 година, а већ са 17 се квалификовао на Вимблдон и у првом колу поразио Роџера Федерера. Тиме је постао једини тенисер света, осим Бјерн Борга који је успео да као тинејџер победи на Централном терену Вимблдона.\nАнчић и његов сународник Иван Љубичић постали су и први пар у историји Дејвис купа којем је пошло за руком да победе америчку комбинацију Боб и Мајк Брајан. Анчић је помогао Хрватској да освоји Дејвис куп 2005. када је поново с Љубичићем тријумфовао над словачким представницима у Дејвис купу.\nАнчић је 19. фебруара 2011. најавио да се повлачи из света професионалног тениса због мононуклеозе и повреде леђа. Каријеру је окончао са 3 титуле, 208 победа и 135 пораза.","url":"https://sr.wikipedia.org/wiki/%D0%9C%D0%B0%D1%80%D0%B8%D0%BE_%D0%90%D0%BD%D1%87%D0%B8%D1%9B","thumbnail_url":"https://upload.wikimedia.org/wikipedia/commons/thumb/3/32/Ancic_Toronto_Masters_2008.jpg/150px-Ancic_Toronto_Masters_2008.jpg"},{"id":"259774","type":"good","language_code":"sr","title":"JAS 39 Грипен","summary":"JAS 39 Грипен (енгл. griffin) је вишенаменски једномоторни борбени авион четврте генерације, с могућношћу даљег развоја (4+). Производи га шведска компанија Саб (швед. Saab). Назив JAS му наглашава вишенаменску улогу. То су почетна слова од шведских речи: jagt, attak, spaning, што значи ловац, јуришник и извиђач. Развијен је и производи се као резултат доследне шведске стратегије вишегодишњег ослонца на властити развој и производњу борбених авиона. Без обзира што су развој пратиле значајне тешкоће, Швеђани су истрајали до краја, и не само да су обезбедили своме ваздухопловству квалитетан борбени авион, него су га понудили и на иностраном тржишту. „Грипен“ замењује старије авионе Саб 35 дракен и 37 вигген, у шведском ваздухопловству. Концепционо се заснива на аеродинамичкој конфигурацији делта крило спрегнуто с канардом, пројектованом релаксираном уздужном статичком стабилношћу, на основу примене електричних команди лета (енгл. fly-by-wire control systems). Покреће га двопроточни турбомлазни мотор Волво РМ12, а постиже максималну брзину адекватну Маховом броју 2. Касније је авион модификован за НАТО стандарде, са могућношћу пуњења горивом у лету.Шведска влада је 1979. године почела развојне студије за вишенаменски авион, респективан као ловац, за подршку и за извиђачке задатке. Саб је конципирао нови пројекат и развио га у авион JAS 39 Грипен, чији је први прототип полетео 1988. године, након два удеса, током прототипског развоја и развојних испитивања. Разлози су били у скривеним грешкама у софтверу електричних команди лета. „Грипен“ је уведен у оперативну употребу шведског ваздухопловства у 1997. години. Надограђене варијанте, које се заснивају на интеграцији напредније опреме, повећању аутономије лета и долета, уведене су оперативну употребу у 2003. години. У току је даљи његов развој, у побољшану варијанту, у развоју је од 2014. године, означена са JAS 39 E/F Грипен, под називом Грипен следеће генерације (JAS 39 Грипен NG или Супер – JAS).„Грипен“ је уведен у оперативну употребу у ратним ваздухопловствима Шведске, Чешке Републике, Мађарске и Јужноафричке Републике, а наручила га је и Тајландска краљевска авијација. За његов инострани пласман повољна околност је била та што су остали слични програми развоја једномоторних борбених авиона прекинути. То су израелски Лави, југословенски Нови авион, а индијском LCA су значајно снижени захтеви и пролонгирана динамика реализације. У таквим околностима, „Грипен“ је остао без конкуренције. Остао је сам на светском тржишту једномоторног борбеног авиона четврте генерације. Формирано је неколико партнерстава у заједничким напорима иностраног пласмана са више иностраних авионских компанија. Један пример таквих напора је „Грипен Интернатионал“, представља заједничко партнерство између Саба и британског „БАЕ системс“ формирано 2001. године, успешно су извезли „Грипена“ у Јужну Африку. Касније је та организација укинута, под оптужбом за коришћено подмићивање за обезбеђење извоза авиона.","url":"https://sr.wikipedia.org/wiki/JAS_39_%D0%93%D1%80%D0%B8%D0%BF%D0%B5%D0%BD","thumbnail_url":"https://upload.wikimedia.org/wikipedia/commons/thumb/0/09/Saab-JAS-39_at_ILA_2010_05.jpg/150px-Saab-JAS-39_at_ILA_2010_05.jpg"},{"id":"260958","type":"good","language_code":"sr","title":"Саша Обрадовић","summary":"Саша Обрадовић (Београд, 29. јануар 1969) бивши је југословенски и српски кошаркаш, а садашњи кошаркашки тренер. Тренутно је тренер Монака.\nУ професионалној играчкој каријери наступао је за Црвену звезду, Лимож, Албу из Берлина, Виртус из Рима, Будућност и Келн. Као играч је освојио два првенства Југославије (1993. и 2001), куп Југославије (2001), првенство Немачке (1997), три купа Немачке (1997, 2004. и 2005) и Куп Радивоја Кораћа (1995).\nСа репрезентацијом Југославије освојио је сребрну медаљу на Олимпијским играма 1996, златну медаљу на Светском првенству 1998, три златне (1995, 1997. и 2001) и једну бронзану медаљу (1999) на Европским првенствима.\nНакон завршетка играчке каријере, 2005. је започео тренерску каријеру. У тренерској каријери освојио је првенство Немачке 2006, куп Немачке 2007, 2013, 2014. и 2016, првенство Украјине 2012. и куп Русије 2018.","url":"https://sr.wikipedia.org/wiki/%D0%A1%D0%B0%D1%88%D0%B0_%D0%9E%D0%B1%D1%80%D0%B0%D0%B4%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/b/b2/Sa%C5%A1a_Obradovi%C4%87.jpg/150px-Sa%C5%A1a_Obradovi%C4%87.jpg"},{"id":"261213","type":"good","language_code":"sr","title":"Војводина у Народноослободилачкој борби","summary":"Априла 1941. године Војводина је окупирана и подељена у три окупационе зоне: Срем су Немци предали Независној Држави Хрватској, Бачку и Барању је анектирала Краљевина Мађарска, док је Банат потпао под власт домаћих Немаца, мада је формално припадао Недићевој Србији. Терор и физичко уништење недужног народа, привредна пљачка, општа обесправљеност, беда и очај карактерисали су четворогодишњу окупацију. У току окупације у Војводини је око 50.000 људи убијено, а преко 280.000 је било интернирано, хапшено, злостављано и мучено.Покрет отпора, који је покренула Комунистичка партија Југославије, крајем 1941, претрпео је у Банату и Бачкој тежак пораз, док је у Срему, после темељних припрема, постепено прерастао у општенародни устанак. На ослобођеној територији у Срему организована је и партизанска власт, са масовним антифашистичким организацијама, штампом и школством. Искуства из Срема у организовању ослободилачке борбе пренесена су у лето 1944. године у Банат, Бачку и Барању, тако да је пре доласка Црвене армије, октобра 1944, овде већ била организована народна власт са ослободилачким институцијама.","url":"https://sr.wikipedia.org/wiki/%D0%92%D0%BE%D1%98%D0%B2%D0%BE%D0%B4%D0%B8%D0%BD%D0%B0_%D1%83_%D0%9D%D0%B0%D1%80%D0%BE%D0%B4%D0%BD%D0%BE%D0%BE%D1%81%D0%BB%D0%BE%D0%B1%D0%BE%D0%B4%D0%B8%D0%BB%D0%B0%D1%87%D0%BA%D0%BE%D1%98_%D0%B1%D0%BE%D1%80%D0%B1%D0%B8","thumbnail_url":"https://upload.wikimedia.org/wikipedia/commons/thumb/7/77/Tradicionalni_grb_Vojvodine.svg/150px-Tradicionalni_grb_Vojvodine.svg.png"},{"id":"263445","type":"good","language_code":"sr","title":"Billie Jean","summary":"„Billie Jean“ je ritam i bluz, dens-pop i fank pjesma američkog izvođača Majkla Džeksona. Napisao ju je Džekson dok ju je producirao Kvinsi Džons za pjevačev šesti solo album, „Thriller“ (1982). Pjesma se jedva našla na albumu zbog mnogih neslaganja između pomenute dvojice. Njeni stihovi aludiraju na istinito životno iskustvo u kojem je mentalno bolesna obožavateljka tvrdila da je Džekson otac jednog od njenih blizanaca. Poznata je po svojstvenom basu i Džeksonovim vokalnim štucanjima. Miksovana je 91 put od strane Brusa Svedijena prije nego što je finalizovana.\nNakon uspješnog plasmana singla „The Girl Is Mine“ na top-listama, „Billie Jean“ je izdata 2. 1. 1983, kao albumov drugi singl. Bila je komercijalno i kritički uspješna širom svijeta. Postala je jedan od najprodavanijih singlova 1983, zauzimajući istovremeno prva mjesta u Sjedinjenim Državama i u Ujedinjenom Kraljevstvu. Navođena kao jedna od najrevolucionarnijih pjesama ikada, sertifikovana je platinastim tiražom 1989.\nOdlikovana mnogim priznanjima i nagradama (među kojim i dvjema Gremi nagradama, jednom Američkom muzičkom nagradom i uvođenjem u „Kući slavnih producenata spotova“) pjesma i njen spot su katapultirali „Thriller“ na čelo najprodavanijih albuma svih vremena. Pjesma je promovisana kratkim filmom koji je srušio rasne barijere na Muzičkoj televiziji kao prvi spot jednog crnog izvođača koji se prikazivao na njoj i Emijem nominovanim nastupom sa „Motauna 25“ gdje je Džekson premijerno prikazao mjesečev hod. Takođe je promovisana Pepsi reklamama. Tokom snimanja jedne od reklama, Džekson je pogođen vatrometom. Korišćena i prerađivana od strane mnogih savremenih izvođača, „Billie Jean“ je učinila Džeksona međunarodnom pop ikonom.","url":"https://sr.wikipedia.org/wiki/Billie_Jean","thumbnail_url":null},{"id":"263593","type":"good","language_code":"sr","title":"Последњи дани (филм из 1999)","summary":"Последњи дани (енгл. End of Days) је амерички натприродни хорор филм, са елементима акције из 1999. године режисера Питера Хајмса, са Арнолдом Шварценегером, Габријелом Берном, Кевином Полаком и Робин Тани у главним улогама. Радња прати бившег њујоршког полицајца, Џерика Кејна, који се након што спаси живот једном банкару од атентатора, нађе у сукобу са злим силама које су једну младу девојку одабрале да постане сатанина невеста. \nПремијерно објављен у биоскопима САД 24. новембра 1999. године, а укупна зарада од филма износила је око 212 милиона $, што га у прођењу са продукцијским буџетом од 100 милиона $, чини финансијски исплативим пројектом. \nФилм је првобитно, пре него што је Хајмс ангажован као режисер, понуђен Сему Рејмију и Гиљерму дел Тору али су обојица морали да одбију јер су били презаузети око других пројеката. Такође, интересантно је да је улога Џерика Кејна написана за Тома Круза, али он је уместо тога одабрао да ради на филму Магнолија, па је стога улога на крају припала Шварценегеру.Филм је и поред солидног финансијског успеха на благајнама имао негативан пријем код публике и критичара, а и сам Шварценегер је касније изјавио да је Хајмс био потпуно погрешан избор за режисера, јер по његовим речима он није имао једноставно довољно потенцијала, али пошто га је препоручио Џејмс Камерон сви су се сложили да управо он режира филм.","url":"https://sr.wikipedia.org/wiki/%D0%9F%D0%BE%D1%81%D0%BB%D0%B5%D0%B4%D1%9A%D0%B8_%D0%B4%D0%B0%D0%BD%D0%B8_(%D1%84%D0%B8%D0%BB%D0%BC_%D0%B8%D0%B7_1999)","thumbnail_url":null},{"id":"263650","type":"good","language_code":"sr","title":"You Are Not Alone","summary":"„You Are Not Alone“ je drugi singl američkog izvođača Majkla Džeksona sa njegovog devetog studijskog albuma, „HIStory: Past, Present and Future, Book I“. Izdat je u avgustu 1995. godine od strane Epik rekordsa. Ritam i bluz baladu je napisao R. Keli reagujući na teška vremena u svom privatnom životu. Prosledio je kasetu dema Džeksonu koji mu je ponudio da zajednički produciraju pesmu jer mu se jako dopala. Džeksonovo zanimanje za pesmu je bilo povezano sa tadašnjim događajima u njegovom privatnom životu kao što su optužbe za seksualno maltretiranje deteta i venčanje sa Lisom Meri Presli.\nSkoro sve reakcije muzičkih kritičara na pesmu su bile pozitivne. „You Are Not Alone“ je bila nominovana Gremijem i Američkom muzičkom nagradom. Njen spot koji prikazuje Džeksona i njegovu ženu, takođe je bio istaknut, naročito zbog scena polunagosti. \nKomercijalno, pesma je bila veoma uspešna. Drži Ginisov rekord kao prva pesma u trideset i sedmogodišnjoj istoriji top-liste „Bilbord hot 100“ koja je debitovala na prvom mestu. Odlikovana je platinastim tiražom u SAD. Godine 2007, njen tekstopisac optužen je i osuđen za plagijarizovanje druge pesme pri pisanju „You Are Not Alone“. Presuda i ishod su priznati samo u Belgiji. Pesma se pozicionirala visoko na svim većim tržištima. „You Are Not Alone“ je poslednji Džeksonov br. 1 hit u Sjedinjenim Državama.","url":"https://sr.wikipedia.org/wiki/You_Are_Not_Alone","thumbnail_url":null},{"id":"263732","type":"good","language_code":"sr","title":"Бобан Марјановић","summary":"Бобан Марјановић (Бољевац, 15. август 1988) српски je кошаркаш. Игра на позицији центра, а тренутно наступа за Хјустон рокетсе. Са 224 cm висине један је од највиших кошаркаша у свим такмичењима у којима наступа.Поред велике висине одликује га изузетна снага, али и мека рука приликом шута, те су му проценти шута споља као слободних бацања веома добри с обзиром да игра на позицији центра. У досадашњој каријери наступао је за: Хемофарм, ЦСКА Москву, Жалгирис, Нижњи Новгород, Раднички Крагујевац, Мега Визуру, Црвену звезду и Сан Антонио спарсе. Три пута је био најкориснији играч Кошаркашке лиге Србије. Двоструки је члан идеалне петорке Јадранске лиге. Четири пута је био МВП Евролиге, а проглашен је и за најкориснијег играча прве фазе Евролиге као и члан идеалне петорке у сезони 2014/15. У тој сезони успео је да обори три рекорда у историји Евролиге и то: број остварених дабл-даблова у једној сезони (16), укупан број скокова у једној сезони (256) као и укупан индекс корисности у једној сезони и то 616. Био је део најуспешније генерације у историји Црвене звезде која је успела да освоји триплу круну у сезони 2014/15.","url":"https://sr.wikipedia.org/wiki/%D0%91%D0%BE%D0%B1%D0%B0%D0%BD_%D0%9C%D0%B0%D1%80%D1%98%D0%B0%D0%BD%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/f/ff/Boban_Marjanovic_51_%28cropped%29.jpg/150px-Boban_Marjanovic_51_%28cropped%29.jpg"},{"id":"264499","type":"good","language_code":"sr","title":"You Rock My World","summary":"„You Rock My World“ је пјесма америчког извођача Мајкла Џексона са његовог десетог студијског албума, „Invincible“. Издата је као водећи сингл са албума у августу 2001. године од стране Епик рекордса. Њен текст говори о заљубљености и о стицању женске пажње. Продуцирану од стране Џексона и Роднија Џеркинса, пјесму су написали поменута двојица, Фред Џеркинс, Лошон Денијелс и Нора Пејн. Музички, ради се о денс и поп комаду сличном Џексоновим претходним које је радио са Квинсијем Џонсом.\n„You Rock My World“ је различито оцијењена. Једни музички критичари су сматрали да је Џексон требало да уложи више труда у пјесму која по њиховом мишљењу није најбољи материјал са албума, док су други похвалили њену композицију и пјевачев вокални наступ. Комерцијално, сингл је био успјешан широм свијета. Нашао се на десетом мјесту америчке топ-листе „Билборд хот 100“ бивајући Џексонов последњи топ десет хит. „You Rock My World“ је заузимао прву позицију у Француској три узастопне недеље. Такође, био је међу десет најпродаванијих у Аустралији, Аустрији, Канади, Данској, Финској, Италији, Шведској, Швајцарској и у Уједињеном Краљевству.\nРади што боље промоције, објављен је музички спот који траје четрнаест минута. Режирао га је Пол Хантер и у њему се појављују: Џексон, Крис Такер, Мајкл Мадсен, Марлон Брандо, Били Дрејго и многи други. Главни актери, Џексон и Такер покушавају привући пажњу једне дјевојке. Спот, упоређиван са пјевачевим претходним као што су за пјесме „Smooth Criminal“ и „The Way You Make Me Feel“, различито је оцијењен. Пјесма је извођена уживо само два пута и то у Медисон сквер гардену током концертне прославе Џексонових тридесет година као соло извођача. Снимак са извођења је приказан од стране Си-Би-Ес телевизије у виду специјалне емисије под називом „Michael Jackson: 30th Anniversary Special“. Пјесма је номинована Греми наградом за најбоље мушко поп вокално извођење 2002. године.","url":"https://sr.wikipedia.org/wiki/You_Rock_My_World","thumbnail_url":null},{"id":"267507","type":"good","language_code":"sr","title":"Аненербе","summary":"Аненербе (нем. Ahnenerbe) је била нацистичка организација, која се представљала као „друштво за истраживање древне германске историје и наслеђа предака“. Бавила се експериментима и изучавањем праисторије, археологије, паранормалних појава и мистицизма у циљу поткрепљивања „теорије аријевске расе“, а касније је постала саставни део паравојне организације Шуцштафел (познате и као СС). Аненербе су основали 1. јула 1935. године Хајнрих Химлер, Рихард Валтер Дар и Херман Вирт.\nПод њеним окриљем су се од 1938. године до краја Другог светског рата спроводила сва археолошка истраживања. Због значајних финансијских средстава којима је организација располагала и бројних области којима се бавила, у њене редове је временом ступио велики број академика. Неки од резултата ове организације су: ископавање викиншког утврђења из 9. века, експедиције на Тибет, Блиски исток и бројна друга места широм света, заштита праисторијских локација у јужној Русији након немачке окупације ове територије итд. За време рата је прекинуто истраживање наслеђа, али су започети бројни други пројекти: антрополошки (у оквиру којих су мерене лобање логораша из Аушвица или погубљених руских комесара ради упоређивања са лобањама припадника аријевске расе), медицински (попут експеримената Сигмунда Рашера и Јозефа Менгелеа) и др. Аненербе се временом развијала, тако да је крајем рата успоставила контролу и над тотално несродним програмом „V-2“ на чијем челу је био Вернер фон Браун. Постоје тврдње да се организација бавила и истраживањем летећих тањира, мада за то не постоје чврсти научни докази.","url":"https://sr.wikipedia.org/wiki/%D0%90%D0%BD%D0%B5%D0%BD%D0%B5%D1%80%D0%B1%D0%B5","thumbnail_url":"https://upload.wikimedia.org/wikipedia/commons/thumb/7/7e/Ahnenerbe.svg/150px-Ahnenerbe.svg.png"},{"id":"268261","type":"good","language_code":"sr","title":"Метеорски рој","summary":"Метеорски рој (или „метеорски пљусак“, „метеорска киша“) представља појаву када већи број метеора привидно долази из једне тачке (или јако мале области) на небу у току краћег временског периода. Метеори се јављају када метеороиди при великој брзини уђу у земљину атмосферу и јонизују слој ваздуха око себе. При рекомбинацији јона долази до појаве светлости која носи назив „метеор“. Већина метеороида мања је од зрна песка. При проласку кроз атмосферу, потпуно испаравају и никад не стигну на површину Земље. Остаци метеороида који доспеју на Земљу називају се метеоритима.","url":"https://sr.wikipedia.org/wiki/%D0%9C%D0%B5%D1%82%D0%B5%D0%BE%D1%80%D1%81%D0%BA%D0%B8_%D1%80%D0%BE%D1%98","thumbnail_url":null},{"id":"270227","type":"good","language_code":"sr","title":"Средњовековна филозофија","summary":"Средњовековна филозофија је филозофија која се развијала у областима Средоземља, Европе и Блиског истока током средњовековног периода (приближно од 5. до 15. века). Овај појам обухвата хришћанску, исламску и јудејску филозофију.\nСредњовековна филозофија се развила из потребе тумачења објављених верских догми, с једне стране, и под утицајем поновно откривене античке филозофије, с друге. Филозофија се у средњем веку углавном сматрала „слушкињом теологије“ (лат. ancilla theologiae), а филозофи су махом били теолози и свештеници. Преовлађујуће теме средњовековне филозофије биле су однос вере и разума, предодређења и слободе воље, домети и ограничења људске спознаје, проблем универзалија и докази постојања Бога.\n\n","url":"https://sr.wikipedia.org/wiki/%D0%A1%D1%80%D0%B5%D0%B4%D1%9A%D0%BE%D0%B2%D0%B5%D0%BA%D0%BE%D0%B2%D0%BD%D0%B0_%D1%84%D0%B8%D0%BB%D0%BE%D0%B7%D0%BE%D1%84%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/f/f6/Septem-artes-liberales.jpg/150px-Septem-artes-liberales.jpg"},{"id":"27191","type":"good","language_code":"sr","title":"Војска Републике Српске","summary":"Војска Републике Српске, скраћено ВРС, била је оружана сила Републике Српске. Основана је под називом Војска Српске Републике Босне и Херцеговине 12. маја 1992. одлуком Народне скупштине Српске Републике Босне и Херцеговине. Постојала је од 12. маја 1992. до 1. јануара 2006, након чега је ушла у састав Оружаних снага Босне и Херцеговине. Војно насљеђе и идентитет Војске Републике Српске његује Трећи пјешадијски (Република Српска) пук.Крсна слава ВРС био је Видовдан, док се 12. мај прославља као Дан Војске Републике Српске и 3. пјешадијског (Република Српска) пука.\n\n","url":"https://sr.wikipedia.org/wiki/%D0%92%D0%BE%D1%98%D1%81%D0%BA%D0%B0_%D0%A0%D0%B5%D0%BF%D1%83%D0%B1%D0%BB%D0%B8%D0%BA%D0%B5_%D0%A1%D1%80%D0%BF%D1%81%D0%BA%D0%B5","thumbnail_url":"https://upload.wikimedia.org/wikipedia/commons/thumb/c/c0/Patch_of_the_Army_of_Republika_Srpska.svg/150px-Patch_of_the_Army_of_Republika_Srpska.svg.png"},{"id":"272548","type":"good","language_code":"sr","title":"Човек са гвозденом маском","summary":"Човек са гвозденом маском (франц. L'Homme au Masque de Fer) је један од најчувенијих затвореника у француској историји. Мистерија која окружује његов живот, као и разни филмови и романи који га описују не престају да побуђују машту.\nПолазна тачка легенде је смрт која је, после дугог заточеништва, задесила 19. новембра 1703. у злогласном затвору Бастиља једног затвореника чије име, као ни разлоге хапшења, нико није знао. Сахрањен је под именом Marchiali, премда неки извори наводе имена Marchioly или Marchialy. На темељу тих чињеница, прича је знатно преувеличана, предање јој је придодало бројне детаље, политика ју је узела под своје, те је човек са гвозденом маском постао, из пера Волтера, симбол краљевског апсолутизма.","url":"https://sr.wikipedia.org/wiki/%D0%A7%D0%BE%D0%B2%D0%B5%D0%BA_%D1%81%D0%B0_%D0%B3%D0%B2%D0%BE%D0%B7%D0%B4%D0%B5%D0%BD%D0%BE%D0%BC_%D0%BC%D0%B0%D1%81%D0%BA%D0%BE%D0%BC","thumbnail_url":null},{"id":"27272","type":"good","language_code":"sr","title":"Мирослављево јеванђеље","summary":"Мирослављево јеванђеље је кодекс, односно рукописна књига. То је један од најзначајнијих ћириличких споменика српске и јужнословенске, односно српско-словенске писмености из 12. века. Мирослављево јеванђеље је по свом саставу јеванђелистар, богослужбена књига у којој су текстови распоређени према читањима у току црквене године. Писано је за Мирослава, брата великог жупана Стефана Немање, кнеза хумског за потребе његове задужбине цркве светог Петра на Лиму, око које је касније настало Бијело Поље, потиче с краја 12. века, највероватније из претпоследње деценије (1180–1191). Мирослављев ктиторски натпис на задужбини такође сведочи о развоју наше писмености. Поједини историчари сматрају да је кнез Мирослав претходно био богумил (патарен) јер је у то доба овај верски покрет био веома снажан али за ову хипотезу не постоје чврсти докази. Хумски кнез Мирослав био је ожењен сестром босанског бана Кулина.\nПо типу то је пуно изборно јеванђеље - апракос, што значи да има читања за сваки дан, по Пасхи, по Педесетници, по новом лету, као и празнична и пригодна читања. Мирослављев пуни апракос се разликује од осталих јужнословенских и источнословенских (староруских) пуних апракоса што га чини јединственим, односно оригиналним у односу на распрострањенији тип мстиславско-вукановски пуни апракос. Текст се сврстава у најстарију словенску редакцију, која се одликује тачношћу, верношћу оригиналу, јасноћом, а у коју још спадају Маријино, Асеманово, Остромирово јеванђеље, Савина књига итд. Јеванђеље има 181 лист, текст је писан на белом, танком пергаменту, у два ступца, словима уставне ћирилице и украшен је са око триста стилизованих минијатура и иницијала у боји и злату. Сматра се да је пренето на Свету Гору, заједно са Вукановим јеванђељем, у време оснивања манастира Хиландар (око 1198. године), где су се налазила до средине (Вуканово), односно до краја 19. века (Мирослављево). Мирослављев (1180-1191) и Вуканов (1196-1202) јеванђелистар су најстарије сачуване ћириличне књиге у Србији, док Маријин јеванђелистар из 11. века, писан глагољицом, упућује такође на наше штокавско говорно поднебље.\nРукопис Мирослављевог јеванђеља налази се у Београду, у Народном музеју, сем једног листа који се чува у Националној библиотеци Русије у Санкт Петербургу. Рукопис је због ратних и кризних догађаја у 20. веку, а у односу на минули манастирски период претрпео велика оштећења, док лист који се налази у Санкт Петербургу данас важи за најбоље очуван фрагменат од целог јеванђеља. Сматра се да су ипак највећа оштећења на рукопису настала у мирнодопско време 1966. године током његовог нестручнога јавног излагања у стакленој витрини под јаким сијаличним светлом у Народном музеју које је само убрзало процес „исушивања\" пергамента. Стање рукописа је током 1970-их било нарочито алармантно да би његово проглашење за културно добро од изузетног значаја 1979. године пресудно утицало да се две године касније формира посебан новчани фонд за рестаурацију и конзервацију јеванђеља. Од јуна 2005. године Мирослављево јеванђеље уврштено је у Унеско листу „Памћење света\" (енгл. Memory of the World), на којој је за сада само 120 докумената од изузетног и универзалног значаја. Упис у ову листу потврда је изузетног значаја и вредности Мирослављевог јеванђеља, а уједно и обавеза његовог очувања за добробит човечанства.\nОд 2009. године Мирослављево јеванђеље увршћено је у Унескову „Светску дигиталну библиотеку\" (енгл. World Digital Library). Назив овом кодексу (рукопису) дао је Стојан Новаковић, тадашњи управник Народне библиотеке у Београду.\nОд када је пренето из Хиландара у Београд 1896. године, Мирослављево јеванђеље је са државом Србијом и српским народом преживљавало све бурне историјске догађаје 20. века, у правом смислу тих речи.","url":"https://sr.wikipedia.org/wiki/%D0%9C%D0%B8%D1%80%D0%BE%D1%81%D0%BB%D0%B0%D0%B2%D1%99%D0%B5%D0%B2%D0%BE_%D1%98%D0%B5%D0%B2%D0%B0%D0%BD%D1%92%D0%B5%D1%99%D0%B5","thumbnail_url":"https://upload.wikimedia.org/wikipedia/commons/thumb/3/31/Miroslav%27s_Gospel_002.jpg/150px-Miroslav%27s_Gospel_002.jpg"},{"id":"27355","type":"good","language_code":"sr","title":"Хемоглобин","summary":"Хемоглобин је металопротеин за пренос кисеоника који садржи гвожђе и налази се у црвеним крвним зрнцима код кичмењака. Хемоглобин преноси кисеоник из плућа или шкрга у остале делове тела, као што су нпр. мишићи. Он повећава преносни капацитет за кисеоник у литру крви са 5 на 250 ml/l. Хемоглобин има и кључну улогу и при преносу CO2 и водоникових јона.\nИме хемоглобин се састоји од речи хем и глобин, и на тај начин показује да је хемоглобин глобуларни протеин који садржи хем групу. Хем група се састоји од органског дела и атома гвожђа који је одговоран за везивање кисеоника.\nЕмпиријска хемијска формула најчешћег људског хемоглобина је \nC2952H4664N812O832S8Fe4.","url":"https://sr.wikipedia.org/wiki/%D0%A5%D0%B5%D0%BC%D0%BE%D0%B3%D0%BB%D0%BE%D0%B1%D0%B8%D0%BD","thumbnail_url":"https://upload.wikimedia.org/wikipedia/commons/thumb/1/19/Hemoglobin.jpg/150px-Hemoglobin.jpg"},{"id":"27488","type":"good","language_code":"sr","title":"Кромпир","summary":"Кромпир је врста биљака скривеносеменица из породице помоћница (Solanaceae). Узгаја се широм планете и користи за исхрану људи и домаћих животиња, јер поседује подземно стабло веома богато скробом. Реч „кромпир“ се може односити на било саму биљку или на јестиву кртолу. Пореклом је из Јужне Америке, са Анда. Врста је доместификована у јужном Перуу, а у Европу су га донели Шпанци средином 16. века. У Андима се култивирају и неке друге блиско сродне врсте.\nКромпир је постао основна храна у многим деловима света и интегрални део знатног дела светских залиха хране. Он је четврти по величини усев у свету, након кукуруза, пшенице, и пиринча. Зелено лишће и и зелена кора кртола након излагања светлости су токсични.\nДивље врсте кромпира су присутне широм Америка од Сједињених Држава до јужног Чилеа. За кромпир се некад сматрало да је био доместикован независно на више локација, али су каснија генетичка тестирања широког варијетета култивара и дивљих врста показала да постоји само једно место порекла кромпира у области данашњег јужног Перуа и екстремне северозападне Боливије (од врста у Solanum brevicaule комплексу), где је до доместикације дошло око пре 7.000–10.000 година. Након миленијума селективног узгоја, сад постоји преко хиљаду различитих типова кромпира. Преко 99% у данашње време култивисаног кромпира широм света потичу од сорти које воде порекло из низија јужног-централног Чилеа, које су замениле раније популарне варијанте са Анда.Локални значај кромпира је променљив и брзо се мења. Он је и дање есенцијални усев у Европи (посебно у источној и централној Европи), где је производња по глави становника још увек највећа на свету, међутим највећи део брзог ширења током задњих декада се одвио у јужној и источној Азији. Године 2014, Кина је предводила светску производњу кромпира, и заједно са Индијом, произвела је 37% кромпира глобално.\n\n","url":"https://sr.wikipedia.org/wiki/%D0%9A%D1%80%D0%BE%D0%BC%D0%BF%D0%B8%D1%80","thumbnail_url":"https://upload.wikimedia.org/wikipedia/commons/thumb/a/ab/Patates.jpg/150px-Patates.jpg"},{"id":"27741","type":"good","language_code":"sr","title":"Октавијан Август","summary":"Октавијан Август (лат. Gaius Julius Caesar Octavianus Augustus; Рим, 23. септембар 63. п. н. е. — Нола, 19. август 14) био је први римски цар и оснивач Римског царства који је владао од 27. године пре нове ере до своје смрти 14. године нове ере.Рођен у старој, богатој коњичкој породици плебејаца из рода Октавија, Август је 44. п. н. е. посмртно усвојен од стране свог ујака Гаја Јулија Цезара. Заједно са Марком Антонијем и Марком Лепидом формирао је Други тријумвират који је победио цезарове убице. Након њихове победе код Филипа, тријумвири су међу собом поделили Римску републику и владали као војни диктатори. Тријумвират се на крају распао због супарничких тежњи његових чланова: Лепид је прогнан и лишен положаја, а Антоније је извршио самоубиство пошто га је Октавијан поразио у бици код Акција 31. п. н. е.\nИако је био први цар, у његово време углавном су сачуване све институције Републике, па се механизам Августове владавине ослањао на његов лични престиж (како сам каже у Делима божанског Августа), а не на аутократски или диктаторски лични режим. Август је почасна титула коју је он добио у часу ступања на власт, 27. п. н. е. Augustus на латинском значи узвишени (мисли се у религиозном смислу). Касније је то постала титула свих римских царева који су владали након њега. Октавијан Август је вероватно најважнија личност у римској историји. Током свог дугог живота и величанствене каријере, он је зауставио осипање Римске републике и на новој, чвршћој основи и успоставио нови облик власти који се одржао у наредна три века. Овај нови поредак, принципат, обезбедио је Риму низ царева који су владали у снажној држави, која није имала озбиљног супарника у тадашњем свету.\nКао победник у грађанском рату, Август је остао једини господар римског царства. Током своје дуге владавине, Август је у својим рукама концентрисао све најважније републиканске функције. Као најбогатији човек у Риму, Август је располагао огромном мрежом клијената, чиме је имао пресудан утицај на друштвени и политички живот римске државе.\nДоба мира које је наступило под Августом омогућило је процват културе, уметности, архитектуре и трговине. Сам Август лично је финансирао многобројне јавне пројекте, па је у Италији и провинцијама подизао храмове, путеве и аквадукте. У Августово доба, ударени су темељи римске државе каква ће опстати све до времена Диоклецијана и Константина Великог.\nАвгустове војне, административне и политичке реформе оставиле су значајног трага у римској и европској историји. Под Августом је основана Преторијанска гарда и уведена професионална стајаћа војска.\nСви каснији римски цареви носиће титулу Августа као део свог имена. Титула ће остати у употреби и у наредним вековима.\nАвгуста је сенат постхумно прогласио за божанство римске државе.\n\n","url":"https://sr.wikipedia.org/wiki/%D0%9E%D0%BA%D1%82%D0%B0%D0%B2%D0%B8%D1%98%D0%B0%D0%BD_%D0%90%D0%B2%D0%B3%D1%83%D1%81%D1%82","thumbnail_url":"https://upload.wikimedia.org/wikipedia/commons/thumb/0/01/Augustus_Prima_Porta_Louvre_Ma1247_n2.jpg/150px-Augustus_Prima_Porta_Louvre_Ma1247_n2.jpg"},{"id":"278676","type":"good","language_code":"sr","title":"Немања Бјелица","summary":"Немања Бјелица (Београд, 9. мај 1988) српски је кошаркаш. Примарна позиција му је крило, али може да игра и по потреби на позицијама плејмејкера и крилног центра. Тренутно наступа за Фенербахче.\nГодине 2009. био је изабран за најбољег спортисту Спортског друштва Црвене звезде. Изабран је 2010. године у другој рунди НБА драфта као укупно 35. пик. Проглашен је за најкориснијег играча Евролиге 2015. године, а уједно је био и члан најбоље петорке овог такмичења.\nОсвојио је титулу шампиона НБА лиге у сезони 2021/22. са екипом Голден Стејт вориорса.","url":"https://sr.wikipedia.org/wiki/%D0%9D%D0%B5%D0%BC%D0%B0%D1%9A%D0%B0_%D0%91%D1%98%D0%B5%D0%BB%D0%B8%D1%86%D0%B0","thumbnail_url":"https://upload.wikimedia.org/wikipedia/commons/thumb/6/6b/Nemanja_Bjelica.jpg/150px-Nemanja_Bjelica.jpg"},{"id":"283561","type":"good","language_code":"sr","title":"Гомељ","summary":"Гомељ (блр. Гомель, рус. Гомель) је град на истоку Белорусије, близу границе са Русијом са око 535.000 становника. Центар је Гомељске области и други град по величини у Белорусији. Налази се на југоистоку земље на реци Сож на 302 km од главног града Минска, 534 km источно од Бреста, 213 km од Могиљева, 279 km западно од Брјанска и 111 km северно од Чернигова. Површина града је 121 km². Гомељ је добио Магдебуршко право 1670. године.","url":"https://sr.wikipedia.org/wiki/%D0%93%D0%BE%D0%BC%D0%B5%D1%99","thumbnail_url":"https://upload.wikimedia.org/wikipedia/commons/thumb/a/a4/Homie%C4%BA_Montage_%282017%29.jpg/150px-Homie%C4%BA_Montage_%282017%29.jpg"},{"id":"28369","type":"good","language_code":"sr","title":"Манастир Манасија","summary":"Манастир Манасија или Ресава, је један од најзначајнијих споменика српске средњовековне културе и најзначајнија грађевина која припада такозваној „Моравској школи“. Припада Епархији браничевској Српске православне цркве.Налази се на територији Поморавског округа, на око 30 km од ауто-пута Београд-Ниш, близу Деспотовца.\nМанастир Манасија је задужбина деспота Стефана Лазаревића, који је почео да га гради 1407, а завршио 1418. године. Манастирска црква је посвећена Светој Тројици, а освештена је о празнику Светог духа. Цео комплекс је опасан великим зидовима који су служили за одбрану. То је била утврђена целина која се састојала од укупно 11 кула, од којих се истицала донжон кула, познатија као Деспотова кула. Иако је сачувана тек трећина фресака у манастиру, живопис Манасије спада у ред највећих домета средњовековног сликарства.\nТоком радова на реконструкцији манастирске цркве у Манасији почетком 21. века, откривени су земни остаци, за које руководилац тих радова, археолог Марин Брмболић, сматра да припадају деспоту Стефану. ДНК анализа тих остатака је са 99,9378% тачности потврдила да се ради о сину кнеза Лазара.Манастирски комплекс представља непокретно културно добро као споменик културе од изузетног значаја.\nСтарешине манастира биле су: Параскева Јовановић, Ангелина Радисављевић, Варвара Трифуновић и Павла Петровић. Од фебруара 2022. године Манасија је мушки манастир и старешина је архимандрит Димитрије.","url":"https://sr.wikipedia.org/wiki/%D0%9C%D0%B0%D0%BD%D0%B0%D1%81%D1%82%D0%B8%D1%80_%D0%9C%D0%B0%D0%BD%D0%B0%D1%81%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/5/55/Wili.Zale%C4%91e_III_Manasija_Monastery_2115_11.jpg/150px-Wili.Zale%C4%91e_III_Manasija_Monastery_2115_11.jpg"},{"id":"283814","type":"good","language_code":"sr","title":"Серхио Агверо","summary":"Серхио Леонел Агверо дел Кастиљо (шп. Sergio Leonel Agüero del Castillo; 2. јун 1988), познат као Кун Агверо, бивши је аргентински фудбалер који је играо на позицији нападача. Носио је натпис Кун на дресу, што је надимак који је добио у дјетињству, по лику из цртаног Kum-Kum. Сматрао се једним од најбољих нападача своје генерације и једним од најбољих фудбалера у историји Премијер лиге.\nКаријеру је почео у аргентинском клубу Индепедијенте 2003. Дана 5. јула 2003. постао је најмлађи играч у историји, аргентинске лиге који је заиграо на једном мечу; дебитовао је са 15 година и 35 дана срушивши рекорд који је поставио Дијего Армандо Марадона 1976. Године 2006, након три године у Аргентини, прешао је у шпански Атлетико Мадрид за 23 милиона евра. Током периода у Атлетику сматран је једним од најбољих младих фудбалера у Европи, а освојио је награде Дон Балон, Тутоспорт, Златни дјечак и награду часописа World Soccer за најбољег младог фудбалера. За Атлетико је постигао 101 гол на 234 утакмице, а с клубом је освојио Лигу Европе и УЕФА Суперкуп.\nУ јулу 2011. прешао је у Манчестер Сити за 35 милиона фунти. У првој сезони, у последњој утакмици, постигао је гол за побједу 3 : 2 против Квинс Парк рејнџерса у 94. минуту, захваљујући чему је Сити освојио титулу, прву послије 44 године. У сезони 2014/15. био је најбољи стријелац Премијер лиге, с 26 голова, а у новембру 2017. постао је најбољи стријелац Манчестер Ситија, постигавши 178. гол за клуб против Наполија. У сезонама 2017/18. и 2018/19. нашао се у идеалном тиму Премијер лиге. Тренутно је четврти најбољи стријелац Премијер Лиге у историји, а најбољи је стријелац међу играчима који нису из Енглеске. Такође, држи рекорд с највише хет-трикова у Премијер лиги, са 12. Са Ситијем, освојио је 15 трофеја, од чега пет пута Премијер лигу, чиме је постао најтрофејнији странац у историји лиге, а такође, са 184 гола, поставио је рекорд са највише постигнутих голова за један клуб у лиги.\nУ јуну 2021, након десет година, напустио је Манчестер Сити и као слободан играч, прешао је у Барселону, са којом је потписао двогодишњи уговор.\nЗа репрезентацију Аргентине до 17 година дебитовао је 2004, а играо је за репрезентацију до 20 година на Свјетском првенству 2005. и 2007, гдје је Аргентина освојила првенство оба пута. За сениорску репрезентацију дебитовао је 2006, након чега је играо на Олимпијским играма 2008. у Пекингу, на којима је постигао два гола у побједи 3 : 0 против Бразила у полуфиналу, док је Аргентина у финалу побиједила Нигерију 1 : 0 и освојила златну медаљу. Наступао је на Свјетском првенству 2010. и Копа Америци 2011, а затим на Свјетском првенству 2014, на којем је Аргентина освојила сребрну медаљу изгубивши у финалу од Њемачке. Наступао је на Копа Америци 2015. и 2016, гдје је Аргентина оба пута изгубила у финалу од Чилеа. На Свјетском првенству 2018. постигао је два гола, што су били његови први голови на Свјетском првенству, а Аргентина је испала од Француске у четвртфиналу. На Копа Америци 2019. постигао је два гола, у групној фази против Катара и у утакмици за треће мјесто, у побједи 2 : 1 против Чилеа.","url":"https://sr.wikipedia.org/wiki/%D0%A1%D0%B5%D1%80%D1%85%D0%B8%D0%BE_%D0%90%D0%B3%D0%B2%D0%B5%D1%80%D0%BE","thumbnail_url":"https://upload.wikimedia.org/wikipedia/commons/thumb/f/f2/Sergio_Ag%C3%BCero_2018.jpg/150px-Sergio_Ag%C3%BCero_2018.jpg"},{"id":"28399","type":"good","language_code":"sr","title":"ФК Црвена звезда","summary":"Фудбалски клуб Црвена звезда је српски фудбалски клуб из Београда и део је СД Црвена звезда. Црвена звезда је најтрофејнији фудбалски клуб у Србији освојивши укупно 66 титулa, укључујући 33 домаћa шампионатa, 26 националних купова, два национална суперкупа, један лига куп (куп прволигаша), два Митропа купа, један Куп шампиона и један Интерконтинентални куп. Највећи успех постигнут је 1991. године када осваја Куп европских шампиона у Барију и Интерконтинентални куп у Токију исте године. Било је то највеће достигнуће Црвене звезде и било ког српског, а тада и југословенског фудбалског клуба. Поред тог успеха у европским такмичењима, издваја се и финале Купа УЕФА 1979, где су поражени од Борусије из Менхенгладбаха.\nИгра на свом стадиону који од 2014. носи име по легенди Црвене звезде Рајку Митићу, са капацитетом од 51.755 седећих места. Стадион је међу домаћом публиком познат као Маракана по називу истоименог стадиона у Бразилу, иако му то никад није био званичан назив. Према већини истраживања Црвена звезда је најпопуларнији клуб у Србији и Београду. Такође веома је популаран готово у свим суседним државама али и међу српском популацијом широм света.\nКлуб има дугогодишње ривалство са Партизаном. Од 2011. године постоји и Женски фудбалски клуб Црвена звезда.","url":"https://sr.wikipedia.org/wiki/%D0%A4%D0%9A_%D0%A6%D1%80%D0%B2%D0%B5%D0%BD%D0%B0_%D0%B7%D0%B2%D0%B5%D0%B7%D0%B4%D0%B0","thumbnail_url":"https://upload.wikimedia.org/wikipedia/commons/thumb/0/07/Grb-fk-crvena-zvezda.svg/150px-Grb-fk-crvena-zvezda.svg.png"},{"id":"284300","type":"good","language_code":"sr","title":"Стенсил бафер","summary":"Стенсил бафер (енгл. Stencil buffer, од Stencil што значи шаблон, шара, прошарица) је појам из области рачунарске графике. Означава бафер помоћу којег се сваком пикселу рачунарски исцртаване слике може доделити ознака у виду броја. Ово означавање се потом може користити за контролу начина на који ће појединачни пиксели бити исцртавани. Лаички речено, стенсил бафер је у рукама програмера алатка попут шаблон-лењира у рукама техничког цртача. Основна разлика је у томе што програмер овај шаблон може да обликује неограничен број пута и како год то погодује потребама исцртавања сцене. Прву хардверску имплементацију је представио Силикон Графикс, на манифестацији SIGGRAPH `88. Хардверска подршка за стенсил бафер данас постоји у оба интерфејса заступљена у индустрији рачунарских игара: у OpenGL, од прве верзије, и у Direct3D, од верзије 6.0.","url":"https://sr.wikipedia.org/wiki/%D0%A1%D1%82%D0%B5%D0%BD%D1%81%D0%B8%D0%BB_%D0%B1%D0%B0%D1%84%D0%B5%D1%80","thumbnail_url":"https://upload.wikimedia.org/wikipedia/commons/thumb/9/94/Pochoir.svg/150px-Pochoir.svg.png"},{"id":"28447","type":"good","language_code":"sr","title":"Конфедеративне Америчке Државе","summary":"Конфедеративне Америчке Државе — скраћено КАД (енгл. Confederate States of America — скраћено CSA), понекад кратко Конфедеративне Државе — КД (енгл. Confederate States — CS) или само Конфедерација (енгл. Confederacy), бивша је држава у Северној Америци, која је постојала од 1861. до 1865. године. Конфедеративне Америчке Државе је била конфедерација јужних држава САД које су се осамосталиле током председничког мандата Абрахама Линколна.\nКонфедерација је у почетку била сачињена од седам држава, али касније су им се придружиле још четири. На северу се граничила са САД, на југу са Мексиком и Мексичким заливом, а на истоку са Атлантским океаном.\nУставом Конфедерације којег је потписало седам држава чланица (Јужна Каролина, Мисисипи, Флорида, Алабама, Џорџија, Луизијана и Тексас) означено је устројство „трајне савезне владе“ у граду Монтгомери године 1861. након што је тадашњи председник САД Абрахам Линколн позвао војне снаге из Вирџиније, Арканзаса, Тенесија и Северне Каролине како би се поново заузело утврђење Самтер и остала савезна подручја која су у међувремену била под окупацијом, као и четири државе које су прогласиле своје отцепљење од САД (Уније). Председник КАД-а је био Џеферсон Дејвис, а главни град Ричмонд.\nФормирање Конфедерације довело је до Америчког грађанског рата познатог и као рат између „Севера“ и „Југа“. Наиме влада САД није признала конфедерацију и кренула је да војном силом поврати отцепљене територије.\nТоком грађанског рата због успешних војних операција Уније, контрола Конфедерације над својим територијама нагло је опадала као и њен број становништва (са 73% на 34%). Такође јој је слабила и контрола унутрашњих водених токова на Југу, а комплетна јужњачка обала налазила се у поморској блокади. Све то створило је несавладиви проблем у људству, залихама и финансијама. Јавна подршка председнику Конфедерације Џеферсону Дејвису и његовој администрацији с временом је јењавала уз учестало дезертерство, економски тешку ситуацију и оптужбе о аристократској владавини. Након четири године ратовања град Ричмонд пао је у априлу 1865. године и убрзо након тога главни генерал Конфедерације Роберт Ли предао се генералу Јулисизу Гранту услед чега је Конфедерација службено престала да постоји. Сам председник Дејвис ухапшен је 10. маја 1865. године у округу Ервин (држава Џорџија) и оптужен за издају. До суђења никада није дошло и оптужница је коначно одбачена 25. децембра 1868.Због војних акција, рат је Југ оставио економски девастираним, поред огромних људских жртава уништена је инфраструктура и исцрпљени ресурси. Готово комплетна регија остала је далеко испод остатка националног нивоа развоја све до после Другог светског рата.","url":"https://sr.wikipedia.org/wiki/%D0%9A%D0%BE%D0%BD%D1%84%D0%B5%D0%B4%D0%B5%D1%80%D0%B0%D1%82%D0%B8%D0%B2%D0%BD%D0%B5_%D0%90%D0%BC%D0%B5%D1%80%D0%B8%D1%87%D0%BA%D0%B5_%D0%94%D1%80%D0%B6%D0%B0%D0%B2%D0%B5","thumbnail_url":"https://upload.wikimedia.org/wikipedia/commons/thumb/4/4e/Flag_of_the_Confederate_States_of_America_%281865%29.svg/150px-Flag_of_the_Confederate_States_of_America_%281865%29.svg.png"},{"id":"285075","type":"good","language_code":"sr","title":"Клас Јан Хунтелар","summary":"Дирк Јан Клас „Клас Јан” Хунтелар (хол. Dirk Jan Klaas Huntelaar; Вур-Дремпт, 12. август 1983) бивши је холандски фудбалер који је играо на позицији нападача.\nХунтелар је 2006. добио две награде: за најталентованијег играча Ередивизије и најбољег играча Ајакса у овој сезони. Био је члан репрезентације која је освојила Европско првенство за младе У21 2006 и освојио титулу најбољег стрелца на том турниру, као и место у најбољем тиму шампионата. Он је и најбољи стрелац репрезентације Холандије за играче млађе од 21 године у историји са постигнута 18 гола на 22 утакмице, као и најбољи стрелац Ередивизије у сезонама 2005/06 и 2007/08. Од 2. јула 2007. Хунтелар је заштитно лице Најкија, док га је пре Најкија спонзорисао Адидас.","url":"https://sr.wikipedia.org/wiki/%D0%9A%D0%BB%D0%B0%D1%81_%D0%88%D0%B0%D0%BD_%D0%A5%D1%83%D0%BD%D1%82%D0%B5%D0%BB%D0%B0%D1%80","thumbnail_url":"https://upload.wikimedia.org/wikipedia/commons/thumb/a/af/Klaas-Jan_Huntelaar_%282017%29.jpg/150px-Klaas-Jan_Huntelaar_%282017%29.jpg"},{"id":"28611","type":"good","language_code":"sr","title":"Марија Антоанета","summary":"Марија Антоанета (франц. Marie Antoinette, нем. Maria Antonia Josepha Johanna; Беч, 2. новембар 1755 — Париз, 16. октобар 1793) била је ћерка царице Марије Терезије, жена Луја XVI.\nБрак 14-годишње Марије Антоанете и 15-годишњег Луја XVI, унука француског краља, склопљен је 16. маја 1770. године. То је било спајање две највеће европске породице Хабзбурга и Бурбона. По доласку у Париз 1773. године Марија Антоанета је примљена са великим симпатијама од грађана престонице. Ипак, после неког времена постала је синоним за расипништво што је изазвало велико незадовољство у народу који ју је оптуживао за финансијску кризу државе. Првих година Француске револуције тражила је помоћ Аустрије за њено гушење. Ухапшена је 1792. године после неуспешног бекства са краљем у Белгију и оптужена за издају, па јој је одрубљена глава.","url":"https://sr.wikipedia.org/wiki/%D0%9C%D0%B0%D1%80%D0%B8%D1%98%D0%B0_%D0%90%D0%BD%D1%82%D0%BE%D0%B0%D0%BD%D0%B5%D1%82%D0%B0","thumbnail_url":"https://upload.wikimedia.org/wikipedia/commons/thumb/6/68/Marie-Antoinette_par_Elisabeth_Vig%C3%A9e-Lebrun_-_1783.jpg/150px-Marie-Antoinette_par_Elisabeth_Vig%C3%A9e-Lebrun_-_1783.jpg"},{"id":"286447","type":"good","language_code":"sr","title":"Небески координатни системи","summary":"Небески координатни системи су координатни системи који се користе за описивање положаја астрономских објеката у (на) небеској сфери. Развијен је већи број небеских координатних система, а користи се увек онај најпогоднији за описивање датог објекта или појаве. Ови координатни системи се по правилу заснивају на сферном координатном систему, а међусобно се разликују по координатном почетку и смеровима у којима су правци оса. Према положају координатног почетка се могу поделити на:\nтопоцентричне — са центром у посматрачу,\nпланетоцентричне — са центром у некој од планета (мора да буде одређена при дефинисању координатног система),\nгеоцентричне — са центром у центру Земље,\nселеноцентричне — са центром у центру Месеца,\nхелиоцентричне — са центром у центру Сунца,\nбарицентричне — са центром у центру масе Сунчевог система.","url":"https://sr.wikipedia.org/wiki/%D0%9D%D0%B5%D0%B1%D0%B5%D1%81%D0%BA%D0%B8_%D0%BA%D0%BE%D0%BE%D1%80%D0%B4%D0%B8%D0%BD%D0%B0%D1%82%D0%BD%D0%B8_%D1%81%D0%B8%D1%81%D1%82%D0%B5%D0%BC%D0%B8","thumbnail_url":"https://upload.wikimedia.org/wikipedia/commons/thumb/3/30/Celestial_numbers.svg/150px-Celestial_numbers.svg.png"},{"id":"287956","type":"good","language_code":"sr","title":"Bad (песма)","summary":"„Bad“ је песма америчког текстописца и извођача Мајкла Џексона. Објавио ју је Епик рекордс у септембру 1987. године, као други сингл са Џексоновог истоименог седмог студијског албума. Песму је написао и компоновао Џексон који ју је и продуцирао заједно са Квинсијем Џонсом. Џексон је изјавио да га је истинита животна прича о којој је читао инспирисала при продукцији. \nГенерално, „Bad“ је добила позитивне критике од оновремених музичких критичара који су истакли да је приказала певача провокативнијег. Песма је две недеље заузимала прво место топ-листе „Билборд хот 100“ чиме је постала други бр. 1 сингл са албума а Џексонов укупно седми. Интернационално, била је такође комерцијално успешна, нашашвши се међу десет најпродаванијих у једанаест земаља, а међу пет у Уједињеном Краљевству, Француској, Италији, Норвешкој, Швајцарској и Шведској. Налазила се на челу листе холандских и европских синглова.\nМузички спот за „Bad“, објављен 1987, режирао је Мартин Скорсезе. У њему, Џексон и група плесача изводе плесачку тачку у једној метро станици. Задужени кореографи су изјавили да на радњу спота као и на сам спот је утицала сцена из мјузикла „West Side Story“, позната као „Cool“. Спот је номинован једном Видео музичком наградом 1988. године. Песму су обрађивали многи извођачи и често је извођена на многим посветама након Џексонове смрти у јуну 2009.","url":"https://sr.wikipedia.org/wiki/Bad_(%D0%BF%D0%B5%D1%81%D0%BC%D0%B0)","thumbnail_url":null},{"id":"296703","type":"good","language_code":"sr","title":"Кандијски рат","summary":"Кандијски рат (грч. Κρητικός Πόλεμος, трајао 1645. — 1669) је представљао оружани сукоб између Млетачке републике и њених савезника Витезова Хоспиталаца, Папске државе и Француске са једне и Османског царства и Берберских земаља (територије у северној Африци под влашћу Османлија) са друге стране, а са циљем остваривања војно-политичке превласти над медитеранским острвом Крит (Кандија). Двадесетчетворогодишњи сукоб су чиниле бројне поморске битке на Егејском мору и копнене операције у Далмацији.\nИако је у првим годинама ратовања већи део Крита био покорен од стране Турака, тврђава Кандија (данас Ираклион), главни град острва, успешно је одолевала турским нападима. Током опсаде Кандије главни циљ обеју страна је било успешно снабдевања властитих трупа храном и оружјем. Штавише, Млечани су на све могуће начине морали да онемогуће снабдевање турских трупа на острву. Исход рата је одлучен у серији поморских битака. Млеци су имали подршку разних западноевропских држава (уз наговор папе и зарад оживљавања крсташког духа) у виду људства, бојних бродова и војне опреме, а све са циљем „одбране хришћанских традиција“. Иако су Млеци били знатно супериорнији на мору у односу на турску флоту, њихови бројни покушаји за потпуну блокаду Дарданела су имали само делимичан успех, јер Република није имала довољно бродова да би потпуно затворила мореуз и спречила даља појачања турских снага на острву. Са друге стране Турцима су велике проблеме правили и сукоби на северу, у Трансилванији против Хабзбурга.\nДуготрајан рат је умногоме ослабио привреду Републике која је у знатној мери профитирала од уносне трговине са Османским царством. Са друге стране, привреда Османске Империје није почивала искључиво на трговачким пословима, а у самом сукобу османлије су успеле да ојачају своју власт на острву превасходно захваљујући снажном вођству великих везира из Копрулске династије, а што је резултовало великом офанзивом 1666. године против Млечана. Офанзива која је трајала пуне две године сматра се најкрвавијим и најбруталнијим делом овог рата, а завршена је мировним преговорима према којима је цело острво и град Ираклион дошао под турску власт. Према том мировном уговору Венеција је сачувала неколико мањих острва изван Крита, и добила неколико територија у Далмацији. Незадовољство Млечана исходом овог рата довело је до новог сукоба (Морејски рат) непуних 15 година касније, сукоба из ког Венеција излази као победник иако острво Крит остаје под контролом Турака све до првог Балканског рата 1912. и коначног уједињења Грчке.","url":"https://sr.wikipedia.org/wiki/%D0%9A%D0%B0%D0%BD%D0%B4%D0%B8%D1%98%D1%81%D0%BA%D0%B8_%D1%80%D0%B0%D1%82","thumbnail_url":"https://upload.wikimedia.org/wikipedia/commons/thumb/0/00/Venetiancrete.jpg/150px-Venetiancrete.jpg"},{"id":"298645","type":"good","language_code":"sr","title":"Дечаци Павлове улице","summary":"Дечаци Павлове улице (мађ. A Pál utcai fiúk) епски је авантуристички, пустоловни, омладински роман мађарског писца Ференца Молнара. Први пут (као књига) објављен је 1907. године на мађарском језику. Роман је доживео једно за другим неколико издања, а између два светска рата је драматизован и филмован.Тема романа је о двема групама дечака који воде „рат”. Повод за сукоб ове две групе била је заплена кликера малом плавокосом дечаку Немечеку из Павлове улице од стране браће Пастор, чланова противничке дружине. Када друга група дечака — „црвене кошуље” — покуша да преузме градилиште Павлове улице, дечаци су принуђени да се одбране на војни начин. Иако су дечаци Павлове улице победили у рату, Немечек, на крају романа, умире због болести (упале плућа). Главни ликови романа су: Јанош Бока (вођа дечака Павлове улице) и Ернe Немечек (најмањи члан групе).\nРоман је веома популаран у Мађарској и један је од најпознатијих мађарских романа ван земље. У анкети једног часописа у Мађарској био је на другом месту у избору најбољег романа за 2005. годину. На њему се заснива неколико различитих играних филмова и романа (нпр. роман Летећи разред из 1933. године). Преведен је на многе језике, а у многим земљама је део плана и програма у школама. Први превод на српски језик направио је Младен Лесковац, објављен 1983. године.","url":"https://sr.wikipedia.org/wiki/%D0%94%D0%B5%D1%87%D0%B0%D1%86%D0%B8_%D0%9F%D0%B0%D0%B2%D0%BB%D0%BE%D0%B2%D0%B5_%D1%83%D0%BB%D0%B8%D1%86%D0%B5","thumbnail_url":"https://upload.wikimedia.org/wikipedia/commons/thumb/5/55/PaulStreetBoysBookCover.jpg/150px-PaulStreetBoysBookCover.jpg"},{"id":"29988","type":"good","language_code":"sr","title":"Преисторија","summary":"Преисторија или праисторија (од грч. προϊστορία: προ — пре, ιστορία — прича; односно: prae — претходни, historia — латинизована реч ιστορία или лат. praehistoria) је временски период до појаве првих писама.\nПол Торнал је први смислио овај термин како би описао предмете начињене у пећинама у јужној Француској. У француски језик је ушао тридесетих година 19. века да би се описало време пре писма, а Данијел Вилсон га је у енглески језик увео 1851.\nПраисторија је временски период који траје од тренутка када је преисторијски човек почео да израђује оруђе и оружје до појаве првих писама и дели се према материјалу од кога су оруђе и оружје прављено и начину његове обраде на:\n\nстарије камено доба (палеолит),\nсредње камено доба (мезолит),\nмлађе камено доба (неолит), и\nметална доба:\nбакарно доба,\nбронзано доба,\nгвоздено доба.","url":"https://sr.wikipedia.org/wiki/%D0%9F%D1%80%D0%B5%D0%B8%D1%81%D1%82%D0%BE%D1%80%D0%B8%D1%98%D0%B0","thumbnail_url":null},{"id":"301770","type":"good","language_code":"sr","title":"Dekompresiona bolest","summary":"Dekompresiona bolest, aeroembolizam, disbarizam (lat. morbus capsicus) je oboljenje koje nastaje posle nagle promene pritiska - dekompresije u atmosferi sniženog ili povišenog pritiska sredine, za vreme boravka u kesonima, u toku ronjenja i boravka na visini u avijaciji i astronautici.Kada neka osoba boravi na nivou mora, njena krv i tkiva sadrže količinu inertnih gasova, pre svega azota koji je u njima rastvoren srazmerno parcijalnom pritisku gasa u udahnutom vazduhu, rastvorljivosti gasa u vodi, mastima u telu i temperaturi. Ako ta osoba naglo pređe u uslove znatno nižeg barometarskog pritiska, rastvaranje gasova odvija se sporo, pa inertni gasovi naglo izlaze iz rastvora izazivajući brojne simptome poznate kao dekompresiona bolest.\nZato možemo reći da su gasni mehurići (azota i drugih inertnih gasova), koji iz rastvorenog stanja u krvi i tkivima naglo prelaze u slobodne gasne mehuriće i nagomilavaju se u telesnim tečnostima i tkivima osnovni uzročnik dekompresione bolesti.Dekompresiona bolest kao rezultat dekompresije ili nagle promene pritiska može se javiti u uslovima povišenog pritiska pod vodom (u velikim dubinama mora) pa sve do visina svemira (u uslovima sniženog atmosferskog pritiska).Nastanak dekompresione bolesti zavisi od dekompresionog stresa (trajanja ekspozicije povećanog pritiska, brzine i veličine promena pritiska, sastava gasnih mešavina koje se dišu, itd). U zavisnosti od toga u kojim tkivima i organima je došlo do nakupljanja mehurića, zavisi i simptomatologija (klinička slika) poremećaja u dekompresionoj bolesti. Ti poremećaji mogu brzo preći u bolest (ponekad i sa smrtnim ishodom) ukoliko se odmah ne preduzmu adekvatne mere lečenja. Postoje dokazi da neotkriveni, zanemareni (nelečeni) ili asimptomatski dekompresioni poremećaji mogu dovesti i do nepovratnog (trajnog) organskog i funkcionalnog oštećenja organizma.","url":"https://sr.wikipedia.org/wiki/Dekompresiona_bolest","thumbnail_url":"https://upload.wikimedia.org/wikipedia/commons/thumb/6/62/Dekompresiona_bolest.jpg/150px-Dekompresiona_bolest.jpg"},{"id":"303804","type":"good","language_code":"sr","title":"Stranger in Moscow","summary":"„Stranger in Moscow“ (srp. Stranac u Moskvi) je pesma Majkla Džeksona sa njegovog devetog studijskog albuma, „HIStory: Past, Present and Future, Book I“. Objavljena je kao peti i poslednji singl sa albuma od strane Epik rekordsa 4. novembra 1996. godine, a u Sjedinjenim Američkim Državama 28. avgusta 1997. Nakon što ju je napisao u Moskvi 1993. godine za vreme optužbi protiv njega za seksualno zlostavljanje deteta, Džekson je i producirao pesmu. Kada je bila završena, zadovoljan rezultatom, Džekson je odlučio da „HIStory“ bude studijski album a ne kompilacija njegovih hitova sa par novih pesama. U baladi, on peva o gubicima koji su ga ostavili usamljenim, izolovanim, paranoičnim i na granici ludila. \n„Stranger in Moscow“ je nakon svog izlaska primila mnoge pohvale od strane muzičkih kritičara koje je danas čine jednim od Džeksonovih najpriznatijih radova. Džeksonov dugogodišnji prijatelj i saradnik, Rod Temperton, izjavio je da je „Stranger in Moscow“ najbolje izvođačevo delo. Komercijalno, singl je bio relativno uspešan jer je usledio osamnaest meseci nakon oficijelnog izdanja albuma na kom se nalazi i nakon nekoliko pesama koje su zabeležile veliki komercijalni uspeh. Značajne rezultate singl je postigao uglavnom u Evropi nalazeći se među dvadeset najprodavanijih, a naročito u Španiji gde je zauzimao prvo mesto. U Ujedinjenom Kraljevstvu i Holandiji je bio na četvrtoj poziciji. Na američkoj top-listi „Bilbord hot 100“ je bila broj devedeset i jedan. Pesma je ponovo objavljena kao singl 2006. godine u sklopu albuma „Visionary: The Video Singles“ ponovo zauzevši prvo mesto u Španiji. Po treći put, pesma se našla na top-listama 2009. nakon Džeksonove smrti.\nDa bi se što bolje promovisao singl, objavljen je muzički spot. Režiran od strane Nikolasa Brandta, spot pesme prikazuje živote šest individualaca, uključujući i Džeksonov, koji su ostavljeni izolovani i nepovezani sa ostatkom sveta oko njih. Kadrovi spota su reprizirani u televizijskim reklamama. Džekson je izvodio uživo „Stranger in Moscow“ za vreme svetske turneje „HIStory World Tour“.","url":"https://sr.wikipedia.org/wiki/Stranger_in_Moscow","thumbnail_url":null},{"id":"30505","type":"good","language_code":"sr","title":"Напади 11. септембра 2001.","summary":"Напади 11. септембра 2001. били су низ од четири координисана терористичка напада вахабистичке исламистичке терористичке групе Ал Каида на САД који су се догодили у уторак 11. септембра 2001. године.\nЧетири комерцијална авиона калифорнијског типа, који су полетјели са три различита аеродрома на сјевероистоку САД, отело је током лета 19 терориста Ал Каиде, који су извели нападе у три групе по пет и једној групи од четири особе. Лет 11 Американ ерлајнса улетио је у сјеверни торањ Свјетског трговинског центра на доњем Менхетну у 8:46; седамнаест минута касније у 9:03, јужни торањ СТЦ-а погодио је лет 175 Јунајтед ерлајнса. Обје куле од 110 спратова урушиле су се за 1 сат и 42 минута, што је довело до урушавања осталих структура СТЦ-а, укључујући Свјетски трговински центар 7, и значајног оштећења околних зграда. Трећи лет, лет 77 Американ ерлајнса, који је полетјео са међународног аеродрома Далес, отет је изнад Охаја, а у 9:37 је пао на западну страну Пентагона (главни штаб Министарства одбране САД) у округ Арлингтон у Вирџинији, што је узроковало дјелимично урушавање зграде. Четврти лет, лет 93 Јунајтед ерлајнса, летио је у правцу Вашингтона; авион се срушио у поље у близини анксвила у Пенсилванији у 10:03, након што су путници ушли у кабину и борили се са отмичарима за контролу. Истражитељи су утврдили да је циљ лета 93 била или Бијела кућа или зграда Капитола.\nОдмах након напада, сумња је брзо пала на Ал Каиду. Сједињене Државе званично су одговориле покретање Рата против тероризма и инвазијом на Авганистан ради свргавања талибана, који се нису сложили са захтјевом САД да протјерају Ал Каиду из Авганистана и изруче лидера Ал Каиде Осаму бин Ладена. Многе земље појачале су своје антитерористичко законодавство и прошириле овлашћења органа за спровођење закона и обавјештајних служби да спријече терористичке нападе. Иако је Бин Ладен у почетку негирао било какву умијешаност, формалну одговорност за нападе преузео је 2004. године. Ал Каида и Бин Ладен су као мотиве навели америчку подршку Израелу, присуство америчких трупа у Саудијској Арабији и санкције Ираку. Након што је скоро деценију избјегавао хапшење, Бин Ладен је лоциран у Пакистану 2011. гдје је убијен током америчке војне рације.\nУништавање СТЦ-а и оближње инфраструктуре озбиљно је наштетило економији Њујорка и довело до глобалне економске рецесије. Амерички и канадски цивилни ваздушни простори били су затворени до 13. септембра, док је трговина на Вол стриту била прекинута до 17. септембра. Услиједила су многа затварања, евакуације и отказивања из поштовања или страха од даљњих напада. Чишћење локације СТЦ-а завршено је у мају 2002, а Пентагон је поправљен у року од годину дана. Напади су резултирали са 2.977 смртних случајева, преко 25.000 повријеђених и значајним дугорочним посљедицама по здравље, поред најмање 10 милијарди долара у инфраструктури и материјалној штети. То је и даље најсмртоноснији терористички напад у историји човјечанства и једини најсмртоноснији инцидент за ватрогасце и службенике за спровођење закона у историји САД, са 340 и 72 убијенаИзградња Свјетског трговинског центра 1 почела је у новембру 2006, а зграда је отворена у новембру 2014. године. Изграђени су бројни меморијали, укључујући Национални меморијал и музеј 11. септембра у Њујорку, Меморијал Пентагон у округу Арлингтон у Вирџинији и Национални меморијал лета 93 на мјесту несреће у Пенсилванији.","url":"https://sr.wikipedia.org/wiki/%D0%9D%D0%B0%D0%BF%D0%B0%D0%B4%D0%B8_11._%D1%81%D0%B5%D0%BF%D1%82%D0%B5%D0%BC%D0%B1%D1%80%D0%B0_2001.","thumbnail_url":"https://upload.wikimedia.org/wikipedia/commons/thumb/6/65/September_11_Photo_Montage.jpg/150px-September_11_Photo_Montage.jpg"},{"id":"305932","type":"good","language_code":"sr","title":"Репрезентација Србије у хокеју на леду","summary":"Репрезентација Србије у хокеју на леду је национални тим Србије у хокеју на леду, и члан је Међународне хокејашке федерације (ИИХФ).\nРепрезентација Србије је наследница репрезентација СР Југославије и Србије и Црне Горе.\nТренутно се налази на 30. месту на ранг листи светске хокејашке федерације.\nУчествовала је на четрнаест Светских хокејашких првенства, од тога два пута у Дивизији I и дванаест првенства у Дивизији II. Такође су учествовали четири пута у квалификацијама за наступ на Зимским олимпијским играма, 2010 у Ванкуверу, 2014 у Сочију, 2018. у Пјонгчангу и 2022. у Пекингу.\nНајвише наступа на светским првенствима и квалификација за олимпијске игре остварио је Марко Сретовић који је за Србију одиграо 72 утакмице. Најефикаснији играч са укупно 72 поена (38 гола и 34 аситенције) је Марко Сретовић, а Марко Ковачевић је најбољи стрелац са 39 гола.","url":"https://sr.wikipedia.org/wiki/%D0%A0%D0%B5%D0%BF%D1%80%D0%B5%D0%B7%D0%B5%D0%BD%D1%82%D0%B0%D1%86%D0%B8%D1%98%D0%B0_%D0%A1%D1%80%D0%B1%D0%B8%D1%98%D0%B5_%D1%83_%D1%85%D0%BE%D0%BA%D0%B5%D1%98%D1%83_%D0%BD%D0%B0_%D0%BB%D0%B5%D0%B4%D1%83","thumbnail_url":null},{"id":"309086","type":"good","language_code":"sr","title":"Earth Song","summary":"„Earth Song“ je pesma Majkla Džeksona sa njegovog devetog studijskog albuma, „HIStory: Past, Present and Future, Book I“. Peta je po redu na drugom disku albuma. Objavljena je kao singl 27. novembra 1995. godine od strane Epik rekordsa. Džekson je napisao i komponovao pesmu u Austriji a producirao ju je zajedno sa Dejvidom Fosterom i Bilom Botrelom. Snimao ju je u više navrata od 1990. do 1995. godine da bi je konačno uvrstio na pomenutom studijskom izdanju. Ova balada objedinjuje elemente bluza, gospela i opere. U ovoj socijalnoj i inspirativnoj pesmi, Džekson se obraća Bogu govoreći o problemima počev od ratova do ubijanja životinja.\n„Earth Song“ je jedna od mnogih pevačevih inspirativnih pesama ali je prva koja se bavi tematikom zaštite životinja i životne sredine. Kao autor pesme, Džekson je nagrađen od strane određenih organizacija za zaštitu životne sredine i prava životinja. Ocene muzičkih kritičara su generalno bile pozitivne ali su neke tvrdile da pesma zvuči izveštačeno. Komercijalno, singl je bio veoma uspešan, naročito u Evropi. Zauzimao je prvo mesto top-listi u Ujedinjenom Kraljevstvu, Švajcarskoj i u Španiji. U Ujedinjenom Kraljevstvu, gde je postao najprodavaniji pevačev singl svih vremena i božićni broj jedan singl, odlikovan je platinastim tiražom za prodaju od oko milion kopija. U ostalim evropskim zemljama, sem u Italiji, bio je među prvih deset. Iako nije fizički izdata kao singl u Sjedinjenim Državama, „Earth Song“ se plasirala na tamošnjim top-listama. Na listama se pojavila još u dva navrata: nakon izlaska u sklopu albuma „Visionary: The Video Singles“ i nakon Džeksonove smrti.\nDa bi se što bolje promovisao singl, objavljen je velelepan muzički spot snimljen na različitim lokacijama. Režiran od strane Nikolasa Brandta, spot upotrebom specijalnih efekata prikazuje destrukciju i ponovno rađanje Zemlje. Završava se molbom kojom se svi pozivaju da doniraju Džeksonovoj humanitarnoj organizaciji „Heal the World“. Kako bi dodatno promovisao pesmu, Džekson je izvodio „Earth Song“ tokom svetske turneje „HIStory World Tour“.","url":"https://sr.wikipedia.org/wiki/Earth_Song","thumbnail_url":null},{"id":"309128","type":"good","language_code":"sr","title":"Scream/Childhood","summary":"Scream/Childhood je vodeći singl američkog izvođača Majkla Džeksona sa njegovog devetog studijskog albuma, „HIStory: Past, Present and Future, Book I“. Na drugom disku tog albuma, poznatom i kao „HIStory Continues“, „Scream“ je prva pesma dok je „Childhood“ deseta. „Scream“ je duet pevača i njegove sestre Dženet Džekson dok je „Childhood“ njegov solo komad. Singl je objavljen 31. maja 1995. godine od strane Epik rekordsa.\nMuzički kritičari su „Scream“ opisali kao agresivnu pesmu kojom je Majkl Džekson hteo da uzvrati tabloidima i njihovom izveštavanju optužbi za seksualno zlostavljanje podnetim 1993. godine. Napisali su je, komponovali i producirali Džimi Džem, Teri Luis kao i dvoje pomenutih. Džekson je u njoj odsvirao mnoge instrumente. Pesma sadrži elemente popa, elektroroka, nju džek svinga, densa i fanka. U oktobru i decembru 1994, materijal se snimao u studijima „Hit fektori“ u Njujorku i „Flaj tajm“ u Minesoti. Pre oficijelnog izdanja, pesma se mogla čuti na mnogim radio stanicama uprkos težnji Epik rekordsa da se to ne dogodi.\nGeneralno dobro ocenjena od strane kritičara, pesma je bila nominovana za Gremi i Američku muzičku nagradu. Njen muzički spot je jedan od Džeksonovih kritički najpriznatijih. Osvojio je nekoliko MTV video muzičkih nagrada i Gremi. Sa budžetom od sedam miliona američkih dolara, drži Ginisov rekord kao najskuplji muzički spot ikada snimljen. Spot je uticao na mnoge savremene izvođače.\n„Childhood“ je autobiografska pesma koju je napisao i komponovao Majkl Džekson. Njen tekst govori o teškoćama kroz koje je izvođač prolazio u svom detinjstvu. Pesma je bila glavna muzička tema filma „Free Willy 2: The Adventure Home“. „Childhood“ se našla na nekoliko kompilacija i primila je različite ocene od strane kritičara. Njen spot, koji ima malo zajedničkog sa pomenutim filmom, kritičari su pohvalili. „Scream/Childhood“ je prvi singl ikada, koji je debitovao među pet najboljih na top-listi „Bilbord hot 100“. Bio je svetski hit, dosežući neko od prvih pet mesta na svim većim tržištima.","url":"https://sr.wikipedia.org/wiki/Scream/Childhood","thumbnail_url":null},{"id":"31182","type":"good","language_code":"sr","title":"Иван Милутиновић","summary":"Иван Милутиновић Милутин (Стијена Пиперска, код Подгорице, 27. септембар 1901 — Вишњица, код Београда, 23. октобар 1944) био је југословенски комунистички револуционар, члан руководства Комунистичке партије Југославије, учесник Народноослободилачке борбе и народни херој Југославије.\nГодине 1923. је постао члан тада илегалне Комунистичке партије. За време студија права у Београду, активно је учествовао у револуционарном студентском покрету и био један од његових руководилаца. Касније је руководио синдикалном организацијом и организацијом Црвене помоћи, а политички је радио и у родном крају. Због револуционарног рада је био хапшен и осуђиван, а августа 1928. је био ухапшен и фебруара наредне године осуђен на шест година затвора.\nЗа време издржавања затворске казне у Сремској Митровици и Лепоглави, активно је учествовао у борби политичких затвореника за боље услове боравка у затвору, због чега је 1934. године био осуђен на још две године затвора. Након изласка на слободу, поново се посветио партијском раду и делујући у Београду и Црној Гори. Године 1939. је био изабран за члана Централног комитета КПЈ. Од јануара до маја 1940. године је био затворен у логору у Билећи. Октобра 1940. на Петој конференцији КПЈ је био изабран за Политбироа ЦК КПЈ.\nНакон окупације Југославије 1941. године, као члан руководства КПЈ, учествовао је у организовању Народноослободилачког покрета (НОП). Као члан Врховног штаба деловао је најпре у западној Србији, а потом је од новембра 1941. боравио у Црној Гори, где је био командант Главног штаба НОП одреда Црне Горе. Заједно са Врховним штабом и пролетерским бригадама је јуна 1942. напустио Црну Гору и отишао у Босанску крајину, где је новембра исте године на Првом заседању АВНОЈ-а постао члан његовог Извршног одбора.\nСа главнином партизанских снага, прошао је кроз борбе у Четвртој и Петој непријатељској офанзиви, на Неретви и Сутјесци, а новембра 1943. на Другом заседању АВНОЈ-а је постао члан његовог Председништва и повереник за народну привреду у Националном комитету ослобођења Југославије. У лето 1944. је боравио на ослобођеној територији Црне Горе, а у септембру је заједно са маршалом Титом отпутовао у Совјетски Савез, где је одликован Орденом Кутузова.\nПо повратку у Југославију, октобра 1944. је боравио је ослобођеном Банату. Након ослобођења Београда, 23. октобра је из Петровграда отишао у Панчево, где се укрцао на један шлеп и кренуо ка Београду. На Дунаву, у близини Вишњице, шлеп је наишао на заосталу немачку мину, након чега је потонуо. Том приликом, од експлозије и утапања страдало је укупно седморо лица, међу којима и Иван Милутиновић. Првобитно је био сахрањен у Алеји народних хероја на Новом гробљу, а 1948. године је пренет и сахрањен у Гробницу народних хероја на Калемегдану.\nЗа народног хероја је проглашен 6. јула 1945. године. Од 1949. до 1992. град Беране у Црној Гори носио је у његову част назив Иванград.","url":"https://sr.wikipedia.org/wiki/%D0%98%D0%B2%D0%B0%D0%BD_%D0%9C%D0%B8%D0%BB%D1%83%D1%82%D0%B8%D0%BD%D0%BE%D0%B2%D0%B8%D1%9B","thumbnail_url":null},{"id":"314449","type":"good","language_code":"sr","title":"Клингонски језик","summary":"Клингонски језик (на клингонском: tlhIngan Hol) вештачки је језик којим говоре Клингонци, измишљени ратнички народ из франшизе Звездане стазе. Основни звук језика, као и првих неколико речи, осмислио је глумац Џејмс Дуан. Почевши од филма Потрага за Споком, амерички лингвиста Марк Окранд развио је клингонски као посебан језик, стварањем правила морфологије, лексикологије и синтаксе клингонског језика.\nМало људи говори клингонски језик, углавном поклоници Звезданих стаза. Речник клингонског језика уско је везан за терминологију коју је требало превести за филмове, серије и понеке књиге, тако да често недостају обичне речи што постоје у другим језицима и користе се у основној комуникацији. На пример, у клингонском језику постоји реч за командни мост (meH), али не и за мост којим се прелази преко воде. Без обзира на ове нелогичности, међу вештим познаваоцима клингонског језика могућа је необавезна конверзација.","url":"https://sr.wikipedia.org/wiki/%D0%9A%D0%BB%D0%B8%D0%BD%D0%B3%D0%BE%D0%BD%D1%81%D0%BA%D0%B8_%D1%98%D0%B5%D0%B7%D0%B8%D0%BA","thumbnail_url":null},{"id":"318158","type":"good","language_code":"sr","title":"Проституција у античкој Грчкој","summary":"Проституција је била саставни део свакодневног живота старих Грка почев од архајског периода. У најзначајнијим грчким полисима, а нарочито у лукама, упошљавала је позамашан део становништва и представљала стога прворазредну економску активност. Била је далеко од недозвољене радње: полиси је нису осуђивали, а јавне куће су постојале наочиглед свих. У старој Атини чак се и легендарном законодавцу Солону приписивало отварање борделâ са умереним ценама под државном контролом. Проституција се различито одражавала на полове: проституцијом су се бавиле жене свих животних доба и млађи мушкарци, док су клијентелу чинили готово искључиво мушкарци.","url":"https://sr.wikipedia.org/wiki/%D0%9F%D1%80%D0%BE%D1%81%D1%82%D0%B8%D1%82%D1%83%D1%86%D0%B8%D1%98%D0%B0_%D1%83_%D0%B0%D0%BD%D1%82%D0%B8%D1%87%D0%BA%D0%BE%D1%98_%D0%93%D1%80%D1%87%D0%BA%D0%BE%D1%98","thumbnail_url":"https://upload.wikimedia.org/wikipedia/commons/thumb/2/2b/NAMA_Courtisane_%26_client.jpg/150px-NAMA_Courtisane_%26_client.jpg"},{"id":"319124","type":"good","language_code":"sr","title":"Оптички етернет","summary":"Оптички етернет (енгл. Ethernet over optical fiber) је појам који се односи на технологије етернет протокола локалних рачунарских мрежа, које свој рад заснивају на преносу података оптичким путем. Као и код стандардног етернета, рад и спецификације описани су великим бројем IEEE стандарда. Оптичке етернет мреже у топологији од тачке до тачке (енгл. point-to-point), звезде или стабла. Као медијум користи се оптички кабл. Оптички етернет првобитно је имао функцију окоснице међу мрежама и дистрибуције података на већим удаљеностима, да би падом цена компоненти почео да се користи и у дељењу заједничких ресурса у локалној мрежи, као и у приступу интернету.\nОптички етернет до детаља представља технологију која се користи за пренос сигнала, потом начин како станице приступају датој мрежи, начин сигнализације и кодирања информација и величину и формат пакета информације који се користи при комуникацији.\n\n","url":"https://sr.wikipedia.org/wiki/%D0%9E%D0%BF%D1%82%D0%B8%D1%87%D0%BA%D0%B8_%D0%B5%D1%82%D0%B5%D1%80%D0%BD%D0%B5%D1%82","thumbnail_url":"https://upload.wikimedia.org/wikipedia/commons/thumb/8/86/Netiron_xmr_16000.JPG/150px-Netiron_xmr_16000.JPG"},{"id":"320622","type":"good","language_code":"sr","title":"Слободарска партија Аустрије","summary":"Слободарска партија Аустрије (СПА; њем. Freiheitliche Partei Österreichs, FPÖ) јесте десничарска популистичка и национал-конзервативна политичка странка у Аустрији. Странка, коју је предводио Хајнц-Кристијан Штрахе од априла 2005. до маја 2019. године, чланица је политичке групе Европа нација и слободе у Европском парламенту, као и Покрета за Европу нација и слободе.\nСПА је основана 1956. године као насљедник краткотрајне Федерације независних, представљајући „трећи камп” Аустрије, тј. пангерманистичку и национал-либералну опозицију и социјализму и католичком клерикализму. Први предсједник странке је био Антон Рајнталер, бивши нацистички функционер и официр Шуцштафела. СПА, трећа партија са скромном подршком, примљена је у Либералну интернационалу 1979. године и учествовала је у влади коју је предводила Социјалдемократска партија Аустрије (СДПА), послије парламентарних избора у Аустрији 1983. године. Јерг Хајдер изабран је за новог предсједника СПА 1986. године, а странка је започела свој идеолошки преокрет ка десничарском популизму. Овај нови политички правац убрзо је резултовао јаким растом изборне подршке, мада је то довело до прекида веза са СДПА. Године 1993, након контроверзног приједлога о имиграционим питањима, присталице политичког правца ближег класичном либерализму напустиле су СПА и формирале Либерални форум, која је преузела мјесто СПА у Либералној интернационали (с обзиром да је СПА била приморана да напусти ЛИ), која се касније спојила са Неосом 2014. године.\nНа парламентарним изборима у Аустрији 1999. године СПА је освојила 26,9% гласова, што је њен најбољи резултат на националном нивоу, избивши тако изнад Аустријске народне партије (АНП) са малом разликом у гласовима. То је довело до формирања коалиционе владе АНП са СПА 2000. године. СПА је ускоро постало неудобно у власти и на наредним парламентарним изборима 2002. године нагло је изгубила подршку, освојивши 10,0% гласова; међутим, ове двије странке су се сложиле да наставе своју коалициону владу након избора. Повећана неслагања унутар СПА 2005. године довела је до тога да Хајдер и неколико водећих чланова (укључујући три министра у влади) напусте партију и оснују Савез за будућност Аустрије, која је замијенила СПА као партнер у влади.\nОд тада, под Штрахеовим вођством, странка је поново стекла подршку. На парламентарним изборима 2013. године СПА је освојила 20,5% гласова и, у скорије вријеме, на неким државним изборима избила је изнад СДПА и АНП, улазећи у коалициону владу са СДПА у Бургенланду и освојивши преко 30% гласова у Бечу. Коначно, на предсједничким изборима 2016. године, члан СПА Норберт Хофер освојио је највише гласова у првом кругу са 31,5% гласова, али га је на крају побиједио кандидат Зелених Александер Фан дер Белен, који је у другом кругу освојио 53,8% насупрот Хоферовим 46,2%.\nНа ванредним парламентарним изборима 2017. године СПА је освојила 26% гласова и ушла у коалициону владу као мањи партнер са АНП са Себастијаном Курцом као канцеларом. Афера Ибица, која је избила 17. маја 2019. године, довела је до Штрахеове оставке на дужност замјеника канцелара и вође странке, а што је даље довело до раскида коалиције са АНП, као и до нових избора.","url":"https://sr.wikipedia.org/wiki/%D0%A1%D0%BB%D0%BE%D0%B1%D0%BE%D0%B4%D0%B0%D1%80%D1%81%D0%BA%D0%B0_%D0%BF%D0%B0%D1%80%D1%82%D0%B8%D1%98%D0%B0_%D0%90%D1%83%D1%81%D1%82%D1%80%D0%B8%D1%98%D0%B5","thumbnail_url":"https://upload.wikimedia.org/wikipedia/commons/thumb/f/fc/Logo_of_Freedom_Party_of_Austria.svg/150px-Logo_of_Freedom_Party_of_Austria.svg.png"},{"id":"326212","type":"good","language_code":"sr","title":"Милан Лучић","summary":"Милан Лучић (енгл. Milan Lucic; Ванкувер, 7. јун 1988) канадски је професионални хокејаш српског порекла који тренутно игра за НХЛ екипу Калгари флејмси. Игра на позицији левог крила, а краси га чврста и јака игра и велика покретљивост.Играчку каријеру започео је у екипи Ванкувер џајантса са којима је током три сезоне освојио Меморијални куп и титулу најкориснијег играча турнира 2007. године. Изабран је као 50. пик на драфту 2006. године од стране Бостон бруинса. Са деветнаест година ушао је у први тим Бруинса у сезони 2007/08. Три године касније са истом екипом освојио је трофеј Стенли купа. Сезону 2015/16 провео је у Лос Анђелес кингсима, а од 2016. до 2019. године наступао је у Едмонтон ојлерсима. Од 2019. године наступа у Калгари флејмсима.\nБио је капитен јуниорске репрезентације Канаде.","url":"https://sr.wikipedia.org/wiki/%D0%9C%D0%B8%D0%BB%D0%B0%D0%BD_%D0%9B%D1%83%D1%87%D0%B8%D1%9B","thumbnail_url":"https://upload.wikimedia.org/wikipedia/commons/thumb/3/33/MilanLucicCAL_%28cropped%29.jpg/150px-MilanLucicCAL_%28cropped%29.jpg"},{"id":"33202","type":"good","language_code":"sr","title":"Споразуми Тито—Шубашић","summary":"Споразуми Тито—Шубашић резултат су низа преговора које су водили вођа југословенских партизана Јосип Броз Тито и предсједник југословенске владе у егзилу Иван Шубашић у другој половини 1944. и почетком 1945. године. Споразуми су требали довести до стварања коалиционе владе у Југославији послије Другог свјетског рата која би била сачињена од представника Националног комитета за ослобођење Југославије и представника Владе Краљевине Југославије у егзилу.\nПреговоре и споразуме који су настали подржали су и промовисали Савезници у Другом свјетском рату, нарочито Уједињено Краљевство. Британци су тај процес видјели као прилику да утичу на формирање послијератног режима у Југославији, који би иначе био у потпуности препуштен Титу и, вјероватно, Комунистичкој партији Југославије, која је предводила партизански покрет. Тито је тај процес видио као прилику да добије међународно дипломатско признање своје власти.\nПрви споразум или Вишки споразум био је почетни документ у процесу; закључен је на острву Вис јуна 1944. године. Други споразум или Београдски споразум био је средишњи документ у процесу; парафиран је 1. новембра 1944. у Београду, али је његово спровођење одложено због потребе да се ријеши спор — између Тита, Шубашића и југословенског краља Петра II — везан за именовање у намјесништво. Процес је окончан 7. марта 1945. успостављањем Привремене владе Демократске Федеративне Југославије. Тито је тако постао предсједник владе Југославије.","url":"https://sr.wikipedia.org/wiki/%D0%A1%D0%BF%D0%BE%D1%80%D0%B0%D0%B7%D1%83%D0%BC%D0%B8_%D0%A2%D0%B8%D1%82%D0%BE%E2%80%94%D0%A8%D1%83%D0%B1%D0%B0%D1%88%D0%B8%D1%9B","thumbnail_url":"https://upload.wikimedia.org/wikipedia/commons/thumb/4/4f/1944_Yugoslavia_liberated_territories.jpg/150px-1944_Yugoslavia_liberated_territories.jpg"},{"id":"33908","type":"good","language_code":"sr","title":"Манастир Црна река","summary":"Манастир Црна Река је монашка испосница усред планина јужног дела централне Србије, Рибариће, смештена у клисури Црне реке. Манастир се налази у селу Рибариће и припада Епархији рашко-призренској Српске православне цркве. Као целина представља непокретно културно добро као споменик културе од великог значаја. Поред све своје изузетне лепоте и знаменитости, манастир Црна Река је дуго био скоро непознат ван своје уже околине. Тек од скора, изградњом моста на језеру код Рибарића и поправком прилазног пута, манастир Црна Река, као редак драгуљ српске средњовековне културе, излази из релативне анонимности у којој обитава већ пуних 700 година. Манастир је активан, мушки и о њему брину монаси.\nУ манастиру се налазе мошти Светог Петра Коришког, једног од познатих српских подвижника из 13. века. У манастиру постоји пећина у којој је смештена црква, у тој пећини постоји камено удубљење у коме се вода скупља кап по кап. Вода је, како кажу верници, лековита и нарочито помаже код болести очију, зато је народ назива „водом Светог Архангела Михаила”.\nПостоји још једна светиња у манастиру која привлачи велику пажњу верника, а то је гроб преподобномученика Харитона, некадашњег сабрата црноречког. Преподобномученик Харитон, сабрат манастира Светих Архангела код Призрена, мученички је убијен од стране ОВК терориста у околини Призрена 15. јуна 1999. године.","url":"https://sr.wikipedia.org/wiki/%D0%9C%D0%B0%D0%BD%D0%B0%D1%81%D1%82%D0%B8%D1%80_%D0%A6%D1%80%D0%BD%D0%B0_%D1%80%D0%B5%D0%BA%D0%B0","thumbnail_url":"https://upload.wikimedia.org/wikipedia/commons/thumb/0/04/Crna_Reka_Monastery_3.JPG/150px-Crna_Reka_Monastery_3.JPG"},{"id":"34981","type":"good","language_code":"sr","title":"Црква босанска","summary":"Црква босанска је била црквена заједница босанских хришћана у средњем веку. Иако је Католичка сматралa јеретичком, њени припадници су себе сматрали православним хришћанима. И дан-данас се у науци воде расправе о карактеру Цркве босанске и њеној повезаности са богумилским покретом.\nЦрква босанска је пружала уточиште верским прогнаницима са разних страна: богумилима из Рашке, патаренима из Далмације и катарима са запада, због чега је покретано више крсташких похода на Босну.\nЦрква босанска престала је да постоји након слома средњовековне босанске државе и османског освајања Босне 1463. године.","url":"https://sr.wikipedia.org/wiki/%D0%A6%D1%80%D0%BA%D0%B2%D0%B0_%D0%B1%D0%BE%D1%81%D0%B0%D0%BD%D1%81%D0%BA%D0%B0","thumbnail_url":"https://upload.wikimedia.org/wikipedia/commons/thumb/2/2c/Churches_in_Medieval_Bosnia_Map-sr.svg/150px-Churches_in_Medieval_Bosnia_Map-sr.svg.png"},{"id":"35200","type":"good","language_code":"sr","title":"Рим","summary":"Рим (итал. Roma) је главни град Италије и регије Лацио, такође највећи и најбројнији град у Италији са око 2,8 милиона становника, и четврти највећи град у Европској унији. На ширем подручју града живи нешто више од четири милиона становника. Рим се налази на западу централног дела Апенинског полуострва, на месту где се река Анијен улива у Тибар.\nПрема легенди, град је основан 753. п. н. е., те самим тим има историју дугу готово два и по миленијума, што га после Атине ставља на друго место најстаријих европских престоница. С правом се сматра другом колевком западне цивилизације, будући да је био престоница великих светских сила античког доба — Римског краљевства, Римске републике и Римског царства. Од првог века нове ере, постао је центар хришћанског света, а од осмог века подручје новостворене Папске државе, која је постојала до 1870. године. Наредне године, када је дошло до уједињења апенинских држава у Краљевину Италију, Рим је постао њена престоница. Године 1946. проглашена је Република Италија, те је Рим на неки начин постао једна од најмлађих европских престоница. Данас се на подручју Рима налази Ватикан — најмања држава на свету, те се Рим често наводи као престоница двају држава.Захваљујући културној свести папа попут Александра Шестог и Лава Десетог, и њиховој склоности ка лепим уметностима, која је од Рима направила ренесансни и барокни центар Европе, овај град се данас налази на листи десет најпосећенијих дестинација света, и три највеће атракције Европске уније (после Париза и Лондона). Познат је још и као Престоница света (Caput mundi), Вечни град (la Città Eterna), Апостолски праг (Limen Apostolorum), Град седам брежуљака (la città dei sette colli) или једноставно Град (l'Urbe).Рим је 2019. године био 11. најпосећенији град на свету, са 10,1 милион туриста, трећи најпосећенији у Европској унији и најпопуларнија туристичка дестинација у Италији. Његов историјски центар је Унеско уврстио на листу светске баштине. Град домаћин Летњих олимпијских игара 1960, Рим је такође седиште неколико специјализованих агенција Уједињених нација, као што су Организација за храну и пољопривреду (ФАО), Светски програм за храну (ВФП) и Међународни фонд за пољопривредни развој (ИФАД). Град је такође домаћин Секретаријата Парламентарне скупштине Уније за Медитеран (УзМ), као и седишта многих међународних предузећа, као што су Eni, Enel, TIM, Leonardo S.p.A., и националних и међународних банака као што су Unicredit и BNL. Римска пословна четврт ЕУР је дом многих нафтних, фармацеутских и компанија за финансијске услуге. Присуство реномираних међународних брендова у граду учинило је Рим важним центром моде и дизајна, а Cinecittà Studios је створио многе филмове награђене Оскаром.","url":"https://sr.wikipedia.org/wiki/%D0%A0%D0%B8%D0%BC","thumbnail_url":"https://upload.wikimedia.org/wikipedia/commons/thumb/c/c0/Rome_Montage_2017.png/150px-Rome_Montage_2017.png"},{"id":"36499","type":"good","language_code":"sr","title":"Први крсташки рат","summary":"Први крсташки рат (1096—1099) био је војни поход хришћана из Европе, чија је сврха била да помогне Византијском царству у борби против Селџука, и да отму Јерусалим и Свету земљу из руку муслимана.\nПокренуо га је папа Урбан II на црквеном сабору у француском граду Клермону који се одазвао на молбу византијског цара Алексија I Комнина за помоћ у борби против Турака. Папин позив доводи до масовних миграција из западне Европе на исток и освајања нових територија. На пут за Јерусалим су отишли племићи, сељаци и сиромашни, копном и морем.\nУ јулу 1099. су освојили Јерусалим и тако постигли званични циљ. На темељима војних успеха створене су прве крсташке државе, а у самом Јерусалиму су створени први витешки редови. Ово је једини крсташки рат који је испунио задати циљ, освајање Јерусалима.","url":"https://sr.wikipedia.org/wiki/%D0%9F%D1%80%D0%B2%D0%B8_%D0%BA%D1%80%D1%81%D1%82%D0%B0%D1%88%D0%BA%D0%B8_%D1%80%D0%B0%D1%82","thumbnail_url":"https://upload.wikimedia.org/wikipedia/commons/thumb/5/5c/1099jerusalem.jpg/150px-1099jerusalem.jpg"},{"id":"37235","type":"good","language_code":"sr","title":"Симонида Палеолог Немањић","summary":"Симонида Немањић (грч. Σιμωνις; Константинопољ, 1294 — Константинопољ, после 1345) била је ћерка византијског цара Андроника II Палеолога и пета супруга српског краља Стефана Уроша II Милутина.\nАндроник II је 1299 понудио српском краљу Милутину руку своје малолетне кћери, као гаранцију мира и пријатељства између Византије и Србије. Симонида је умрла после 1345. као монахиња.\nЊена необична судбина и лепота су били инспирација многим уметницима. Песник Милан Ракић је написао поему „Симонида“, а Милутин Бојић је написао драму „Краљева јесен“. Астероид 1675 Симонида који је открио астроном Милорад Б. Протић је добио име по Симониди Немањић.\n\n","url":"https://sr.wikipedia.org/wiki/%D0%A1%D0%B8%D0%BC%D0%BE%D0%BD%D0%B8%D0%B4%D0%B0_%D0%9F%D0%B0%D0%BB%D0%B5%D0%BE%D0%BB%D0%BE%D0%B3_%D0%9D%D0%B5%D0%BC%D0%B0%D1%9A%D0%B8%D1%9B","thumbnail_url":"https://upload.wikimedia.org/wikipedia/commons/thumb/a/aa/Simonida.jpg/150px-Simonida.jpg"},{"id":"37988","type":"good","language_code":"sr","title":"Хиндуизам","summary":"Хиндуизам је древна азијска религија чији почеци датирају од 16. до 15. века пре Христа, а свој развој је започела у Индији где је и данас главна религија. Индијци, међутим, радије говоре о вечном учењу и закону, јер је нагласак на начину живота у великој религији која се и данас практикује. Њени најранији трагови се могу пратити до древне Ведски период ведске цивилизације. Као мешавина различитих веровања и традиција, хиндуизам нема само једног оснивача. Данашњи хиндуизам, или њени главни правци, међутим су резултат промена за време доминације будизма у Индији односно у периоди око 400. п. н. е. до 400 н. е., као и неохиндуизма 19. века које је тежило реформацији и обнови хиндуизма у Индији.\nНемачки индолог Фридрих Макс Милер (1823-1900) створио је за хиндуизам појам хенотеизам које описује веру у једног бога, али не искључује веровање у нижа божанства. Хенотеизам се често узима као пример за прелаз из многобоштва у једнобоштво, тиме што би једно божанство добило главну улогу у религији једног друштва, док би са временом сва друга божанства изгубиле своје божанствене атрибуте. Данас постоји дискусија колико се хиндуизам или барем поједини правци хиндуизма могу сматрати хенотеизмом или ипак монотеизмом. \nХиндуизам је трећа светска религија по броју верника, иза хришћанства и ислама, са приближно милијарду верника, од којих око 905 милиона живи у Индији и Непалу. Остале државе са великом популацијом хиндуистичких верника су Бангладеш, Шри Ланка, Пакистан, Индонезија, Малезија, Сингапур, Маурицијус, Фиџи, Суринам, Гијана, Тринидад и Тобаго, Уједињено Краљевство и Канада.","url":"https://sr.wikipedia.org/wiki/%D0%A5%D0%B8%D0%BD%D0%B4%D1%83%D0%B8%D0%B7%D0%B0%D0%BC","thumbnail_url":"https://upload.wikimedia.org/wikipedia/commons/thumb/1/15/Chamundeshwari.jpg/150px-Chamundeshwari.jpg"},{"id":"38238","type":"good","language_code":"sr","title":"Стара словенска вера","summary":"Стара словенска вера означава народну религију и митологију Старих Словена која је постојала до покрштавања Словена у средњем веку и њеног нестанка, а која има извориште у ранијој заједничкој индоевропској религији. На основу данас расположивих извора њу је немогуће реконструисати у целости. Веровања у живот после смрти, вукодлаке и вампире (оживеле мртваце), о чему постоје писани извори од средњег века за Јужне Словене, можда су била присутна у вери Старих Словена и у V веку пре нове ере. Ако су исправне претпоставке да су Херодотови Неури и Будини Стари Словени, опис да се код Неура људи повремено претварају у вукове може бити опис касније словенске вере у вукодлаке. Више писаних извора из друге половине првог миленијума и првих векова другог миленијума нове ере дају нам прву научно употребљиву слику многобожачких веровања Старих Словена. У време пред покрштавање, најзначајнији богови код Словена били су Перун, Свентовит/Световид, и Дажбог, али нема усаглашености око претпоставки ко је био врховни бог словенског пантеона. Постојање светих кипова, односно кумира, међу којима је најпознатији Збручки стуб, је потврђено на целокупном словенском простору, али њихов облик, изглед и материјал израде варирају од поднебља до поднебља. Услед различитих историјских прилика и обимности истраживања веровања свих Старих Словена, данас су уобичајени делимични прикази и изучавања према подели словенских народа на Јужне, Источне, Западне, а из Западних Словена се издвајају, данас скоро ишчезли, Полапски Словени, то јест такозвани (Лужички Срби).\nОсновни извори за реконструкцију веровања Старих Словена су углавном према словенском многобоштву негативно настројене, хришћанске хронике, затим народна веровања и археолошка грађа, али је на основу њих тешко утврдити како функције неких божанстава, тако и постојање родбинских веза међу њима или словенског космогонијског мита.Данас се међу Словенима јављају неопаганске верске организације, које своја веровања базирају на сопственим тумачењима и допунама оскудних извора о вери Старих Словена, махом научно спорне Велесове књиге чија је аутентичност и даље предмет расправе, јер га једни сматрају руским фалсификатом, док га други, попут Сретена Петровића, сматрају аутентичним словенским списом. Иако углавном пропагирају повратак природи, панславизам и верску толеранцију, међу њима има и оних који представљају агресивне десничарске групе које заговарају нацистичку филозофију крви и тла.\n\n","url":"https://sr.wikipedia.org/wiki/%D0%A1%D1%82%D0%B0%D1%80%D0%B0_%D1%81%D0%BB%D0%BE%D0%B2%D0%B5%D0%BD%D1%81%D0%BA%D0%B0_%D0%B2%D0%B5%D1%80%D0%B0","thumbnail_url":null},{"id":"3869301","type":"good","language_code":"sr","title":"Парк природе Странџа","summary":"Парк природе Странџа (буг. Природен парк Странджа) највеће је заштићено подручје у Бугарској које покрива територију од 1.161 km² ниске планине Странџа на крајњем југоистоку земље, на граници са Турском. Парк природе Странџа основан је 25. јануара 1995. године ради заштите екосистема и биодиверзитета европске вредности, као и због чувања традиције, културе, историје и фолклорног наслеђа на овом простору. Надморска висина варира од 710 м на врху Градиште до 0 м на обали Црног мора.\nПриродни парк се налази у провинцији Бургас и обухвата градове Мало Трново и Ахтопол, као и неколико села која се налазе на њеној територији. У оквиру парка налази се пет резервата природе: Силкосија, Средока, Тисотица, Узунбоџак и Витаново. Силкосија је најстарији резерват природе у Бугарској, изграђен 1933. године, укључен у светску мрежу биосферних резерви у оквиру УНЕСКО „Човек и биосфера”. Цела територија је део мреже заштићених подручја Европске уније, „Натура 2000”.Парк природе Странџа спада у две категорије, палеоарктичке зоне широколисних и мешовитих умерених предела, а то су балканске мешовите шуме и еуксинско-колхијске широколисне шуме.Шуме заузимају 80% територије парка, заједно са прашумама које формирају 30% шумског подручја. У парку постоји велики број врста кичмењака, укључујући и 66 врста сисара, 269 врста птица, 24 врсте гмизаваца, 10 врста водоземаца, 41 врсту слатководних риба, као и 70 врста морске рибе у водама Црног мора. Земљишна фауна бескичмењака слабо је истражена и обухвата 84 бугарских ендемских врста, од којих су 4 локалне и 34 реликтне врсте.Најстарији трагови човека на територији парка датирају из неолитског периода, 6.000 година пре нове ере. Средином првог миленијума пре нове ере Странџу су насељавали Трачани. У средњем веку ово подручје је било спорно између Византије и Видинског царства. Ово подручје је и после Ослобођења Бугарске 1878. године остало у саставу Отоманског царства, што је резултирало Илинданским устанком локалног бугарског становништва. Регион је ослобођен 1912. године, током Првог балканског рата. Богата историја оставила је културно наслеђе различитих цивилизација и фолклорне традиције у Бугарској, као што је нестинарство, које укључује бос плес на угљу, што је остатак из паганске прошлости. Традиционална дрвена архитектура из средине 17—19. века очувана је у селима Браслијан и Кости, као и у граду Мало Трново.","url":"https://sr.wikipedia.org/wiki/%D0%9F%D0%B0%D1%80%D0%BA_%D0%BF%D1%80%D0%B8%D1%80%D0%BE%D0%B4%D0%B5_%D0%A1%D1%82%D1%80%D0%B0%D0%BD%D1%9F%D0%B0","thumbnail_url":"https://upload.wikimedia.org/wikipedia/commons/thumb/a/a0/Strandzha-dinev-2.jpg/150px-Strandzha-dinev-2.jpg"},{"id":"3869505","type":"good","language_code":"sr","title":"Парк природе Рилски манастир","summary":"Парк природе Рилски манастир (буг. Природен парк „Рилски манастир“) један је од највећих паркова природе у Бугарској и простире се на површини од 252,532 km², у западном делу планине Рила на надморској висини између 750 и 2713 m. Стациониран је у општини Рила у Ћустендилској области и у оквиру њега налазе се шуме, планинске висоравни, алпска подручја и 28 глацијалних језера.\nСа нешто више од милион посетилаца годишње спада у други најпосећенији парк природе у Бугарској, након парка природе Витоша.Основан је 1992. године као део новоуспостављеног Националног парка Рила. Данас је већина парка у власништву манастира који се ту налази. Парк укључује један резерват природе, шумски резерват Рилски манастир, са површином од 36,65 km² односно 14% целе територије парка природе.Парк спада под екорегион родопских планинских мешовитих шума, старог копненог подручја широколисних и мешовитих шума умерених предела. На простору парка обитавају 282 врсте маховине и 130 врста алги. Фауна укључује 52 врсте сисара, 122 врсте птица, 12 врста гмизаваца, 11 врста водоземаца, 5 врста риба, као и 2600 врста бескичмењака.\nПарк је добио име по Рилском манастиру, културном и духовном центру, основаном за време Првог бугарског царства у 10. веку, од стране Јована Рилског. Манастир је од 1983. године део светске баштине Унеска.","url":"https://sr.wikipedia.org/wiki/%D0%9F%D0%B0%D1%80%D0%BA_%D0%BF%D1%80%D0%B8%D1%80%D0%BE%D0%B4%D0%B5_%D0%A0%D0%B8%D0%BB%D1%81%D0%BA%D0%B8_%D0%BC%D0%B0%D0%BD%D0%B0%D1%81%D1%82%D0%B8%D1%80","thumbnail_url":"https://upload.wikimedia.org/wikipedia/commons/thumb/2/23/Monta%C3%B1as_cercanas_a_Rila_donde_se_aprecian_rocas_escarpadas_y_nieve%2C_Rila%2C_Bulgaria%2C_2011.JPG/150px-Monta%C3%B1as_cercanas_a_Rila_donde_se_aprecian_rocas_escarpadas_y_nieve%2C_Rila%2C_Bulgaria%2C_2011.JPG"},{"id":"3874345","type":"good","language_code":"sr","title":"Округла црква","summary":"Округла црква (буг. Кръгла църква, Kragla tsarkva), такође позната и као Црква Светог Јована (буг. църква Свети Йоан, tsarkva Sveti Yoan), велика је и делимично очувана православна црква. Налази се у Великом Преславу, граду у североистичном делу Бугарске, некада главном граду Првог бугарског царства. Црква датира из 10. века, а изграђена је за време владавине бугарског кнеза Симеона I. Откопана је и први пут испитана у периоду 1927–1928. године.\nСматра се да је ова црква један од најупечатљивијих примера средњовековне бугарске архитектуре. Округла црква добила је име због препознатљивог кружног облика целе, која служи као место одржавања литургије. Црква има широки атријум, правоугаони улаз односно нартекс, окружен са две мале куле.\nДизајн цркве подудара се са религијском архитектуром из касног римског периода, односно припада раној хришћанској уметности. Због свог карактеристичног плана и архитектуре, који се значајно разликује од бугарских и византијских црквених објеката, сматра се да је током градње ове цркве велики утицај имала кавкаска архитектура и архитектура династије Каролинга. Други назив за овај објекат је Златна црква и он произилази из његове могуће и популарне идентификације са „новом златном црквом” у Великом Преславу која се спомиње у средњовековним књижевним изворима.\nОва црква има богату унутрашњу декорацију, украшена је мозаицима, керамиком и детаљима од мермера, па се тако значајно разликује од других цркава у Великом Преславу. На зидовима цркве налази се стотине цртежа који приказују бродове, природу и хришћанске симболе. Средњовековни натписи на зидовима крећу се од имена светаца на средњовековном грчком језику, све до кратких текстова написаних на глагољици и ћирилици.","url":"https://sr.wikipedia.org/wiki/%D0%9E%D0%BA%D1%80%D1%83%D0%B3%D0%BB%D0%B0_%D1%86%D1%80%D0%BA%D0%B2%D0%B0","thumbnail_url":"https://upload.wikimedia.org/wikipedia/commons/thumb/a/a1/Preslav_Golden_Church_Klearchos_2.jpg/150px-Preslav_Golden_Church_Klearchos_2.jpg"},{"id":"3883177","type":"good","language_code":"sr","title":"Прва конференција Покрета несврстаних","summary":"Прва конференција Покрета несврстаних, позната и као Београдска конференција, одржана је од 1. до 6. септембра 1961. године у Београду, тада главном граду Федеративне Народне Републике Југославије. Историјски значај Београдске конференције је у томе што је први пут окупила државнике несврстаних земаља и формулисала изворне принципе и циљеве политике и покрета несврстаних као независног, ванблоковског и глобалног фактора у међународним односима.\nКонференција је главну пажњу посветила очувању светског мира, проблемима разоружања, колонијализма и економског развоја. Усвојена су три документа: Декларација шефова држава и влада, Изјава о опасности од рата и Апел за очување светског мира. Два писма истог садржаја, упућена су председнику Савета министара Совјетског Савеза, Никити Хрушчову, и председнику Сједињених Америчких Држава, Џону Кенедију, који су у тим тренуцима били у сукобу који је познат као Хладни рат.\nУ складу са усвојеним „критеријумима несврстаности“, државе учеснице су се обавезале да воде политику несврстаности на принципима коегзистенције, да подржавају борбу за национално ослобођење, да се не укључују у мултилатералне пактове блоковских сила, да не склапају војне савезе са великим силама и да не уступају своју територију за војне базе великих сила. \nКонференција у Београду није била место на коме је рођен покрет несврстаности, али одлуке које су донете недвосмислено су показале да идеја која је окупила председнике држава и влада ванблоковских земаља представља алтернативни концепт блоковима и блоковској подели света.","url":"https://sr.wikipedia.org/wiki/%D0%9F%D1%80%D0%B2%D0%B0_%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%98%D0%B0_%D0%9F%D0%BE%D0%BA%D1%80%D0%B5%D1%82%D0%B0_%D0%BD%D0%B5%D1%81%D0%B2%D1%80%D1%81%D1%82%D0%B0%D0%BD%D0%B8%D1%85","thumbnail_url":"https://upload.wikimedia.org/wikipedia/commons/thumb/b/b0/Konferencija_Pokreta_nesvrstanih_1961._godine.jpg/150px-Konferencija_Pokreta_nesvrstanih_1961._godine.jpg"},{"id":"3915564","type":"good","language_code":"sr","title":"Шарена сова","summary":"Шарена сова (лат. Strix virgata) врста је птице из породице правих сова која живи на територији Централне и Јужне Америке, од Мексика до Бразила и Аргентине. Глава и леђа ове сове су браон ишаране, док су предњи делови тела беличасти са вертикалним пругама на грудима и врату. Шарена сова има тамне очи, округлу главу и нема ушне праменове. Има богат вокални репертоар који укључује хукање — „хуут” — које ова сова испушта приликом одржавања граница своје територије. Поред хукања, оглашава се и мачколиким „јауул” које се може чути приликом потраге за храном, а територијално дозивање се често описује као „бру бру” и „бу бу бу”.\nЖиви у сувим шумама и џунглама до висина од 2.500 метара, мада у последње време често насељава урбана подручја. Гнезди се углавном у шупљинама дрвећа, а због све учесталије дефорестације и екстензивне пољопривреде, шарена сова бира и стене, литице или рупе у земљи као локацију за своје гнездо. Женка након парења полаже једно до три јаја, на којима лежи око месец дана, када се излежу младунци. Птиће храни женка и то храном коју доноси мужјак. Младунци након 27—33 дана почињу да излазе из гнезда, када су у просеку тешки 200 грама, али са родитељима остају још око два месеца.\nШарена сова је веома бројна врста и њена популација се процењује на 500.000—5.000.000 одраслих јединки, тако да се на IUCN-овој листи налази на списку врста означених као „последња брига”. Међутим, последњих година је, услед све веће дефорестације и ширења пољопривредних површина, у знатној мери угрожено њено станиште погодно за гнежђење и број јединки је у благом паду.","url":"https://sr.wikipedia.org/wiki/%D0%A8%D0%B0%D1%80%D0%B5%D0%BD%D0%B0_%D1%81%D0%BE%D0%B2%D0%B0","thumbnail_url":"https://upload.wikimedia.org/wikipedia/commons/thumb/d/df/Mottled_Owl.jpg/150px-Mottled_Owl.jpg"},{"id":"3924786","type":"good","language_code":"sr","title":"Гранични спор између Србије и Хрватске","summary":"Гранични спор између Србије и Хрватске се односи на различито виђење Републике Србије и Републике Хрватске на положај међудржавне границе на подручју тока Дунава. Док Србија сматра да талвег долине Дунава и средишњи линија тока ријеке представљају међународну границу између двије земље, Хрватска се не слаже са тим и тврди да међународна граница лежи дуж граница катастарских општина смјештених дуж ријеке — полазећи од правца са неколико тачака дуж секције од 140 км. Граница заснована на катастарским општинама одржава ток Дунава из 19. вијека, прије него што су меандри и хидраулички инжењерски радови измјенили правац ријеке. Површина спорне територије се различито наводи, па према неким подацима иде и до 140 км².\nСпор се први пут јавио 1947. године, али је остао нерјешен током постојања Социјалистичке Федеративне Републике Југославије. Питање је поново покренуто након распада Југославије. Посебан значај спору је дат за вријеме приступања Хрватске Европској унији. Од септембра 2014. спор остаје неријешен, а линија контроле највише одговара српском виђењу стања.","url":"https://sr.wikipedia.org/wiki/%D0%93%D1%80%D0%B0%D0%BD%D0%B8%D1%87%D0%BD%D0%B8_%D1%81%D0%BF%D0%BE%D1%80_%D0%B8%D0%B7%D0%BC%D0%B5%D1%92%D1%83_%D0%A1%D1%80%D0%B1%D0%B8%D1%98%D0%B5_%D0%B8_%D0%A5%D1%80%D0%B2%D0%B0%D1%82%D1%81%D0%BA%D0%B5","thumbnail_url":"https://upload.wikimedia.org/wikipedia/commons/thumb/d/d7/Croatia_Serbia_Locator.png/150px-Croatia_Serbia_Locator.png"},{"id":"3926556","type":"good","language_code":"sr","title":"8701","summary":"8701 је трећи студијски албум америчког пјевача Ашера. Објављен је 7. августа 2001. године, од стране издавачке куће Ариста рекордс. На снимању албума учествовало је више продуцената, укључујући The Neptunes, Џермејна Дуприја, Бејбифејса, Кевина Бриџса, Мајка Ситија, Брајана Мајкла Кокса, Џими Џама и Тери Луиса. Иако је првобитно албум требало да буде објављен 31. октобра 2000. године, под називом All About U, објављивање је одлагано више пута, због цурења неколико пјесама на онлајн музички сервис Напстер. Ашер је снимио нове пјесме и објавио албум под новим називом, 8701, који му је дат због године 1987, када је Ашер први пут пјевао у јавности, у хору у локалној цркви и због 2001. године, године објављивања албума.\n8701 је инспирисан од стране више извођача, укључујући Донија Хатавеја, Стивија Вондера, Марвина Гајеа и Мајкла Џексона. Албум прати теме Ашерових искустава из веза, укључујући осјећања љубави и сломљеног срца. Ашер је промовисао албум одласком на турнеју под називом Evolution 8701 Tour 2002. године, током којег је наступао на 44 концерта широм Сјеверне Америке. Наступао је и у телевизијским шоуовима, укључујући шоу Live! with Regis and Kelly и Total Request Live. Албум 8701 је дао два сингла која су се нашла на првом мјесту Билборд хот 100 листе — U Remind Me и U Got It Bad, који су на првом мјесту провели четири, односно шест недеља.\nАлбум је дебитовао на четвртом мјесту Билборд 200 листе, са 210.000 продатих примјерака прве недеље. У Сједињеним Државама је продат у преко 4,7 милиона примјерака, због чега је сертификован четири пута платинум од стране Америчког удружења дискографских кућа (RIAA). Широм свијета продат је у преко осам милиона примјерака. Албум је добио генерално позитивне рецензије од стране музичких критичара, који су похвалили Ашерове вокалне способности и његов развој као умјетника, али су били амбивалентни према неким материјалима албума. Албум му је донио неколико награда, укључујући двије Греми награде, три Билбордове музичке награде и једну BET награду.","url":"https://sr.wikipedia.org/wiki/8701","thumbnail_url":null},{"id":"394935","type":"good","language_code":"sr","title":"Јужни Судан","summary":"Јужни Судан, или званично Република Јужни Судан (енгл. Republic of South Sudan), је континентална држава источне Африке . Граничи се са Суданом, Етиопијом, Угандом, ДР Конгом, Кенијом и Централноафричком Републиком. Површина државе износи око 620.000 км², на којој живи 12.340.000 становника, по вери претежно хришћана и анимиста. Најбројније етничке групе у Јужном Судану су Динка, Нуер и Азанде. Главни и највећи град је Џуба, који се налази на југу државе. Јужни Судан је, пре стицања независности, у два наврата постојао као аутономни регион у саставу Судана. Последњих педесетак година пре проглашења независности Јужног Судана, ови простори су били захваћени грађанским ратом, који је однео око три милиона живота. Јужни Судан је једна од најмлађих независних држава, а самосталност је званично стекао 9. јула 2011. године, након успешног референдума о независности одржаног у јануару 2011. Јужни Судан је постао 193. чланица Уједињених нација 14. јула 2011. године. Одлуком у Адис Абеби, од 27. јула 2011. године примљен је у Афричку унију као 54. чланица. Јужни Судан је једна од најсиромашнијих држава света и има једну од најгорих хуманитарних ситуација.","url":"https://sr.wikipedia.org/wiki/%D0%88%D1%83%D0%B6%D0%BD%D0%B8_%D0%A1%D1%83%D0%B4%D0%B0%D0%BD","thumbnail_url":"https://upload.wikimedia.org/wikipedia/commons/thumb/7/7a/Flag_of_South_Sudan.svg/150px-Flag_of_South_Sudan.svg.png"},{"id":"39495","type":"good","language_code":"sr","title":"Дина","summary":"Дина може бити:\n\nдина (рељеф), еолски облик рељефа\nдина (јединица), стара јединица за силу\nДина (Библија), личност из Библије\nДина (име), женско име\nДина (роман), роман из 1965.\nДина (филм из 1984), филм из 1984.\nДина (филм из 2021), филм из 2021.","url":"https://sr.wikipedia.org/wiki/%D0%94%D0%B8%D0%BD%D0%B0","thumbnail_url":null},{"id":"399145","type":"good","language_code":"sr","title":"АНТК Антонов","summary":"Државно предузеће Антонов (укр. Державне підприємство \"Антонов\"), раније Авијацијски научно-технички комплекс Олега Константиновича Антонова (укр. Авіаційний науково-технічний комплекс імені Олега Костянтиновича Антонова) или АНТК Антонов, организација је за научно-истраживачки рад и производњу авиона у Украјини, основана 1946. године под називом ОКБ-153 (рус. опытно-конструкторское бюро). Након смрти оснивача и дугогодишњег главног конструктора Олега Антонова 1984,\nорганизација је добила име по њему. Укупно је развијено и произведено више од сто типова и варијанти авиона различитих класа и намена. Међу најпознатијима су Ан-2 „Кукурузник\", са 18 000 произведених примерака, Ан-22 „Антеј\", Ан-124 „Руслан“ и Ан-225 „Мрија“.\nДанас АНТК Антонов чини колектив са великим искуством, с конструкционим бироом, лабораторијама за разне области, верификационим и оперативним испитивањима у лету, као и са оперативно-експлатиционом подршком, за све типове авиона. Као компанију под управом државе, украјинска влада покушала је неколико пута да неуспешно реструктурира. Раздвојена су предузећа Конструкциони биро Антонова, фабрика авиона „Авиант\" из Кијева и Харковска фабрика авиона. 26. јануара 2016. године појавила се званична информација Министарства привреде Украјине да је концерн АНТК Антонов распуштен, а сва производња пребачена «Укроборонпрому» (Наменској индустрији Министарства одбране Украјине).","url":"https://sr.wikipedia.org/wiki/%D0%90%D0%9D%D0%A2%D0%9A_%D0%90%D0%BD%D1%82%D0%BE%D0%BD%D0%BE%D0%B2","thumbnail_url":"https://upload.wikimedia.org/wikipedia/commons/thumb/b/b3/Antonov_logo.png/150px-Antonov_logo.png"},{"id":"4051465","type":"good","language_code":"sr","title":"Трилер","summary":"Трилер може бити:\n\nТрилер (жанр)\nТрилер (музика)\nThriller (албум)\nThriller (песма)\nThriller 25","url":"https://sr.wikipedia.org/wiki/%D0%A2%D1%80%D0%B8%D0%BB%D0%B5%D1%80","thumbnail_url":null},{"id":"4054173","type":"good","language_code":"sr","title":"Томас Липтон","summary":"Сер Томас Џонстон Липтон (енгл. Sir Thomas Johnstone Lipton; Глазгов, 10. мај 1850 — Лондон, 2. октобар 1931) јест био шкотско-ирски трговац, власник плантажа чаја на Цејлону, мултимилијардер, филантроп и страствени једриличар.\nРођен је у Глазгову, гдје су се његови родитељи населили након што је морао да напусти Ирску. Као младић је напустио Шкотску и отишао у САД гдје је провео неколико година радећи разне послове. По повратку у Шкотску помагао је родитељима у породичној трговини, али ускоро отвара своју прву продавницу. Примјенивши знања која је стекао у САД, посебно начин рекламирања, убрзо је проширио посао, а временом број његових продавница је премашио број од три стотине чиме је стекао велико богатство. Предузетничког духа, одлучио је да уђе посао са чајем који је тад био скуп и недоступан за већину становништва у Великој Британији. Купивши неколико плантажа на Цејлону започео је производњу чаја. На овај начин је заобишао препродавце и чај учинио јефтинијим и доступнијим ширим слојевима друштва. Посао са чајем је увећао његово богатство. Захваљујући богатству и хуманости ушао је у елитне кругове друштва тадашње Енглеске, али и знаменитих личности из цијелог свијета. По избијању Првог свјетског рата Липтон је помагао ратне напоре своје земље, али је и помагао рад бројних хуманитарних организација и медицинских мисија. У Србију, захваћену тифусом долази 1915. године и допремајући велику количину хуманитарне помоћи. Са њим долазе и љекари, али и новинари и сниматељи. Липтонов боравак у Србији је помогао да се јавност у земљама савезницама информише о катастрофалном стању у Србији.\nБогатство које је стекао омогућило му је да се посвети јахтама. Пет пута је покушавао да освоји Куп Америке. Иако у својим настојањима никад није успио, његова упорност и спортски дух донијели су му симпатије у САД, али и широм свијета. Поред тога био је покровитељ бројних такмичења не само у једриличарству него и у другим спортовима. Организовао је и прво, незванично, Свјетско првенство у фудбалу. Преминуо је 1931. у Глазгову. Своју имовину завјештао је бројним институцијама за бригу о сиромашним или старим лицима.","url":"https://sr.wikipedia.org/wiki/%D0%A2%D0%BE%D0%BC%D0%B0%D1%81_%D0%9B%D0%B8%D0%BF%D1%82%D0%BE%D0%BD","thumbnail_url":"https://upload.wikimedia.org/wikipedia/commons/thumb/8/80/Thomas_Johnstone_Lipton.jpg/150px-Thomas_Johnstone_Lipton.jpg"},{"id":"4055945","type":"good","language_code":"sr","title":"Тами Абрахам","summary":"Кевин Огхенетега Тамараеби Бакумо-Абрахам (енгл. Tammy Abraham; 2. октобар 1997), познат као Тами Абрахам, енглески је фудбалер који игра као нападач за Ромy, као и за репрезентацију Енглеске.\nКао члан академије фудбала у Челсију, Абрахам је дебитовао у првом тиму 2016. године пре него што је провео сезону на позајмици у Чемпионшип клубу Бристол Сити. Тамо је имао веома успешну сезону где је био проглашен за најбољег нападача, најбољег играча сезоне, најбољег стрелца, као и за најбољег млађег играча, поставши први играч коме је то успело у једној сезони. Уследила је даља позајмица у Свонси Ситију, али је сезона завршена испадањем клуба из Премијер лиге. Затим се придружио Астон Вили 2018. и постао први играч од 1977. који је постигао 25 голова у једној сезони за клуб.\nАбрахам је редован члан енглеске репрезентације од тима до 18 година, а наступио је на УЕФА Европском првенству до 21 године у Пољској 2017. Дебитовао је у сениорској конкуренцији у новембру 2017.","url":"https://sr.wikipedia.org/wiki/%D0%A2%D0%B0%D0%BC%D0%B8_%D0%90%D0%B1%D1%80%D0%B0%D1%85%D0%B0%D0%BC","thumbnail_url":"https://upload.wikimedia.org/wikipedia/commons/thumb/4/47/Chelsea_0_Valencia_1_%2848768873821%29.jpg/150px-Chelsea_0_Valencia_1_%2848768873821%29.jpg"},{"id":"4058412","type":"good","language_code":"sr","title":"Црни анђео","summary":"Црни анђео (енгл. Dark Angel) америчка је сајберпанк телевизијска серија која је премијерно приказана на каналу Фокс 3. октобра 2000. године. Аутор је Џејмс Камерон, а главна глумица Џесика Алба. Серија се дешава у 2019. години, прати живот Максе Геваре (Алба), генетски унапређеног супер-војника који као дете бежи из тајног војног објекта. Црни анђео је била прва и једина серија коју је створила компанија Камерон, а снимана је у Ванкуверу у Lions Gate Studios.\nПилот-епизода имала је 17,4 милиона гледалаца. Прва сезона, која је приказивана уторком увече у Сједињеним Државама, добила је углавном позитивне критике и освојила неколико награда, укључујући Награду по избору публике за омиљену нову ТВ драму. Албин лик Макси такође је добио позитивне критике и неколико награда. Друга сезона је премештена у мање пожељан термин, у петак увече, и добила је неке критике због нових елемената заплета. Серији је опала гледаност, у просеку 6 милиона гледалаца по епизоди, након чега је отказана.\nСнимљен је наставак серије и објављена је прерада за видео-игре. Сматра се да је Црни анђео део таласа емисија крајем 90-их и почетком 2000-их који садрже јаке женске ликове, попут Бафи, убице вампира, Ксене: Принцезе ратнице и Никите.","url":"https://sr.wikipedia.org/wiki/%D0%A6%D1%80%D0%BD%D0%B8_%D0%B0%D0%BD%D1%92%D0%B5%D0%BE","thumbnail_url":null},{"id":"4060223","type":"good","language_code":"sr","title":"Зеница","summary":"Зеница (ијек. зјеница) црна је рупа која се налази у средишту дужице ока која омогућава светлу да падне на мрежњачу.Код људи, зеница је округла, док друге врсте, попут неких мачака, имају зенице с вертикалним прорезом. Козе имају хоризонтално-оријентисане зенице, а неки сомови имају прстенасте типове зеница.","url":"https://sr.wikipedia.org/wiki/%D0%97%D0%B5%D0%BD%D0%B8%D1%86%D0%B0","thumbnail_url":"https://upload.wikimedia.org/wikipedia/commons/thumb/6/65/Eye_iris.jpg/150px-Eye_iris.jpg"},{"id":"4061207","type":"good","language_code":"sr","title":"Марк Овермарс","summary":"Марк Овермарс (хол. Marc Overmars; 29. март 1973) бивши је холандски фудбалер који тренутно ради као спортски директор Ајакса. Играо је на позицији крилног нападача и красиле су га брзина и добра фудбалска техника.\nРођен је у Емсту и још у раном детињству показао је љубав према фудбалу. Омладинску каријеру је започео у клубу СВ Епе, а наставио у клубу Го ахед иглс 1987. године. Три године касније улази у први тим клуба и у њему проводи једну сезону, а затим је потписао уговор са Вилемом II у којем је такође провео једну сезону одигравши 31 лигашку утакмицу. Године 1992. прелази у амстердамски Ајакс и у том тиму се истакао посебно због три освојене холандске лиге и Лиге шампиона 1995. године. У то време доживео је озбиљну повреду лигамената због које је морао да одсуствује са терена наредних осам месеци.\nГодине 1997. одлази у Арсенал где су мишљења о њему била подељена, једни су критиковали његову игру док су је други подржавали. Већ крајем прве сезоне играо је кључну улогу у освајању дупле круне са Арсеналом јер је постигао победоносни гол против Манчестер јунајтеда, којим је Арсенал освојио Премијер лигу, и постигао први гол против Њукасл јунајтеда у финалу ФА купа 1997. године. Након проведене три сезоне у лондонском клубу, потписује уговор са Барселоном за своту од 25 милиона фунти и тако је постао најскупљи холандски фудбалер икада. Није се много истицао у клубу због бројних промена тренера, али је успео да забележи 97 лигашких наступа и постигне 15 голова. Због повреде колена објавио је да завршава фудбалску каријеру, али се 2008. године вратио у свој матични клуб Го ахед иглс на једну сезону. Године 2012. постао је спортски директор Ајакса.\nЗа репрезентацију Холандије дебитовао је против Турске 24. фебруара 1993. године, а на том мечу је постигао и свој први репрезентативни гол. Био је у саставу Холандије на два Светска првенства (1994. и 1998) и два Европска првенства (2000. и 2004).","url":"https://sr.wikipedia.org/wiki/%D0%9C%D0%B0%D1%80%D0%BA_%D0%9E%D0%B2%D0%B5%D1%80%D0%BC%D0%B0%D1%80%D1%81","thumbnail_url":"https://upload.wikimedia.org/wikipedia/commons/2/20/Marc_Overmars.jpg"},{"id":"4144028","type":"good","language_code":"sr","title":"Ширли Чизом","summary":"Ширли Анита Чизом (енгл. Shirley Anita Chisholm; 30. новембар 1924 — 1. јануар 2005), девојачко Сент Хил (енгл. St. Hill), била је америчка политичарка, просветна радница и писац. Године 1968. постала је прва тамнопута жена изабрана за Конгрес Сједињених Америчких Држава, и представљала је дванаести конгресни округ Њујорка у седам мандата од 1969. до 1983. На председничким изборима у САД 1972, постала је први тамнопути кандидат за номинацију главне странке за председника Сједињених Америчких Држава и прва жена која се кандидовала за председника Демократске странке, као и прва жена која је учествовала у председничкој дебати Сједињених Америчких Држава.Једна од њених првих активности у скупштини била је супротстављање државном тесту описмењавања који захтева енглески језик. Сматрала је да сви боље функционишу на свом матерњем језику и да ако неко не зна енглески језик, то није знак да је особа неписмена. Финансирала је увођење програма Тражење образовања, уздизања и знања, који је студентима са оштећењем пружио шансу да упишу факултет.Године 1993. Бил Клинтон ју је именовао за амбасадора Сједињених Америчких Држава на Јамајци, али није могла да ради због здравствених проблема. Исте године, примљена је у Националну кућу славних жена. Умрла је 1. јануара 2005. године у Ормонд Бичу, у близини Дејтона Бича, након што је претрпела неколико можданих удара.","url":"https://sr.wikipedia.org/wiki/%D0%A8%D0%B8%D1%80%D0%BB%D0%B8_%D0%A7%D0%B8%D0%B7%D0%BE%D0%BC","thumbnail_url":"https://upload.wikimedia.org/wikipedia/commons/thumb/1/10/Shirley_Chisholm.jpg/150px-Shirley_Chisholm.jpg"},{"id":"4145356","type":"good","language_code":"sr","title":"Типи Хедрен","summary":"Натали Кеј „Типи” Хедрен (енгл. Nathalie Kay \"Tippi\" Hedren; Њу Улм, 19. јануар 1930) америчка је глумица, активисткиња за права животиња и бивши модел. Најпознатија је по улози Мелани Данијелс у култном хорору Алфреда Хичкока, Птице из 1963. За ову улогу награђена је Златним глобусом за нову звезду године и касније проглашена једном од првих „краљица вриска”.Тумачењем насловне улоге у још једном Хичкоковом филму, Марни (1964), постала је једна од првих филмских партнерки Шона Конерија. Хедрен је позната и по главној улози у последњем филму Чарлија Чаплина, Грофица из Хонгконга (1967).Имала је споредне и епизодне улоге у неколико популарних телевизијских серија, као што су Градић Провиденс (2000), Место злочина: Лас Вегас (2008) и Кугар таун (2013). Накратко се бавила и гласовном глумом, пошто је позајмила глас неколико ликова из анимиране серије Бетмен.\nГодине 2003. Типи Хедрен је добила своју звезду на Холивудској стази славних за улоге у играним филмовима. Шест година касније, добила је и звезду на Стази славних испред Театра у Оринди.У досадашњој каријери, дугој 70 година, Хедрен се појавила у преко 80 филмова и телевизијских серија. Награђена је са више од 50 награда и признања.\nХедрен започиње одлучну борбу за спашавање животиња од 1969, када је, снимајући филмове по Африци, схватила у колико тешкој ситуацији се налазе афрички лавови. У покушају да подигне свест о угрожености дивљих животиња, провела је наредну деценију припремајући заједно са својим тадашњим супругом филм Роар, који је премијерно приказан 1981. Током 1983. основала је своју непрофитну организацију, под називом Roar Foundation, као и уточиште за дивље животиње, Shambala Preserve, које јој омогућује да настави свој рад и води бригу о повређеним лавовима и тигровима. Хедрен је основала и неколико хуманитарних програма који за циљ има помоћ гладнима и оштећенима у природним катастрофама, попут урагана и земљотреса. Имала је кључну улогу у развоју вијетнамско-америчких салона за нокте.Њена ћерка, Мелани Грифит, и унука, Дакота Џонсон, такође су познате глумице.","url":"https://sr.wikipedia.org/wiki/%D0%A2%D0%B8%D0%BF%D0%B8_%D0%A5%D0%B5%D0%B4%D1%80%D0%B5%D0%BD","thumbnail_url":"https://upload.wikimedia.org/wikipedia/commons/thumb/2/2c/Tippi_Hedren_in_Marnie_Publicity_Photo_%28cropped%29.png/150px-Tippi_Hedren_in_Marnie_Publicity_Photo_%28cropped%29.png"},{"id":"4147704","type":"good","language_code":"sr","title":"Cretoxyrhina","summary":"Cretoxyrhina представља изумрли род из реда Lamniformes, који је живео приближно пре 107 до 73 милиона година, од касног албија до касног кампана у периоду горње креде. Типска врста, C. mantelli, се најчешће назива Ginsu shark. Постала је популарна захваљујући Гинсу ножевима, јер се њихов теоријски механизам храњења често упоређује са сечењем када се користи нож. Cretoxyrhina је традиционално класификована као, вероватно, једини члан породице Cretoxyrhinidae, али су предложене друге таксономске породице, као што су Alopiidae и Lamnidae.Дужина износи осам метара, а тежина 3400 килограма (3.3 дуге тоне; 3,7 кратке тоне), Cretoxyrhina је била једна од највећих морских паса свог времена. Имајући сличан изглед као модерна велика бела ајкула, био је врховни предатор у свом екосистему и плен великим морским животињама, укључујући мосасауре и плезиосауре, ајкуле и друге велике рибе, птеросауре и повремено диносаурусе. Зуби су величине осам центиметара и имали су густу глеђ која је служила за убадање и резање плена. Cretoxyrhina је и међу морским псима била она која најбрже плива, способна да прогони плен брзином и до 70 километара на сат (43 миља на сат). Претпоставља се да је Cretoxyrhina ловио тако што је великом брзином јурио свој плен како би му задао снажне ударце, сличне данашњој великој белој ајкули, и ослањао се на добар вид.Од краја 19. века, у Канзасу, откривено је неколико фосила изузетно добро очуваних скелета Cretoxyrhina. Студије су успешно израчунале његову животну историју користећи пршљенове неких скелета. Cretoxyrhina је брзо расла у раном периоду и достигла је сексуалну зрелост у периоду од око четири до пет година. Израчунато је да ће се његов животни век продужити на готово четрдесет година. Анатомска анализа скелета Cretoxyrhina открила је да ајкула поседује фацијалне и оптичке карактеристике најсличније онима код Thresher shark и Crocodile shark и има хидродинамичку грађу која сугерише употребу регионалне ендотермије.Као вршни предатор, Cretoxyrhina је имао критичну улогу у морским екосистема у којима је живео. Припадао је роду космополита и његови фосили су пронађени широм света, мада најчешће у западној унутрашњости морској зони Северне Америке. Преферирао је углавном у суптропском умереном пелагичном окружењу, али био је познат и у хладним водама као 5 °C. Cretoxyrhina је свој врхунац постигао у конијаку, али је након тога доживео континуирани пад све до изумирања током кампанијана. Један од фактора ове смрти је све већи притисак конкуренције са предаторима који су се појавили у исто време, а најзначајнији је џиновски мосасауриски тилосаурус. Остали могући фактори укључују постепено нестајање западне унутрашње морске зоне.","url":"https://sr.wikipedia.org/wiki/Cretoxyrhina","thumbnail_url":"https://upload.wikimedia.org/wikipedia/commons/thumb/b/b2/Zahn_eines_Cretoxyrhina_mantelli.JPG/150px-Zahn_eines_Cretoxyrhina_mantelli.JPG"},{"id":"4159992","type":"good","language_code":"sr","title":"Спорт у Грчкој","summary":"Грчка је била седиште древних Олимпијских игара, које су први пут забележене 776. године пре нове ере и два пута је била домаћин модерне Олимпијаде — Летњих олимпијских игара 1896. и 2004. године. Током Параде нација на Олимпијским играма, Грчка је увек на првом месту као земља која је основала древне Олимпијске игре. Једна је од четири земље које су се такмичиле на свим Летњим олимпијским играма од свог оснивања. Укупно су освојили 110 олимпијских медаља (30 златних, 42 сребрне и 38 бронзаних). Године 1896. Грчка је заузела друго место на табели медаља међу свим националним тимовима, освојивши 10 златних медаља. Грчки олимпијски комитет основан је 1894. године, а Међународни олимпијски комитет признат је 1895. године, а први председник био је грчки бизнисмен.\nПоследњих деценија Грчка је постала значајна у многим спортовима, поготово у фудбалу. Фудбалска репрезентација Грчке победила је на Европском првенству 2004. године. Многи грчки спортисти, такође, су постигли значајан успех и током година су освојили светске и олимпијске титуле у бројним спортовима, попут кошарке, рвања, ватерпола, атлетике, дизања тегова, при чему су многи од њих постали успешни у својим спортовима. Кошарка је стекла популарност у Грчкој након што је клуб АЕК освојио Куп победника купова 1968. године. Репрезентација је победила на Европском првенству 1987. и 2005, а 2006. Грчка је стигла до финала Светског купа. \nУспешна организација на Летњим олимпијским игрaмa 2004. допринела је развоју многих спортова и светских терена широм Грчке, а посебно у Атини. Грчки спортисти освојили су укупно 146 медаља у 15 различитих олимпијских спортова на Летњим олимпијским играма, укључујући Олимпијске међуигре 1906, достигнуће које Грчку чини једном од најбољих народа на свету,  на светској ранг листи медаља по престоници.","url":"https://sr.wikipedia.org/wiki/%D0%A1%D0%BF%D0%BE%D1%80%D1%82_%D1%83_%D0%93%D1%80%D1%87%D0%BA%D0%BE%D1%98","thumbnail_url":"https://upload.wikimedia.org/wikipedia/commons/thumb/6/66/Hellas-logo.jpg/150px-Hellas-logo.jpg"},{"id":"4160829","type":"good","language_code":"sr","title":"Емил Хески","summary":"Емил Вилијам Ајванхо Хески (енгл. Emile William Ivanhoe Heskey; Лестер, 11. јануар 1978) бивши је енглески професионални фудбалер који је играо на позицији нападача. Играо је на више од 500 утакмица у Фудбалској лиги Енглеске и Премијер лиги, фудбалом се бавио више од 18 година, а играо је и за репрезентацију Енглеске. Такође је играо у Аустралији за Њукасл јунајтед џетс у Првој лиги Аустралије.\nРођен је у Лестеру, а фудбалску каријеру започео је у младом тиму Лестер Ситија, након тога напредовао кроз њихов омладински систем, а први пут је дебитовао професионално за први тим 1995. године. После освајања Енглеског Лига купа 1997. и 2000. године прешао је у Ливерпул за 11 милиона фунти, што је био рекордни трансфер у то време. У Ливерпулу је освојио више титула укључујући ФА куп 2001. године. У Бирмингем Сити прешао је 2004. године, а након њиховог испадања из Премијер лиге, потписао је уговор за Виган атлетик, за тада рекордних 5,5 милиона фунти, 2006. године. Године 2009. потписао је уговор за Астон Вилу, а од 2012. године играо је за аустралијски Њукасл јунајтед џетс. После две године вратио се у Енглеску и завршио каријеру у Болтон вондерерсу, 2016. године.\nХески је играо за све репрезентације Енглеске, до 16, 18 и 21 године, за „Б репрезентацију” и прву репрезентацију Енглеске. У првом тиму дебитовао је 1999. године против Мађарске, а утакмица је завршена резултатом 1 : 1. После Европског првенства 2004. године изгубио је место у првом тиму Енглеске и често био предмет критика. Након дуже паузе, позван је у тим у септембру 2007. године како би играо на квалификацијама за Европско првенство 2008. године. Повукао се из репрезентације након Светског првенства 2010.  године, а укупно за први тим Енглеске одиграо је 62 утакмице и постигао 7 голова.\nХески је 2021. године постао тренер ЖФК Лестер Сити.","url":"https://sr.wikipedia.org/wiki/%D0%95%D0%BC%D0%B8%D0%BB_%D0%A5%D0%B5%D1%81%D0%BA%D0%B8","thumbnail_url":"https://upload.wikimedia.org/wikipedia/commons/thumb/7/74/Emile_Heskey_as_a_player_of_England_national_football_team.jpg/150px-Emile_Heskey_as_a_player_of_England_national_football_team.jpg"},{"id":"4176034","type":"good","language_code":"sr","title":"Агвас де Сао Педрo","summary":"Агвас де Сао Педро (порт. Águas de São Pedro) општина је у бразилској држави Сао Пауло која је удаљена 184 km од главног града. Друга је најмања бразилска општина по површини. Године 2010. имала је 2707 становника. Сам назив општине значи „воде Светог Петра”; име је добила по минералним изворима који се налазе на територији општине и њиховом положају, који су пре оснивања града били део општине Сао Педро („Свети Петар”). \nПросечна годишња температура је 22 °C. Године 2016. на територији општине се налазило 2491 возило, а 2009. четири здравствене установе. Индекс хуманог развоја износи 0,854, други по висини у држави Сао Пауло, као и други по висини у Бразилу.  \nАгвас де Сао Педро је основан 1940-их. Град је познат по минералним водама лековите вредности, њиховим природним изворима и популарним туристичким атракцијама. Један од извора, порт. Fonte Juventude, други је по сумпорности воде на свету. У општини се такође налазе два велика парка и општински мини-врт.\nОпштина се налази у региону Гребен Итакери (порт. Serra do Itaqueri), у јужном централном делу државе Сао Пауло. То је нови град и од свог оснивања је туристичка дестинација.","url":"https://sr.wikipedia.org/wiki/%D0%90%D0%B3%D0%B2%D0%B0%D1%81_%D0%B4%D0%B5_%D0%A1%D0%B0%D0%BE_%D0%9F%D0%B5%D0%B4%D1%80o","thumbnail_url":"https://upload.wikimedia.org/wikipedia/commons/thumb/2/2c/Aguas_de_Sao_Pedro_Landscape_02.jpg/150px-Aguas_de_Sao_Pedro_Landscape_02.jpg"},{"id":"418297","type":"good","language_code":"sr","title":"Off the Wall","summary":"Off the Wall може бити:\n\nOff the Wall (албум), пети студијски албум америчког извођача Мајкла Џексона\nOff the Wall (пјесма), трећи сингл америчког извођача Мајкла Џексона са студијског албума","url":"https://sr.wikipedia.org/wiki/Off_the_Wall","thumbnail_url":null},{"id":"4206053","type":"good","language_code":"sr","title":"Оливија Родриго","summary":"Оливија Исабел Родриго (енгл. Olivia Isabel Rodrigo; Мјуријета, 20. фебруар 2003) америчка је кантауторка и глумица. Постала је позната по главним улогама у Disney-јевим серијама Чудакиње и Средњошколски мјузикл: Мјузикл: Серија. Након што је потписала уговор са дискографским кућама Geffen и Interscope Records, Родригова је 2021. објавила свој дебитантски сингл „Drivers License”, који је оборио неколико рекорда и постао једна од најпродаванијих песама године, чиме је стекла мејнстрим славу. Касније је објавила синглове „Deja Vu” и „Good 4 U”.\nРодригова је затим објавила свој дебитантски студијски албум под називом Sour (2021), који се нашао на врху светских топ-листа, док је такође добио позитивне критике. Номинована је у седам категорија на 64. додели награда Греми, као што су награде за најбољег новог извођача, албум године за Sour, као и плочу године и песму године за „Drivers License”. Time ју је прогласио за забављача године 2021, а Billboard за жену године 2022.","url":"https://sr.wikipedia.org/wiki/%D0%9E%D0%BB%D0%B8%D0%B2%D0%B8%D1%98%D0%B0_%D0%A0%D0%BE%D0%B4%D1%80%D0%B8%D0%B3%D0%BE","thumbnail_url":"https://upload.wikimedia.org/wikipedia/commons/thumb/c/c3/Olivia_Rodrigo_with_Dr_Fauci_1.png/150px-Olivia_Rodrigo_with_Dr_Fauci_1.png"},{"id":"4232904","type":"good","language_code":"sr","title":"Шаул Ладани","summary":"Шаул Пол Ладани (хебр. שאול לדני; Београд, 2. април 1936) бивши је израелски двоструки олимпијац који се такмичио у дисциплини брзог ходања. Држи светски рекорд у пешачењу на 50 миља (7.23.50), као и израелски национални рекорд у пешачењу на 50 километара (4.17.07). Бивши је светски првак у брзом ходању на 100 километара.Ладани је преживео концентрациони логор Берген-Белзен 1944. године, кад је имао осам година, а 1972. године Минхенски масакр. Био је професор индустријског инжењерства и менаџмента на Универзитету Бен Гурион, аутор је десетак књига и 120 научних радова, а наводно говори девет језика. Живи у Омеру, у Израелу.Упитан да ли би било поштено назвати га крајњим преживелим, Ладани се насмејао и одговорио: „Не знам за то. Оно што могу рећи јесте да у мом животу никад није било досадног тренутка.”","url":"https://sr.wikipedia.org/wiki/%D0%A8%D0%B0%D1%83%D0%BB_%D0%9B%D0%B0%D0%B4%D0%B0%D0%BD%D0%B8","thumbnail_url":"https://upload.wikimedia.org/wikipedia/commons/thumb/1/14/Flickr_-_Government_Press_Office_%28GPO%29_-_The_Winners_of_the_10%2C000_M_Walk.jpg/150px-Flickr_-_Government_Press_Office_%28GPO%29_-_The_Winners_of_the_10%2C000_M_Walk.jpg"},{"id":"4239260","type":"good","language_code":"sr","title":"Џорџ Шолти","summary":"Џорџ Шолти (енгл. Georg Solti; 21. октобар 1912 — 5. септембар 1997), рођен као Ђерђ Штерн (мађ. Stern György), био је мађарско-британски оркестрални и оперски диригент, најпознатији по наступима са оперским компанијама у Минхену, Франкфурту и Лондону и као дугогодишњи музички директор Чикашког симфонијског оркестра. Рођен је у Будимпешти, где је студирао код Бела Бартока, Леа Вајнера и Ерна Дохнаја. Тридесетих година 20. века био је репетитор у Мађарској државној опери и радио је на Салцбуршком фестивалу за Артура Тосканинија. Његова каријера је прекинута порастом утицаја нациста на мађарску политику, а будући да је био јеврејског порекла, побегао је од све оштријих мађарских антијеврејских закона 1938. После дириговања сезоне руског балета у Краљевској опери у Лондону пронашао је уточиште у Швајцарској, где је и остао током Другог светског рата. Због забране дириговања, зарађивао је за живот као пијаниста.\nПосле рата, Шолти је 1946. године постављен за музичког директора баварске државне опере у Минхену. Године 1952. се преселио у Франкфурт, где је остао на челу девет година. Западнонемачко држављанство узео је 1953. Године 1961. постао је музички директор оперске компаније Covent Garden у Лондону. Током свог десетогодишњег мандата, увео је промене које су подигле стандарде на највише међународне нивое. Као музички директор омогућио је компанији статус Краљевске опере. Године 1972. је постао почасни грађанин Кастиљоне дела Пескаја.\nГодине 1969. је постао музички директор Чикашког симфонијског оркестра, а ту функцију је обављао 22 године. Са оркестром је дириговао вишеструким снимањима и међународним турнејама високог профила. Шолти се 1991. године одрекао те функције и постао лауреат музичког директора оркестра, а ту функцију је обављао до своје смрти. Као осми музички директор Чикашког симфонијског оркестра, радио је и као музички директор париског оркестра од 1972. до 1975. и главни диригент лондонске филхармоније од 1979. до 1983. године.\nПознат у раним годинама по интензитету музицирања, сматрало се да је Шолти у каснијим годинама постао диригент. Снимио је многа дела два или три пута у различитим фазама каријере и био плодан сниматељ, направивши више од 250 снимака, укључујући 45 комплетних оперских поставки. Најпознатији од његових снимака је Decca Records комплет Вагнеровог Прстен Нибелунга, направљен између 1958. и 1965. Два пута је проглашен за најуспешнијег сниматеља икада, у анкетама за часопис Gramophone 1999. и BBC Music Magazine 2012. године. Шолти је у више наврата награђиван током своје каријере од сниматељске индустрије, укључујући 31 награду Греми.","url":"https://sr.wikipedia.org/wiki/%D0%8F%D0%BE%D1%80%D1%9F_%D0%A8%D0%BE%D0%BB%D1%82%D0%B8","thumbnail_url":"https://upload.wikimedia.org/wikipedia/commons/thumb/d/da/Sir_George_Solti_6_Allan_Allan_Warren.jpg/150px-Sir_George_Solti_6_Allan_Allan_Warren.jpg"},{"id":"4243209","type":"good","language_code":"sr","title":"УАЕ тур 2021.","summary":"УАЕ тур 2021. било је треће издање етапне бициклистичке трке — УАЕ тура, који је настао 2019, спајањем Абу Даби тура и Дубаи тура; такође, била је то прва трка у UCI ворлд туру 2021, након отказивања трка у Аустралији.Вожено је седам етапа, укупне дужине 1,044 km; четири равне етапе, двије брдске и индивидуални хронометар. Старт трке био је у Абу Дабију, након чега се ишло у Ел Аин, Фуџејру и Дубаи, док је последња етапа вожена у Абу Дабију.Трку је освојио Тадеј Погачар, 35 секунди испред Адама Јејтса и минут испред Жоаа Алмеиде. Давид Декер је освојио класификацију по поенима, Погачар класификацију за најбољег младог возача, Тони Галопен спринт класификацију, док је тимску класификацију освојио УАЕ тим емирејтс. Метју ван дер Пул је, док је био лидер трке, морао да је напусти, заједно са тимом Алпесин—феникс, због тога што је неколико чланова тима било позитивно на корона вирус. Сем Бенет је остварио двије етапне побједе, док су Ван дер Пул, Филипо Гана, Погачар, Јонас Вингегард и Кејлеб Јуан остварили по једну побједу.","url":"https://sr.wikipedia.org/wiki/%D0%A3%D0%90%D0%95_%D1%82%D1%83%D1%80_2021.","thumbnail_url":null},{"id":"4243702","type":"good","language_code":"sr","title":"Омлоп хет Нијувсблад 2021.","summary":"Омлоп хет Нијувсблад 2021. (хол. Omloop Het Nieuwsblad 2021 било је 76. издање једнодневне бициклистичке трке — Омлоп хет Нијувсблада. Одржана је 27. фебруара 2021. године, у белгијском региону Фландрија, као први класик у сезони, прва трка у оквиру фландријских класика и друга трка у UCI ворлд туру 2021, након УАЕ Тура. Одржана је дан прије Курне—Брисел—Курнеа, са којим чини викенд отварања и означава почетак прољећних класика.Укупна дужина је износила 201 km. Старт је био у Генту, вожено је девет секција калдрме и укупно 13 успона, од чега су три била калдрмисана, а неки успони и секције калдрме возе се на Ронде ван Фландерену, док је циљ био у Нинову. Први успон био је Леберг, који је вожен укупно три пута, док су у финишу вожени Мур ван Герардсберген и Босберг, након чега је последњих 13 km до циља вожено по равном.Бранилац титуле био је Јаспер Стојвен, који је на трци 2020. побиједио у спринту Ива Лампара. Највећи фаворити били су Жилијен Алафилип, Тим Веленс и Серен Краг Андерсен, док Метју ван дер Пул и Ваут ван Арт нису возили.На циљ је стигла група од 45 возача, што је била највећа група у историји трке која је заједно дошла на циљ у борби за побједу, надмашивши групу из 1993, када је 44 возача стигло на циљ; такође, то је био први пут након 2009. да је побједник одлучен у спринту велике групе, када је у групи било 18 возача. Давиде Балерини је побиједио у спринту, испред Џекија Стјуарта и побједника из 2012 — Сепа Ванмаркеа, који је трећи пут завршио на трећем мјесту.","url":"https://sr.wikipedia.org/wiki/%D0%9E%D0%BC%D0%BB%D0%BE%D0%BF_%D1%85%D0%B5%D1%82_%D0%9D%D0%B8%D1%98%D1%83%D0%B2%D1%81%D0%B1%D0%BB%D0%B0%D0%B4_2021.","thumbnail_url":null},{"id":"4243837","type":"good","language_code":"sr","title":"Кирн—Брисел—Кирн 2021.","summary":"Кирн—Брисел—Кирн 2021. било је 73. издање једнодневне бициклистичке трке — Кирн—Брисел—Кирна. Одржана је 28. фебруара 2021. године, у белгијском региону Фландрија, као 13 трка у UCI Европа туру и осма трка у UCI про серији 2021. Рангирана је као 1.про трка, што је други степен UCI класификације трка, иза ворлд тур трка, због чега је учешће ворлд тур тимова било ограничено на 70%. Одржана је дан након ворлд тур трке — Омлоп хет Нијувсблада, са којом чини викенд отварања и означава почетак прољећних класика.\nУкупна дужина је износила 197 km. Старт је био у Кирну, након чега се ишло пут Брисела, до града Нинове, гдје су вожене четири секције калдрме и 12 калдрмисаних успона, од којих су најтежи били Мон сен Лорен, Канариберг, Кројсберг, Коте ди Тре и Ауде Кваремонт, који се на Ронде ван Фландерену вози три пута. Од Ниновеа, ишло се назад, вожена су два круга у Кортрајку и Кирну, гдје је био циљ, а последњих 50 km вожено је по равном.\nБранилац титуле био је Каспер Асгрен, који је на трци 2020. побиједио три секунде испред главне групе, коју је одспринтао Ђакомо Ницоло. Највећи фаворити били су Метју ван дер Пул, Каспер Асгрен, Арно Демар, Александер Кристоф и Мадс Педерсен, док Ваут ван Арт и Жилијен Алафилип нису возили.\nВан дер Пул и Хонатан Нарваез су напали на 83 km до циља, након чега су достигли три возача који су раније били у бијегу, али су достигнути на 1,5 km до циља; у групном спринту, Педерсен је побиједио испред Ентонија Тиржиса и Тома Пидкока. На циљ је стигла група од 30 возача, што је било трећи пут за седам година да је побједник одлучен у спринту велике групе.","url":"https://sr.wikipedia.org/wiki/%D0%9A%D0%B8%D1%80%D0%BD%E2%80%94%D0%91%D1%80%D0%B8%D1%81%D0%B5%D0%BB%E2%80%94%D0%9A%D0%B8%D1%80%D0%BD_2021.","thumbnail_url":null},{"id":"4244155","type":"good","language_code":"sr","title":"Страде Бјанке 2021.","summary":"Страде Бјанке 2021. било је 15. издање једнодневне бициклистичке трке — Страде Бјанкеа. Одржана је 6. марта 2021. у италијанском граду Сијена, у покрајини Тоскана, као трећа трка у UCI ворлд туру  2021. Претходиле су јој УАЕ Тур и Омлоп хет Ниувсблад, који су одржани крајем фебруара. Омлоп и Курне—Брисел—Курне заједно чине викенд отварања и означавају почетак прољећних класика, а Страде Бјанке је први велики прољећни класик и сматра се шестим монументалним класиком.Укупна дужина је износила 184 km. Старт и циљ су били у Сијени, а вожено је 12 сектора калдрме, које су садржале и спуст и успон. Пети сектор — Лучињано д’Асо, био је најдужи, са 11,9 km, док је најтежи био осми сектор — Монте Санте Мари. Тај сектор је био дуг 11,5 km и назван је „сектор Канчелара”, по Фабијану Канчелари. Циљ је био на средњовјековном тргу у Сијени поплочаним циглом — Пјаца дел Кампо, након стрмог успона по калдрмисаном путу Санта Катерина у последњем километру, који води у центар средњовјековног града.Бранилац титуле је био Ваут ван Арт, који је на трци 2020. напао на 12 km до циља и остварио соло побједу, 30 секунди испред Давидеа Формола и Максимилијана Шахмана. Највећи фаворити су били Ван Арт, Метју ван дер Пул и Жилијен Алафилип, који је освојио трку 2019, а остали фаворити су били Том Пидкок, Тадеј Погачар, Михал Квјатковски и Јакоб Фуглсанг.На око 25 km до циља одвојила се група од седам возача, у којој су били Ван дер Пул, Ван Арт, Алафилип, Михал Гегл, Погачар, Еган Бернал и Пидкок. Ван дер Пул је напао на последњем сектору калдрме, на 11 km до циља, пратио је само Алафилип, а на 10 km до циља, достигао их је Бернал. У последњем километру, Ван дер Пул је напао на успону и остварио соло побједу, пет секунди испред Алафилипа, а Бернал је завршио на трећем мјесту, двадесет секунди након Ван дер Пула.","url":"https://sr.wikipedia.org/wiki/%D0%A1%D1%82%D1%80%D0%B0%D0%B4%D0%B5_%D0%91%D1%98%D0%B0%D0%BD%D0%BA%D0%B5_2021.","thumbnail_url":null},{"id":"4281623","type":"good","language_code":"sr","title":"Буч Касиди и Санденс Кид","summary":"Буч Касиди и Санденс Кид (енгл. Butch Cassidy and the Sundance Kid) је амерички ревизионистички вестерн с елементима комедије из 1969. у режији Џорџа Роја Хила, којег је написао Вилијам Голдман. Темељи се на животима америчких одметника Роберта Лероја Паркера, који је деловао под псеудонимом „Буч Касиди”, и Харија Лонгабоа, који је деловао под псеудонимом „Санденс Кид” као члан „Дивље банде” Буча Касидија, и на њиховој наводној смрти у Боливији након окршаја с органима власти.Радња филма се одвија крајем 19. века. Прати одметнике Буча Касидија (Пол Њуман), Санденс Кида (Роберт Редфорд) и Кидову љубавницу Ету Плејс (Кетрин Рос), који беже од органа власти Сједињених Америчких Држава после пљачке неколико возова. Глумачку поставу такође чине: Стротер Мартин, Џеф Кори, Хенри Џоунс, Клорис Личман и Сем Елиот (у једној од његових првих улога). Филм је премијерно приказан у Њу Хејвену 23. септембра 1969. године, а сутрадан у Њујорку. У Србији је Буч Касиди и Санденс Кид премијерно приказан на првом одржаном FEST-у 12. јануара 1971. године. Потом се филм приказивао у југословенским биоскопима под називом Буч Касиди и Кид.\nРецензије критичара након премијерног приказивања биле су претежно негативне иако је филм био номинован за неколико Оскара, попут Оскара за најбољи филм. Мишљења данашњих критичара о филму су претежно позитивна, па се Буч Касиди и Санденс Кид сматра једним од најбољих вестерна свих времена. Филм је номинован за седам Оскара, од којих је освојио четири. Освојио је и девет награда БАФТА те награде на доделама Златног глобуса и Гремија. Песма Raindrops Keep Fallin' On My Head написана за филм освојила је Оскар за најбољу оригиналну песму. \nУ свом мемоарском делу Adventures in the Screen Trade, Вилијам Голдман, сценариста и идејни креатор филма је о њему рекао: „[Буч Касиди и Санденс Кид] је величанствено наративно дело, оригинално и потресно.”","url":"https://sr.wikipedia.org/wiki/%D0%91%D1%83%D1%87_%D0%9A%D0%B0%D1%81%D0%B8%D0%B4%D0%B8_%D0%B8_%D0%A1%D0%B0%D0%BD%D0%B4%D0%B5%D0%BD%D1%81_%D0%9A%D0%B8%D0%B4","thumbnail_url":null},{"id":"4289542","type":"good","language_code":"sr","title":"Мики Адамс","summary":"Мајкл Ричард Адамс (енгл. Michael Richard Adams; Шефилд, 8. новембар 1961) бивши је енглески професионални фудбалер и фудбалски тренер. Током играчке каријере наступао је на позицији бека и одиграо је укупно 438 лигашких наступа у деветнаестогодишњој професионалној каријери у Енглеској, укључујући пет година са Саутемптоном. Започео је своју тренерску каријеру као играч-тренер Фулама 1996. Потом је водио неколико тимова на различитим нивоима са варирајућим успехом. Два пута је проглашен за тренера сезоне, више пута је отпуштен али је исто тако довео своје тимове до четири промоције у виши ранг.\nРођен у Шефилду, Адамс је био део омладинског тима Шефилд јунајтеда од своје дванаесте године до 1977. Професионалац је постао у трећелигашком тиму Гилингхам 1979, где се усталио у првом тиму, пре него што је 1983. прешао у Ковентри Сити који су били у Првој дивизији. Провео је четири године у Ковентрију пре него што је 1987. продат Лидс јунајтеду. Купио га је Саутемптон за 250.000 фунти 1989. У Саутемптону је играо пет година. Био је на позајмици Стоук Ситију током 1994, пре него што је потписао уговор са Фуламом касније те године. Адам је именован за Фуламовог играча-тренера у марту 1996. Извео је клуб из Треће лиге у сезони 1996–97, и именован је за трећелигашког тренера сезоне. Отпуштен је од стране управе Фулама упркос свом успеху, напустио је Свонзи Сити после мање од две недеље на челу, и уместо тога преузео је Брентфорд у новембру 1997. Отпуштен је након што је клуб испао из лиге на крају сезоне. У овом тренутку је завршио своју играчку каријеру.\nПридружио се Нотингем Форесту као помоћник тренера, где је био тренер на једној утакмици Премијер лиге као помоћник тренера. Вратио се у управу са Брајтон и Хоув Албионом у априлу 1999. Водио је клуб до титуле треће лиге у сезони 2000–01, освојивши по други пут награду за тренера сезоне. Потом је прешао у Лестер Сити као асистент, да би коначно био именован за тренера клуба у априлу 2002. Одвео је клуб у Премијер лигу као другопласирани у Првој дивизији 2002–03, иако је поднео оставку у октобру 2004, пошто није успео да задржи клуб у врху. Он је преузео дужност у бившем клубу Ковентри Ситију у јануару 2005, али је изгубио посао у јануару 2007. Вратио се у Брајтон у мају 2008, иако је његов други мандат на челу трајао само девет месеци. Именован је за тренера Порт Вејла у јуну 2009, пре него што је отишао у Шефилд јунајтед у децембру 2010. Није успео да спречи испадање Јунајтеда у прву дивизију, па је отпуштен у мају 2011.; ово му је омогућило да се врати у Порт Вејл као тренер. Упркос томе што је започео сезону у финансијским проблемима, довео је Порт Вејл до промоције у прву дивизију у сезони 2012–13. Он је поднео оставку на место тренера Порт Вејла у септембру 2014. и преузео дужност у Транмер Роверсу следећег месеца. Напустио је Транмер и оставио клуб на последњем месту у лиги у априлу 2015. Постављен је за тренера Република Ирска Слајго Роверса на тромесечно раздобље почевши од августа 2015.\nОженио се два пута и има четири ћерке и једног сина. Након што је напустио тренерски посао 2015, основао је сопствени консултантски бизнис у фудбалу.","url":"https://sr.wikipedia.org/wiki/%D0%9C%D0%B8%D0%BA%D0%B8_%D0%90%D0%B4%D0%B0%D0%BC%D1%81","thumbnail_url":"https://upload.wikimedia.org/wikipedia/commons/thumb/7/77/Micky_Adams1.JPG/150px-Micky_Adams1.JPG"},{"id":"4292331","type":"good","language_code":"sr","title":"Том Адејеми","summary":"Томас Олусеун Адејеми (енгл. Thomas Oluseun Adeyemi; 24. октобар 1991) је бивши енглески професионални фудбалер који је играо на позицији везног играча. Адејеми је окончао каријеру у лето 2019. са непуних 27 година.Адејеми је започео своју професионалну каријеру у Чемпионшип клубу Норич Ситију 2008. године, напредујући кроз омладинске секције клуба, а професионални деби за клуб имао је 2009. Током петогодишњег боравка у клубу као професионалац, одиграо је једанаест лигашких наступа. Сезону 2010—11 провео је на позајмици у клубу друге дивизије Бредфорд Ситију, где је одиграо 34 лигашка наступа, а следећу сезону на позајмици за Олдам Атлетик из прве дивизије, одигравши 36 лигашких наступа. Поново је послат на позајмицу за сезону 2012—13, овог пута у клуб прве дивизије Брентфорд, где је одиграо 30 лигашких наступа.\nПридружио се Чемпионшип клубу Бирмингем Ситију у јулу 2013. са бесплатним трансфером, након што га је Норич пустио, а годину дана касније поново је прешао у други Чемпионшип клуб Кардиф Сити. Након што се мучио да се учврсти у првом тиму, провео је време на позајмицама у Лидс јунајтеду и Ротераму пре него што је пуштен када се придружио Ипсвич Тауну где је и завршио своју каријеру после пет наступа у клубу.","url":"https://sr.wikipedia.org/wiki/%D0%A2%D0%BE%D0%BC_%D0%90%D0%B4%D0%B5%D1%98%D0%B5%D0%BC%D0%B8","thumbnail_url":"https://upload.wikimedia.org/wikipedia/commons/thumb/8/8f/Tom_Adeyemi_2017.jpg/150px-Tom_Adeyemi_2017.jpg"},{"id":"4292676","type":"good","language_code":"sr","title":"Харисон Афул","summary":"Харисон Афул (енгл. Harrison Afful; Тема, 24. јул 1986) професионални је фудбалер из Гане који игра као бек за Шарлот и репрезентацију Гане. Осим за Шарлот, Афул је наступао за Академију Фајенорд, Есперанс и Коламбус Кру а провео је једно време на позајмици у Асанте Котоку.\nАфул је прошао кроз омладински тим Академије Фајенорд, проводећи своје прве две професионалне сезоне у сениорском тиму. Потом је прешао на позајмицу у Асанте Котоко, провевши две сезоне у тиму где је освојио Премијер лигу Гане у сезони 2007–08. Након четири године професионалног фудбала, Афул је по први пут напустио Гану да би се придружио Есперансу у туниској првој лиги. Играо је наредних шест сезона за Есперанс, наступајући за клуб више од 180 пута. Есперанс је освојио четири титуле првака током Афуловог играња за тим, појавио се у три финала КАФ Лиге шампиона коју је и освојио 2011. Афул је постигао један гол током тог двомеча у финалу. У лето 2015, Афул се преселио у Сједињене Државе и потписао за Коламбус, где је помогао клубу да стигне до освајања МЛС купа у својој првој сезони.\nЗа репрезентацију Гане је дебитовао на Афричком купу нација 2008. године, на којем је допринео да Гана освоји треће место на турниру. Наступио је за Црне Звезде на још четири АФКОН турнира где је био другопласирани 2010. и 2015. године. Позван је у тим Гане за Светско првенство у фудбалу 2014 и играо је на две утакмице током турнира. Први пут је био капитен репрезентације у пријатељској утакмици против Конга 1. септембра 2015. године.","url":"https://sr.wikipedia.org/wiki/%D0%A5%D0%B0%D1%80%D0%B8%D1%81%D0%BE%D0%BD_%D0%90%D1%84%D1%83%D0%BB","thumbnail_url":"https://upload.wikimedia.org/wikipedia/commons/thumb/3/3d/20150331_Mali_vs_Ghana_126.jpg/150px-20150331_Mali_vs_Ghana_126.jpg"},{"id":"4294300","type":"good","language_code":"sr","title":"Песма за Евровизију ’22","summary":"Песма за Евровизију ’22 (колоквијално се назива и Беовизија 2022) је било прво издање Песме за Евровизију, такмичења којим се одлучио представник Србије на Песми Евровизије 2022. Такмичење се састојало од две полуфиналне вечери, одржане 3. и 4. марта, као и финалне вечери 5. марта. У полуфиналима се такмичило по 18 песама, од којих је из сваког по 9 прошло у финале. Резултати све 3 вечери су били одлучени комбинацијом гласова публике и жирија у омеру 50:50, тако што су публика и стручни жири доделили по један сет од 12, 10 и 8—1 поен за својих 10 омиљених песама. Победница такмичења је била Констракта са песмом In corpore sano.\n\n","url":"https://sr.wikipedia.org/wiki/%D0%9F%D0%B5%D1%81%D0%BC%D0%B0_%D0%B7%D0%B0_%D0%95%D0%B2%D1%80%D0%BE%D0%B2%D0%B8%D0%B7%D0%B8%D1%98%D1%83_%E2%80%9922","thumbnail_url":null},{"id":"4295293","type":"good","language_code":"sr","title":"Римљани","summary":"Римљани (лат. Rōmānī, стгрч. Ῥωμαῖοι Rhōmaîoi) били су културна група, различито схватана као етничност или националност, која је у класичној антици, од 2. вијека прије н. е. до 5. вијека н. е, владала Блиским истоком, сјеверном Африком и великим дијелом Европе, кроз освајања Римске републике и касног Римског царства. Назив се првобитно односио само на италске латинске грађане самог града Рима. Значење ријечи „Римљанин” је временом претрпило значајне промијене током историје римске цивилизације, како су се границе римске државе шириле и сужавале. Понекад су различите групе унутар римског друштва имале различите идеје о томе шта значи бити Римљанин. Неки су видове као што су географија, језик и етничност сматрали важним, док су други римско грађанско право и културу или понашање сматрали важнијим. На врхунцу Римског царства, римски идентитет је био колективни геополитички идентитет, проширен на скоро све поданике римских царева и обухватајући огромну регионалну и етничку разноликост.Како се број земља под римском влашћу повећавао од 4. вијека прије н. е. па надаље, римско држављанство је постепено проширено на различите народе под римском влашћу. Давање држављанства, демографски раст, досељеници и војне колоније брзо су повећали број римских грађана. Повећање је достигло врхунац са уредбом цара Каракале 212. године, којом је проширио права на држављанство на све слободне становнике царства. Углавном није познато у којој мјери је већина римских грађана у антици себе сматрала Римљанима. Највјероватније, мјесни идентитети су били истакнути широм Римског царства због његовог огромног географског обима, али римски идентитет је пружао већи осјећај заједничког идентитета и постао је важан како би се разликовали од неримљана, као што су варварски досељеници и освајачи. Римска култура је била далеко од хомогене; иако је постојао доминантан културни идиом надахнут хеленизмом, једна од предности Римског царства била је и његова способност да угради традиције из других култура. Културна флексибилност Рима онемогућила је развој снажног римског „суштинског идентитета” у Италији, али и допринио дуговјечности царства.\n\nРимско царство је у знатној мјери утицало на личне идентитете поданичких народа. Римски идентитет је трајао на простору царства дуго након што је само Римско царство нестало. Пад Западног римског царства у 5. вијеку окончао је политичку доминацију Римског царства у западној Европи, али је римски идентитет опстао на Западу као важан политички ресурс. Због неуспјеха преживјелог Источног римског царства у поновном освајању и одржавању контроле над Западом и потискивању нових германских краљевстава, римски идентитет је изблиједио на Западу, а мање—више је нестао у 8. и 9. вијеку. Западни Европљани су све више примјењивали ознаку Римљанина на грађене само града Рима. На Истоку са већинским грчким говорним становништвом, још увијек под контролом царства, римски идентитет је опстао све до пада Византије 1453. и даље, иако се све више претварао у етнички идентитет, обиљежен грчким језиком и приврженошћу православном хришћанству, претечи савременог грчког етничког идентитета. Двије главне групе које се и даље држе римског идентитета током средње вијека — византијски Грци из источног царства и грађани самог Рима — удаљили су се језички и вјерски и на крају су престале да признају једна другу као Римљане.\nДок је римски идентитет нестао у већини земаља у којима је некада био истакнут, у неким регијама и народима се показао знатно издржљивијим. Израз „Римљани” се досљедно користили од антике за описивање грађана самог Рима, који се идентификују и као такви се описују до данас. Грци су наставили да се идентификују као Romioi, или слично, након пада Источног римског царства, иако се данас идентификује као Хелени. На Алпима, римски идентитет је опстао непрекидно, упркос напорима Франака да га потисну. Данас имена двије групе у Швајцарској још увијек призивању њихово поријекло од ових популација: Романди и Романши. Неколико етнонима балканских романских народа, чије је поријекло у већини случајева нејасно, евоцира римски идентитет. Неколико имена потиче од латинског Romani (као што су Румуни, Аромуни и Истрорумуни), или од германског walhaz (израз који се првобитно односио на Римљане; усвојен у облику „Влах” као самоодредница за Мегленске Влахе).","url":"https://sr.wikipedia.org/wiki/%D0%A0%D0%B8%D0%BC%D1%99%D0%B0%D0%BD%D0%B8","thumbnail_url":"https://upload.wikimedia.org/wikipedia/commons/thumb/d/d1/Pompeii_family_feast_painting_Naples.jpg/150px-Pompeii_family_feast_painting_Naples.jpg"},{"id":"4296035","type":"good","language_code":"sr","title":"Патрик Агјеманг","summary":"Патрик Aгјеманг (енгл. Patrick Agyemang, Волтемстоу, 29. септембар 1980) је бивши професионални фудбалер који је играо на позицији нападача.\nAгјеманг је започео своју каријеру у Вимблдону где је играо за омладински тим клуба. Нашао се на позајмици Брентфорду у октобру 1999. на три месеца, пре него што се вратио у свој матични клуб. Aгјеманг је наставио да игра за Вимблдон наредне четири сезоне. Придружио се Гилингему у јануару 2004. године, где је провео наредних десет месеци. Потписао је за Престон Норт Енд у новембру 2004. за хонорар од 350.000 фунти. Провео је четири сезоне у Престону, пре него што се придружио Квинс Парк рејнџерсима 2008. Био је део КПР тима који је обезбедио промоцију у Премијер лиги током сезоне 2010—11.\nТоком сезоне 2011/12, Aгјеманг је позајмљен Чемпионшип клубу Милвол на месец дана. По други пут је био на позајмици у јануару 2012, када се придружио Стивениџу до краја сезоне. Aгјеманг је потписао за Стивениџ у августу 2012. У фебруару 2013. придружио се Портсмуту на још једној позајмици која је трајала до краја сезоне. За исти клуб је потписао уговор у мају 2013. године, а током двогодишњег периода био је на позајмици Дагенем & Редбриџу. Своју каријеру је окончао у лето 2015. године, а пре тога је накратко играо за Бафинс Милтон роверсе и Креј Вали Пејпр Милс, оба тима која нису при било којој од дивизија у енглеском фудбалу. \nИако рођен у Енглеској, Aгјеманг је могао да игра за репрезентацију Гане на основу свог порекла. Он је одиграо два наступа за репрезентацију Гане и постигао један гол.\n\n","url":"https://sr.wikipedia.org/wiki/%D0%9F%D0%B0%D1%82%D1%80%D0%B8%D0%BA_%D0%90%D0%B3%D1%98%D0%B5%D0%BC%D0%B0%D0%BD%D0%B3","thumbnail_url":"https://upload.wikimedia.org/wikipedia/commons/thumb/7/77/Patrick_Agyemang_1.jpg/150px-Patrick_Agyemang_1.jpg"},{"id":"4302851","type":"good","language_code":"sr","title":"Скакавац","summary":"Скакавци су група инсеката који припадају подреду Caelifera, а често се за читав подред користи термин скакавци. Они спадају међу оно што је вјероватно најстарија жива група инсеката биљоједа, која датира из раног тријаса, прије око 250 милиона година.\nСкакавци су обично инсекти који живе на земљи са снажним задњим ногама које им омогућавају да побјегну од пријетњи снажним скоком. Као хемиметаболни инсекти, они не пролазе кроз потпуну метаморфозу; излегу се из јајета у нимфу или „лијевак“, која пролази кроз пет митарења, постајући сличнија одраслој јединки у свакој развојној фази. Они чују кроз бубни орган који се налази у првом сегменту стомака причвршћеном за грудни кош; чуло вида им је у сложеним очима, а промјена интензитета свјетлости се опажа у простим очима. При великој густини насељености и под одређеним условима животне средине, неке врсте скакаваца могу да промијене боју и понашање и да формирају ројеве. Под овим околностима, они су познати као врста locust.\nХране се биљкама, са неколико врста које понекад постају озбиљне штеточине житарица, поврћа и пашњака, посебно када се роје у милионима, у фази locusts и уништавају усјеве на широким подручјима. Од предатора се штите камуфлажом; када их открију, многе врсте покушавају да заплаше предатора блиставо обојеним бљеском крила док скачу и (ако су одрасли) лансирају се у ваздух, обично летећи само на краткој удаљености. Друге врсте, попут дугиног скакавца, имају упозоравајућу боју која одвраћа предаторе. Скакавци су погођени паразитима и разним болестима, а многа грабежљива створења се хране и нимфама и одраслим јединкама. Јаја су подложна нападима паразитоида и предатора.\nСкакавци имају дугу везу са људима. Ројеви скакаваца могу да имају разорне посљедице и да изазову глад, пошто су то радили још од библијских времена. Чак и у мањем броју, могу да буду озбиљне штеточине. Користе се као храна у земљама као што су Мексико и Индонезија. Појављују се у умјетности, симболизму и књижевности. Проучавање врста скакаваца назива се акридологија.\n\n","url":"https://sr.wikipedia.org/wiki/%D0%A1%D0%BA%D0%B0%D0%BA%D0%B0%D0%B2%D0%B0%D1%86","thumbnail_url":"https://upload.wikimedia.org/wikipedia/commons/thumb/2/29/%D0%A1%D0%B2%D1%98%D0%B5%D1%82%D0%BB%D0%BE%D0%BF%D0%B8%D1%81_%D0%B2%D0%B5%D0%BB%D0%B8%D0%BA%D0%BE%D0%B3_%D1%81%D0%BA%D0%B0%D0%BA%D0%B0%D0%B2%D1%86%D0%B0_%28%D0%BE%D0%BA%D0%BE_10_cm%29_%D0%BD%D0%B0_%D0%B2%D1%80%D1%85%D1%83_%D0%A0%D1%83%D0%BC%D0%B8%D1%98%D0%B55.jpg/150px-%D0%A1%D0%B2%D1%98%D0%B5%D1%82%D0%BB%D0%BE%D0%BF%D0%B8%D1%81_%D0%B2%D0%B5%D0%BB%D0%B8%D0%BA%D0%BE%D0%B3_%D1%81%D0%BA%D0%B0%D0%BA%D0%B0%D0%B2%D1%86%D0%B0_%28%D0%BE%D0%BA%D0%BE_10_cm%29_%D0%BD%D0%B0_%D0%B2%D1%80%D1%85%D1%83_%D0%A0%D1%83%D0%BC%D0%B8%D1%98%D0%B55.jpg"},{"id":"43205","type":"good","language_code":"sr","title":"Бостон","summary":"Бостон (енгл. Boston) главни и највећи је град државе Масачусетс у САД. Као највећи град Нове Енглеске, Бостон се сматра њеним незваничним економским и културним центром. По попису становништва из 2020. у њему је живело 673.184 становника. Са становницима приградских насеља, Бостон броји 4.899.932 милиона становника.Бостон је основан 1630. године доласком Енглеза на полуострво Шомут. Током Америчке револуције, крајем 18. века, Бостон је био поприште многих важних битака и политичких преврата, попут Бостонског масакра и Бостонске чајанке. Неколико битака током револуције су се одвијале у самом центру данашњег града – опсада Бостона и битка код Банкер Хила. Након револуције, Бостон је постао важан саобраћајни центар са својом луком на Атлантском океану. Бостон годишње посети 16,3 милиона туриста. Бостон је први град у Сједињеним Државама који је имао прву основну школу која се финансирала из државног буџета, Латинска школа Бостона (оснивана 1635. године), први колеџ – Харвард (основан 1636. године), као и први подземни метро.Бостон је постао важан центар за високо образовање, као и важан центар за истраживања у области науке . Бостон такође има и један од највиших стандарда живота у САД, па је и тиме један од најскупљих градова у САД.","url":"https://sr.wikipedia.org/wiki/%D0%91%D0%BE%D1%81%D1%82%D0%BE%D0%BD","thumbnail_url":"https://upload.wikimedia.org/wikipedia/commons/thumb/0/08/Flag_of_Boston.svg/150px-Flag_of_Boston.svg.png"},{"id":"4323286","type":"good","language_code":"sr","title":"Финале Свјетског првенства у фудбалу 2022.","summary":"Финале Свјетског првенства у фудбалу 2022. била је фудбалска утакмица која је одлучила побједника Свјетског првенства 2022. То је било 22. финале Свјетског првенства, турнира у коме учествују фудбалске репрезентације чланице Фифе. Финална утакмица је играна на стадиону Лусаил у истоименом граду, 18. децембра 2022. године, с почетком у 16 часова, на Дан државности Катара. У финалу су учествовали побједници полуфиналних утакмица Аргентина и Француска, шампион Свјетског првенства 2018. године.\nОво је било шесто финале за Аргентину и четврто за Француску, а обје репрезентације су претходно освојиле по двије титуле првака свијета. Аргентина је првенство почела поразом од Саудијске Арабије, док је Француска у трећем колу групне фазе изгубила од Туниса. У четвртфиналу, Аргентина је побиједила Холандију на пенале, док је Француска побиједила Енглеску, која није искористила пенал за изједначење. До финала, Лионел Меси је постигао пет голова и уписао три асистенције, док је Килијан Мбапе постигао пет голова и уписао двије асистенције. Хулијан Алварез и Оливије Жиру постигли су по четири гола.\nАргентина је побиједила Француску са 4 : 2 на пенале и освојила своју трећу титулу првака свијета, прву од 1986. Аргентина је водила 2 : 0 до 80. минута, головима Месија и Ди Марије, након чега је Мбапе постигао два гола за два минута и утакмица је завршена неријешено послије 90 минута. У продужецима, Меси је постигао гол за вођство од 3 : 2, док је Мбапе изједначио из пенала у 118. минуту и резултат је износио 3 : 3 послије другог продужетка. Током извођења једанаестераца, Мбапе и Меси су постигли голове у првој серији након чега Коман и Тшуамени нису погодили за Француску. У последњој серији, Монтијел је постигао гол и Аргентина је побиједила. Мбапе је постигао три гола поставши први играч који је постигао хет-трик у финалу од 1966. Утакмицу су многи описали као најбоље финале Свјетског фудбалског првенства у историји.\nНа церемонији је Меси проглашен за играча утакмице, а добио је и Златну лопту за најбољег играча цијелог првенства. Мбапе је добио Златну копачку за најбољег стријелца првенства, Емилијано Мартинез је добио Златну рукавицу за најбољег голмана, док је Ензо Фернандез добио награду за најбољег младог играча.\nПредсједник Француске Емануел Макрон је присуствовао финалу док предсједник Аргентине Алберто Фернандез није присуствовао због, како је рекао, ризика од доношења лоше среће својој репрезентацији.","url":"https://sr.wikipedia.org/wiki/%D0%A4%D0%B8%D0%BD%D0%B0%D0%BB%D0%B5_%D0%A1%D0%B2%D1%98%D0%B5%D1%82%D1%81%D0%BA%D0%BE%D0%B3_%D0%BF%D1%80%D0%B2%D0%B5%D0%BD%D1%81%D1%82%D0%B2%D0%B0_%D1%83_%D1%84%D1%83%D0%B4%D0%B1%D0%B0%D0%BB%D1%83_2022.","thumbnail_url":null},{"id":"4325008","type":"good","language_code":"sr","title":"Избор домаћина за Свјетска првенства у фудбалу 2018. и 2022.","summary":"Избор домаћина за Свјетска првенства у фудбалу 2018. и 2022. је процес у којем је ФИФА, владајуће тијело свјетског фудбала, изабрала државе домаћине Свјетских првенстава 2018. и 2022. Процес је званично почео у јануару 2009; достављено је 11 кандидатура од 13 држава, укључујући једну која се повукла и једну коју је ФИФА одбила прије гласања извршног комитета у децембру 2010. Двије од преосталих девет кандидатура биле су само за првенство 2022, док су остале биле за оба првенства. Током процеса, све кандидатуре држава ван Европе су повучене, што је значило да су све кандидатуре држава из Европе за првенство 2022. отпале јер ће организовати првенство 2018. До састанка комитета, за организацију првенства 2018. остале су кандидатуре Енглеске, Русије, заједничка кандидатура Белгије и Холандије, као и заједничка кандидатура Португалије и Шпаније. За првенство 2022. остале су кандидатуре Јапана, Аустралије, Катара, Јужне Кореје и САД. Кандидатура Индонезије је одбачена због недостатка подршке Владе, док је Мексико своју кандидатуру повукао из финансијских разлога.\nНа дан 2. децембра 2010. Русија је изабрана за домаћина првенства 2018. док је Катар изабран за домаћина првенства 2022. Процес су пратиле бројне контроверзе. Двојици чланова извршног комитета је суспендовано право гласа након оптужби да ће прихватити новац у замјену за глас, а након побједе Катара, појавиле су се бројне друге оптужбе о куповини гласова. Од 22 члана комитета који су гласали на избору за домаћине првенстава 2018. и 2022. 11 је кажњено новчано, суспендовано, кажњено доживотном суспензијом из фудбала или кривично гоњено због корупције.","url":"https://sr.wikipedia.org/wiki/%D0%98%D0%B7%D0%B1%D0%BE%D1%80_%D0%B4%D0%BE%D0%BC%D0%B0%D1%9B%D0%B8%D0%BD%D0%B0_%D0%B7%D0%B0_%D0%A1%D0%B2%D1%98%D0%B5%D1%82%D1%81%D0%BA%D0%B0_%D0%BF%D1%80%D0%B2%D0%B5%D0%BD%D1%81%D1%82%D0%B2%D0%B0_%D1%83_%D1%84%D1%83%D0%B4%D0%B1%D0%B0%D0%BB%D1%83_2018._%D0%B8_2022.","thumbnail_url":null},{"id":"43374","type":"good","language_code":"sr","title":"Скореновац","summary":"Скореновац (мађ. Székelykeve, нем. Skorenowatz) је село у општини Ковин, у Јужнобанатском округу, у Републици Србији. Налази се у Аутономној Покрајини Војводини и спада у Јужнобанатски управни округ. Географски најближи већи градови су Ковин (6 km), Смедерево (16 km), Панчево (30 km) и Београд (46 km).","url":"https://sr.wikipedia.org/wiki/%D0%A1%D0%BA%D0%BE%D1%80%D0%B5%D0%BD%D0%BE%D0%B2%D0%B0%D1%86","thumbnail_url":"https://upload.wikimedia.org/wikipedia/commons/thumb/e/e9/Kru%C5%BEni_tok%2C_Skorenovac_02.jpg/150px-Kru%C5%BEni_tok%2C_Skorenovac_02.jpg"},{"id":"43993","type":"good","language_code":"sr","title":"Џими Вејлс","summary":"Џими Донал Џимбо Вејлс (енгл. Jimmy Donal \"Jimbo\" Wales; Хантсвил, 7. август 1966) амерички је предузетник, саоснивач и председник Задужбине Викимедије, непрофитне корпорације која руководи Википедијом и неколицином других вики пројеката. Вејлс је такође оснивач комерцијалне компаније Викије (енгл. Wikia, раније енгл. Wikicities), која није повезана са Викимедијом.Рођен је у Хантсвилу (Алабама), где је похађао гимназију „Рандолф”, припремну школу за универзитет, након чега је уписао факултет и стекао диплому у области финансија. Док је био на постдипломским студијама, предавао је на два универзитета, али их је напустио пре завршетка доктората, јер је нашао посао у области финансија; касније је радио као директор истраживања једне фирме из Чикага. Године 1996, Вејлс је основао „Бомис”, портал на коме се налазио садржај за одрасле. Касније, ова компанија је обезбедила почетно финансирање слободне енциклопедије Нупедије (2000—2003) и њене наследнице, Википедије.\nДана 15. јануара 2001. године, са Ларијем Сангером и другим колегама, Вејлс је основао Википедију, слободну енциклопедију отвореног садржаја која је брзо постала популарна, а како је Википедијин јавни профил порастао, Вејлс је постао промотер и портпарол пројекта. Иако се често наводи као саоснивач Википедије, сам Вејлс је то оспорио, проглашавајући себе јединим оснивачем. Вејлс ради у Одбору повереника Задужбине Викимедије, непрофитне хуманитарне организације која је помогла успостављању рада Википедије. Године 2004, био је саоснивач Викије, комерцијалног вики хостинг сервиса. Због његове улоге у стварању Википедије, која је постала највећа енциклопедија на свету, часопис Тајм га је 2006. године сврстао на листу „100 најутицајнијих људи на свету”.","url":"https://sr.wikipedia.org/wiki/%D0%8F%D0%B8%D0%BC%D0%B8_%D0%92%D0%B5%D1%98%D0%BB%D1%81","thumbnail_url":"https://upload.wikimedia.org/wikipedia/commons/thumb/6/65/Jimmy_Wales_September_2015.jpg/150px-Jimmy_Wales_September_2015.jpg"},{"id":"44823","type":"good","language_code":"sr","title":"Кичмењаци","summary":"Кичмењаци (лат. Vertebrata) билатерално су симетрични хордати са развијеном лобањском чауром у којој се налази мозак. Највећи број кичмењака поседује кичмене пршљенове и сегментисано тело. Кичменица се састоји од кичмених пршљенова. Са леђне стране пршљенова постоје наставци који обухватају задњи део нервне цеви — кичмену мождину и тако је штите.\nКичмењаци су подељени на рибе, водоземце, гмизавце, сисаре и птице. Екстантне кичмене опције величине су од врсте жаба Paedophryne amauensis, са само 7,7 mm до плавог кита, до 33 m. Кичмењаци чине мање од пет процената свих описаних животињских врста; остали су бескичмењаци, који немају кичму.\nКичмењачи традиционално укључују слепуље, које немају одговарајуће пршљенове услед губитка у еволуцији, иако њихови најближи живи рођаци, пакларе, раде. Међутим, слепуља поседује лобању. Из тог разлога, subphylum се понекад назива Craniata када се говори о морфологији.\n\n","url":"https://sr.wikipedia.org/wiki/%D0%9A%D0%B8%D1%87%D0%BC%D0%B5%D1%9A%D0%B0%D1%86%D0%B8","thumbnail_url":"https://upload.wikimedia.org/wikipedia/commons/thumb/e/ec/Vertebrates.png/150px-Vertebrates.png"},{"id":"453036","type":"good","language_code":"sr","title":"Гимназија „Таковски устанак” Горњи Милановац","summary":"Гимназија „Таковски устанак“ је гимназија, једна од три средње школе у општини Горњи Милановац. Основана је 1879. године, а садашње име носи од 9. маја 1974. године. Налази се у Улици Милоша Великог број 11.Зграда школе подигнута је 1902, као „Дом Милоша Великог“, а за наставу се користи од 1912. године. Проширена је 1939. године, а реконструкција и адаптација су извршени 1979. Реновирање и додатна адаптација су спроведени у школској 2009/10. години. Кроз школу, којој је школска 2013/14. година 106. започета, прошло је више од 10.000 ђака.","url":"https://sr.wikipedia.org/wiki/%D0%93%D0%B8%D0%BC%D0%BD%D0%B0%D0%B7%D0%B8%D1%98%D0%B0_%E2%80%9E%D0%A2%D0%B0%D0%BA%D0%BE%D0%B2%D1%81%D0%BA%D0%B8_%D1%83%D1%81%D1%82%D0%B0%D0%BD%D0%B0%D0%BA%E2%80%9D_%D0%93%D0%BE%D1%80%D1%9A%D0%B8_%D0%9C%D0%B8%D0%BB%D0%B0%D0%BD%D0%BE%D0%B2%D0%B0%D1%86","thumbnail_url":"https://upload.wikimedia.org/wikipedia/commons/thumb/9/95/Wiki_%C5%A0umadija_VII_Gimnazija_%E2%80%9ETakovski_ustanak%E2%80%9D_876.jpg/150px-Wiki_%C5%A0umadija_VII_Gimnazija_%E2%80%9ETakovski_ustanak%E2%80%9D_876.jpg"},{"id":"45635","type":"good","language_code":"sr","title":"Милан Тепић","summary":"Милан Тепић (Комленац, код Босанске Дубице, 26. јануар 1957 — Бјеловар, 29. септембар 1991) био је мајор Југословенске народне армије и народни херој Југославије.\nПотицао је из Поткозарја, области која је у току Другог светског рата тешко страдала од усташког терора. Основну школу и гимназију завршио је у родном селу и Босанској Дубици, а 1975. године уписао је Војнотехничку академију у Загребу. \nНакон завршетка Академије, 1980. године добио је чин поручника и прву службу у гарнизону у Славонској Пожеги, где се налазила аутојединица. Године 1986. премештен је у гарнизон у Вараждин, где се налазила механизована бригада. Као вредан и одговоран официр ванредно је 22. децембра 1990. унапређен у чин мајора. \nМаја 1991. године, у време првих оружаних сукоба у Хрватској, премештен је у гарнизон у Бјеловару, где је била смештена 265. моторизована бригада. Почетком септембра, нашао се у војном складишту „Барутана” у шуми Беденик, у близини Бјеловара, ради организовања његове одбране. Након блокаде бјеловарске касарне и других војних објеката, као и серије мањих инцидената, овде га је 29. септембра 1991. затекао напад на бјеловарски гарнизон од стране припадника Збора народне гарде (ЗНГ). \nВидевши да се налази у тешкој ситуацији, а не желећи да складиште муниције преда хрватским сепаратистима, Тепић је одлучио да већ раније минирано складиште дигне у ваздух, што је и учинио око 10:40 часова истог дана. Јака експлозија која је потресла цели Бјеловар, усмртила је и десетак припадника „зенги” који су се у току опсаде приближили огради складишта. Непосредно пре Тепића, погинули су и војници ЈНА Стојадин Мирковић и Драган Драгановић који су одбили његово наређење да напусте складиште и наставили да дејствују по непријатељу. \nЗа јуначки подвиг приликом дизања у ваздух складишта наоружања, када је свесно жртвовао свој живот, Председништво СФРЈ га је 19. новембра 1991. одликовало Орденом народног хероја, што га чини последњим народним херојем Југославије.","url":"https://sr.wikipedia.org/wiki/%D0%9C%D0%B8%D0%BB%D0%B0%D0%BD_%D0%A2%D0%B5%D0%BF%D0%B8%D1%9B","thumbnail_url":null},{"id":"458854","type":"good","language_code":"sr","title":"Ратно ваздухопловство и противваздушна одбрана Војске Републике Српске","summary":"Ратно ваздухопловство и противваздушна одбрана Војске Републике Српске, скраћено РВ и ПВО ВРС, било је вид Војске Републике Српске задужен за одбрану ваздушног простора Републике Српске. Званично је основано 27. маја 1992. године. Учествовало је у рату у Босни и Херцеговини и рату у Хрватској, а после борбених дејстава је реорганизовано. Првог јануара 2006. године постало је део јединствених Оружаних снага Босне и Херцеговине, а део хеликоптера РВ и ПВО је пребачен у цивилне структуре Републике Српске.","url":"https://sr.wikipedia.org/wiki/%D0%A0%D0%B0%D1%82%D0%BD%D0%BE_%D0%B2%D0%B0%D0%B7%D0%B4%D1%83%D1%85%D0%BE%D0%BF%D0%BB%D0%BE%D0%B2%D1%81%D1%82%D0%B2%D0%BE_%D0%B8_%D0%BF%D1%80%D0%BE%D1%82%D0%B8%D0%B2%D0%B2%D0%B0%D0%B7%D0%B4%D1%83%D1%88%D0%BD%D0%B0_%D0%BE%D0%B4%D0%B1%D1%80%D0%B0%D0%BD%D0%B0_%D0%92%D0%BE%D1%98%D1%81%D0%BA%D0%B5_%D0%A0%D0%B5%D0%BF%D1%83%D0%B1%D0%BB%D0%B8%D0%BA%D0%B5_%D0%A1%D1%80%D0%BF%D1%81%D0%BA%D0%B5","thumbnail_url":"https://upload.wikimedia.org/wikipedia/commons/thumb/f/f4/ViPVORS.svg/150px-ViPVORS.svg.png"},{"id":"459343","type":"good","language_code":"sr","title":"Михај Храбри","summary":"Михај Храбри (рум. Mihai Bravu или Mihai Viteazul; Драгоешти, 1558 — Кампија Турзији, 9. август 1601) био је кнез Влашке (1593—1601), Трансилваније (1599—1600) и кнежевине Молдавије (1600). У српској историографији јавља се и под именом Михаило Храбри. У 19. веку Румуни су га прогласили националним херојем, јер је први пут у историји Румуније на кратко објединио Влашку, Молдавију и Трансилванију у персоналну унију. Себе је именовао „господарем Влашке, Трансилваније и целе Молдавије“За време његове владавине, која се поклапа с Дугим ратом, поменуте три кнежевине образовале су територију данашње Румуније и Републике Молдавије, у којој је владао по први пут румунски вођа. Унија је трајала свега шест месеци. Ипак, проглашен је једним од највећих румунских националних хероја. \nУ војсци Михаја Храброг, поред Румуна и Мађара, било је доста и Срба, од којих су најважнији били: жупан Никола, „командант знатног одреда коњице“, који се истакао у неколико битака; војвода Дели Марко, који је у биткама за уједињење румунских земаља предводио одред од хиљаду коњаника; Ђорђе Сланкаменац, који је заједно са Савом Темишварцем, и са својих две хиљаде војника као крајовски бан учествовао у неколико битака; легендарни капетан Старина Новак, којег Румуни славе и као Баба Новак (рум. Baba Novac).Његова владавина почела је у јесен 1593. године, а две године касније избио је рат са Османлијама. У том рату принц се борио у бици код Калугеренија, која се узима као једна од најважнијих битака за време његове владавине. Иако су Власи изашли као победници из битке, Михај је био принуђен да се повуче са трупама и сачека помоћ од својих савезника (кнеза Жигмунда Баторија од Трансилваније и немачког цара Рудолфа II). Рат је вођен све док мир коначно није дошао на снагу јануара 1597, али је трајао свега једну и по годину. Мир је поново склопљен крајем 1599. године, када је Михај, због недостатка помоћи својих савезника, био у немогућности да настави рат. \nМихај је победио у бици код Шелимбара, и ускоро ушао у Албу Јулију, поставши принц од Трансилваније. Месец дана касније његове трупе су напале Молдавију и стигле до њене престонице, Сучаве. Молдавски кнез Јеремија Мовила побегао је у Пољску, те се Михај прогласио кнезом од Молдавије. Михај није могао да одржи контролу у све три кнежевине, па се племство у Трансилванији дигло против њега, што је бојарима из Влашке и Молдавије дало повода да се и они побуне. Михај је, заједно са аустријским генералом Ђорђем Бастом, угушио побуну мађарског племства у Гураслауу. Убрзо након тога, Баста је наредио да се Михај убије, што се и догодило 9. августа 1601. године.","url":"https://sr.wikipedia.org/wiki/%D0%9C%D0%B8%D1%85%D0%B0%D1%98_%D0%A5%D1%80%D0%B0%D0%B1%D1%80%D0%B8","thumbnail_url":"https://upload.wikimedia.org/wikipedia/commons/thumb/d/d5/MihaiViteazul.jpg/150px-MihaiViteazul.jpg"},{"id":"459815","type":"good","language_code":"sr","title":"ФК Текстилац Оџаци","summary":"Фудбалски клуб Текстилац Оџаци је фудбалски клуб из Оџака који се тренутно такмичи у Српској лиги Војводина, трећем такмичарском нивоу српског фудбала.\nКлуб је основан 1919. године као Оџачки спортски клуб и од 1925. укључује се у такмичење Суботичког ногометног подсавеза. Пет година раније 1920. Оџачки СК није добио дозволу за такмичење у првој сезони СНПа  иако је на јесен жребан . У пролеће 1941. године клуб је иступио из Југословенског Ногометног Савеза и приступио Немачком фудбалском савезу на тлу Бачке у коме се за време рата такмичио. Након Другог светског рата поново се вратио фудбалском савезу Југославије и наступао у трећем нивоу такмичења. Након распада Југославије, клуб је наступао у такмичењима Фудбалског савеза Војводине.\nКада је основан Оџачки спортски клуб, боје клуба су биле црвена и црна (као и већини клубова који су долазили из места насељеним Подунавским Швабама), касније је променом имена у Текстилац уследила и промена клупских боја у плаву и белу. Прве утакмице клуб је играо на Вашаришту, а од 1928. године игра на садашњем стадиону који сада носи назив Градски стадион.\nОџачки спортски клуб је одиграо прву ноћну утакмицу у Војводини 25. јула 1936. године против Рапида из Беча.","url":"https://sr.wikipedia.org/wiki/%D0%A4%D0%9A_%D0%A2%D0%B5%D0%BA%D1%81%D1%82%D0%B8%D0%BB%D0%B0%D1%86_%D0%9E%D1%9F%D0%B0%D1%86%D0%B8","thumbnail_url":null},{"id":"4630","type":"good","language_code":"sr","title":"Педагогија","summary":"Педагогија је наука чије су области изучавања васпитање и образовање. Сам термин се различито дефинисао у различитим периодима, што указује на развој саме науке кроз људску историју.\n\n","url":"https://sr.wikipedia.org/wiki/%D0%9F%D0%B5%D0%B4%D0%B0%D0%B3%D0%BE%D0%B3%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/a/ab/Bundesarchiv_B_145_Bild-F079064-0006%2C_Bonn%2C_Gymnasium.jpg/150px-Bundesarchiv_B_145_Bild-F079064-0006%2C_Bonn%2C_Gymnasium.jpg"},{"id":"493038","type":"good","language_code":"sr","title":"Опсада Скадра","summary":"Опсада Скадра може се односити на:\nисторијски:\n\nОпсада Скадра (1422), Срби опседају млетачки Скадар,\nОпсада Скадра (1423), Срби опседају млетачки Скадар,\nОпсада Скадра (1474), Турци опседају млетачки Скадар,\nОпсада Скадра (1478), Турци опседају млетачки Скадар,\nОпсада Скадра (1862), Турци опседају побуњени град,\nОпсада Скадра (1912—1913), у Првом балканском рату.остало:\n\nОпсада Скадра (анали), анали Марина Барлетија из 1504.","url":"https://sr.wikipedia.org/wiki/%D0%9E%D0%BF%D1%81%D0%B0%D0%B4%D0%B0_%D0%A1%D0%BA%D0%B0%D0%B4%D1%80%D0%B0","thumbnail_url":null},{"id":"516987","type":"good","language_code":"sr","title":"Вера Јоцић","summary":"Оливера Вера Јоцић (мкд. Oливера Верa Јоциќ; Београд, 21. август 1923 — Саса, код Македонске Каменице, 22. мај 1944) била је учесница Народноослободилачке борбе и народни херој Југославије.\nОдрасла је у селу у Синђелић, код Скопља, а школовала се у Скопљу. У гимназији се укључила у омладински револуционарни покрет и постала члан Савеза комунистичке омладине (СКОЈ). Након окупације је са породицом прешла у Ниш, а одатле у Ваљево, где се са сестрама Видом и Радом укључила у Народноослободилачки покрет (НОП). Била је у Ваљевском партизанском одреду, где је као специјални курир одржавала везу између Штаба одреда и Окружног комитета КПЈ. Октобра 1941. примљена је у чланство Комунистичке партије (КПЈ).\nЈуна 1942. из ваљевског краја је прешла у Ниш. Овде се запослила у Фабрици дувана, где је била секретар партијске ћелије КПЈ. Активно је радила на организовању радника у вршењу саботажа и диверзија. Након полицијске провале у Месни комитет, марта 1943, морала је да оде у партизане на Јастребац. Била је најпре у Јастребачком батаљону, а јуна 1943. је прешла на врањски терен у Други јужноморавски одред. Овде је била заменик политичког комесара Друге чете Другог врањског батаљона.\nПочетком октобра 1943, на лични захтев прешла је у Кумановски партизански одред, где је била заменик политичког комесара Одреда. Када је фебруара 1944. формирана Трећа македонска ударна бригада, била је постављена за заменика политичког комесара Другог батаљона. Поред политичког рада у јединици, радила је са народом, а посебно на организовању жена.\nЗа време Пролећне офанзиве, 1944. њена бригада водила је тешке борбе против бугарских окупационих снага у североисточном делу Македоније. У борбама вођеним, у току ове офанзиве, Вера је тешко рањена 20. маја 1944, код села Страцин, на Осоговској планини. Иако је тражила да је оставе, борци из бригаде су је рањену три дана носили на шаторском крилу, након чега је преминула у селу Саса, где је и сахрањена.\nДирнут њеном смрћу, њен друг и саборац, књижевник Ацо Шопов написао је песму Очи и посветио је Вери. Њена рођена сестра Вида Јоцић била је позната српска и југословенска вајарка.\nЗа народног хероја проглашена је 20. децембра 1951. године.\n\n","url":"https://sr.wikipedia.org/wiki/%D0%92%D0%B5%D1%80%D0%B0_%D0%88%D0%BE%D1%86%D0%B8%D1%9B","thumbnail_url":"https://upload.wikimedia.org/wikipedia/commons/thumb/c/c7/Vera_Joci%C4%87.jpg/150px-Vera_Joci%C4%87.jpg"},{"id":"517858","type":"good","language_code":"sr","title":"Идуна","summary":"У нордијској митологији, Идуна је богиња пролећа и вечне младости, Брагијева супруга и чувар златних јабука бесмртности које су богови јели када су хтели обновити своју младост. О њој сазнајемо из Поетске еде, која је састављена у 13. столећу од ранијих традиционалних извора, и из Прозне еде, такође из истог столећа, коју је написао Снори Стурлусон. У оба извора спомиње се као супруга скалдичког бога Брагија, а у Прозној еди и као чуварица златних јабука бесмртности.\nУ Прозној еди стоји да је јотин (див) Тјази пустио заробљеног Локија уз залог да му доведе Идуну са њеним златним јабукама. Овај је на превару измамио богињу из њеног врта пошто му је поверовала да у шуми расту јабуке исте као њене. Тада је Тјази, у лику орла, долетео и отео небрањену богињу, одвевши је у Јотунхајм (земљу дивова). Њено одсуство имало је за последицу да богови почну старити и седети, те су они убрзо схватили да је Локи био одговоран за њен нестанак. Овај је дао реч да ће је вратити, и, узевши лик сокола, кренуо у потрагу за њом, па је напослетку и нашао сâму код Тјазија. Пошто ју је претворио у лешник, узео ју је носити назад боговима у Асгард. Али, након што се Тјази вратио с рибарења и схватио да је нема, по трећи пут је узео лик орла и дао се упустити у упорну потеру за Локијем. Међутим, богови су направили ломачу у Асгарду, и, у тренутку када се Тјази спремао да зграби Локија, ватра је захватила перâ на његовим крилима, те је услед тога остао без њих и почео да губи висину, да би га на крају, пошто се сручио на земљу, богови лишили живота.\nПостоји неколико теорија о значењу ове богиње, међу којима су најзначајније она по којој се она доводи у везу са плодношћу, као и она по којој се њено порекло тражи у прото-индоевропској религији. Ништа мање вредна је и чињеница да је била не тако редак предмет у ликовној уметности.","url":"https://sr.wikipedia.org/wiki/%D0%98%D0%B4%D1%83%D0%BD%D0%B0","thumbnail_url":null},{"id":"518006","type":"good","language_code":"sr","title":"Бенедикт Арнолд","summary":"Бенедикт Арнолд (енгл. Benedict Arnold; Норвич, 14. јануар 1741 — Лондон, 14. јун 1801) био је генерал америчке војске током Америчког рата за независност.Најпознатији је по завери за предају америчког утврђења Вест Појнт Британцима током Америчког рата за независност. Истакао се као патриота на почетку рата. Његова лукавост и храброст код Форт Тајкондероге 1775, поход на Канаду, напад на Монтреал и опсада Квебека, битка код острва Валкур на језеру Шамплејн 1776, битка код Данберија и Риџефилда након чега је унапређен у генерал-мајора и на крају у бици код Саратоге 1777. Упркос томе, Бенедикт Арнолд се одлучно противио одлуци Конгреса да направи савезништво са Француском.\nНезадовољан најпре увредама Конгреса, без обзира на дужину његовог радног стажа и његових постигнућа, Конгрес га није унапредио, него је унапредио бригадне генерале које су имали везе у конгресу. Патио је од великих дугова јер је практично све војне операције на почетку рата финансирао он. Такође је био и под притиском своје друге жене, Пеги Шипен, британске лојалисткиње, па је Арнолд одлучио да пређе на британску страну.\nУ септембру 1780, Арнолд је направио план који би, ако би успео да га спроведе, донео Британцима подручје око реке Хадсон и преполовио Америку на два дела. План је био онемогућен, али је Арнолд успео да побегне у Њујорк, где су се налазиле британске трупе. За своју издају био је награђен чином бригадног генерала и са наградом од 6000 фунти.","url":"https://sr.wikipedia.org/wiki/%D0%91%D0%B5%D0%BD%D0%B5%D0%B4%D0%B8%D0%BA%D1%82_%D0%90%D1%80%D0%BD%D0%BE%D0%BB%D0%B4","thumbnail_url":"https://upload.wikimedia.org/wikipedia/commons/thumb/c/cc/Benedict_Arnold.jpg/150px-Benedict_Arnold.jpg"},{"id":"522358","type":"good","language_code":"sr","title":"Милосав Здравковић","summary":"Милосав Здравковић Ресавац (Ломница,  1787 — Београд, 26. јул 1854) био је ресавски војвода, учесник Првог и Другог српског устанка, државни чиновник и учесник многих политичких догађаја у Кнежевини Србији. Звање војводе стекао је након учешћа у бици на Чегру и погибије Стевана Синђелића 1809. године. За разлику од већине других војвода, после слома Првог српског устанка 1813. није побегао преко Саве и Дунава, већ се заједно са својим оцем Милијом предао великом везиру Куршид-паши. Куршид-паша их није погубио, али је 1814. Ћаја-паша ликвидирао Милосављевог оца, а затим његову главу набио на колац и поставио поред других глава српских устаника испред Стамбол-капије. Због очеве смрти Милосав је, уз подршку београдског митрополита Дионисија, побегао из Београда у Ресаву, где је током 1815. вршио припреме за нови устанак. Током Другог српског устанка, заједно са устаницима, борио се против Турака у бици на Рановцу, као и приликом турског напада на Миливу.\nНакон Другог српског устанка, Милосав је изабран за кнеза Ћупријске нахије, а пошто у Кнежевини Србији између 1815. и 1825. још увек нису били установљени судови, Ресавац је у нахији био извршилац ниже судске власти. И поред тога што је учествовао у скоро свакој буни против кнеза Милоша, Милосав је током Милошеве владавине био нахијски кнез, народни судија и на крају члан Државног савета.\nКада је Михаило Обреновић дошао на власт, Ресавац је стао уз вође уставобранитељске странке и почео да покреће народ свог краја против кнеза. Пошто је 1842. кнез Михаило свргнут са власти, нови владар Кнежевине Србије постао је Александар Карађорђевић. За време његове владавине, Милосав је све до пензионисања био члан Земаљског совјета, а због надарености за беседништво, више пута је држао говоре на двору.","url":"https://sr.wikipedia.org/wiki/%D0%9C%D0%B8%D0%BB%D0%BE%D1%81%D0%B0%D0%B2_%D0%97%D0%B4%D1%80%D0%B0%D0%B2%D0%BA%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/sr/thumb/9/99/Milosav_Zdravkovi%C4%87.jpg/150px-Milosav_Zdravkovi%C4%87.jpg"},{"id":"532070","type":"good","language_code":"sr","title":"Драгутин Калор Милодановић","summary":"Калор, односно Драгутин Милодановић (Суботица, 1847 — Београд, 25. фебруар/9. март 1883) био је буњевачко-српски новинар, уредник и издавач „Мисечне кронике“ (1872—1873), а потом и „Суботичког гласника“ (1873—1876). Као добровољац узео је учешћа у српско-турским ратовима 1876—78, да би се по окончању ратног дејства скрасио у Београду, у којем је остао до краја живота (1883).\nКако преноси Душан Петровић, аутор Милодановићеве биографије, Милодановић је био једна врло симпатична појава: одушевљени патриота, који је правилно схватио потребе буњевачког племена. Он се својски искрено старао, често упркос недаћама које су му у раду сметале, да задовољи потребама својих сународника.","url":"https://sr.wikipedia.org/wiki/%D0%94%D1%80%D0%B0%D0%B3%D1%83%D1%82%D0%B8%D0%BD_%D0%9A%D0%B0%D0%BB%D0%BE%D1%80_%D0%9C%D0%B8%D0%BB%D0%BE%D0%B4%D0%B0%D0%BD%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/8/81/Vlajkovi%C4%87_prelazi_s_dobrovoljcima_Drinu.jpg/150px-Vlajkovi%C4%87_prelazi_s_dobrovoljcima_Drinu.jpg"},{"id":"555334","type":"good","language_code":"sr","title":"НХЛ Херитиџ класик 2011.","summary":"НХЛ Херитиџ класик 2011. је меч регуларне сезоне Националне хокејашке лиге који се игра на отвореном између канадских хокејашких тимова. Утакмица из 2011. је одиграна на Стадиону Макман, а састале су се екипе Калгари флејмса и Монтреал канадијанса. Флејмси су победили са 4:0 пред 41.022 гледалаца. То је био тек други пут од укупно шест мечева колико се играло на отвореном да је победио домаћи тим.\nТо је био други по реду Херитиџ класик који је одржан седам сезона после првог класика. Ово је уједно био и први пут у историји Националне хокејашке лиге да су у оквиру једне сезоне одржана два меча на отвореном, пошто је два месеца раније такође одржан Зимски класик у Питсбургу. Упркос критикама да одржавање две такве утакмице у сезони умањује спектакл, Херитиџ класик је засенио све претходне игре на отвореном што се тиче спонзорства. Главни спонзор је био ланац ресторана Тим Хортонс.\nГолман Калгарија Мика Кипрусоф је проглашен најбољим играчем на мечу забележивши 39 одбрана а притом не примивши нити један гол (Shutout) и тако постао први голман коме је то пошло за руком на неком мечу на отвореном. Његови саиграчи Рене Бурк и Алекс Тангвеј су освојили другу и трећу награду.\nВикенд је садржао и друге бројне мечеве. Све је почело у петак 18. фебруара кад су се у оквиру америчке хокејашке лиге (АХЛ) састали Аботсфорд хитси и Оклахома Сити баронси, а славили су Баронси са 3:1. У суботу се играо меч ветерана Флејмса и Канадијанса. За Флејмсе су овај меч играли играчи који су освојили Стенли куп 1989. године. Херитиџ викенд је завршен у понедељак 21. фебруара утакмицом између јуниорских екипа (чланова западне хокејашке лиге) Калгари хитменса и Риџајна патса. На том мечу је постављен рекорд по посећености на неком јуниорском мечу.","url":"https://sr.wikipedia.org/wiki/%D0%9D%D0%A5%D0%9B_%D0%A5%D0%B5%D1%80%D0%B8%D1%82%D0%B8%D1%9F_%D0%BA%D0%BB%D0%B0%D1%81%D0%B8%D0%BA_2011.","thumbnail_url":null},{"id":"564321","type":"good","language_code":"sr","title":"Нејмар","summary":"Нејмар да Силва Сантос Млађи (порт. Neymar da Silva Santos Júnior, 5. фебруар 1992), познатији као Нејмар Жуниор или просто Нејмар, бразилски је фудбалер који тренутно наступа за француски фудбалски клуб Париз Сен Жермен и репрезентацију Бразила, на позицији нападача, као централни или крилни нападач, а од стране многих означен је као један од најбољих фудбалера на свијету у својој генерацији.Каријеру је почео у млађим категоријама Сантоса, гдје је дебитовао за први тим са 17 година и помогао је клубу до освоји двије титуле првака Паулисте, један трофеј Купа Бразила и Копа Либертадорес 2011, што је била прва титула за Сантос од 1963, а због својих игара, двапут је добио награду за Јужноамеричког фудбалера године: 2011. и 2012. Године 2013. прешао је у Барселону, гдје је био дио нападачког трија названог MSN, са Лионелом Месијем и Луисом Суарезом. Освојио је троструку круну са клубом у сезони 2014/15: Ла лигу, Куп краља и Лигу шампиона и завршио је на трећем мјесту у избору за Златну лопту 2015, након чега је у сезони 2015/16. освојио Ла лигу и Куп краља.\nУ августу 2017, прешао је у Париз Сен Жермен за 222 милиона евра, чиме је постао најскупље плаћени фудбалер свих времена. У Француској, освојио је по три пута Лигу 1 и Куп Француске, а два пута Лига куп Француске, док је у првој сезони у клубу, освојио троструку круну у домаћим такмичењима, када је такође добио награду за фудбалера године у Француској. У сезони 2019/20, предводио је клуб до четвороструке круне у домаћим такмичењима, освојивши Лигу 1, Куп, Лига куп и Суперкуп Француске, уз прво финале Лиге шампиона у историји клуба. У сезони 2020/21. по први пут није освојио титулу са клубом, након три заредом, док је Париз Сен Жермен испао у полуфиналу Лиге шампиона од Манчестер Ситија.\nЗа репрезентацију Бразила дебитовао је 2010, са 18 година, а од тада, стигао је на друго мјесто на листи најбољих стријелаца репрезентације, иза Пелеа. Са младом репрезентацијом, освојио је Копа Америку 2011, гдје је био најбољи стријелац, након чега је предводио сениорску репрезентацију на Купу конфедерација 2013, гдје је освојио награду за најбољег играча турнира. На Свјетском првенству 2014. и Копа Америци 2015. мање је играо због повреде, након чега је предводио репрезентацију до прве златне медаље на Олимпијским играма — 2016. Двије године касније, постао је капитен репрезентације, коју је предводио на Свјетском првенству 2018, гдје је Бразил испао у четвртфиналу. \nРангира се као један од најистакнутијих спортиста; SportsPro га је именовао за маркетиншки најбољег спортисту на свијету 2012. и 2013, а ESPN га је сврстао на четврто мјесто најпознатијих спортиста на свијету 2016. Часопис Time, уврстио га је на списак 100 најутицајнијих људи на свијету 2017. Године 2018, France Football сврстао га је на треће мјесто најплаћенијих фудбалера. Forbes га је сврстао на треће мјесто најплаћенијих спортиста 2019. и на четврто мјесто 2020.","url":"https://sr.wikipedia.org/wiki/%D0%9D%D0%B5%D1%98%D0%BC%D0%B0%D1%80","thumbnail_url":"https://upload.wikimedia.org/wikipedia/commons/thumb/9/92/Neymar_PSG.jpg/150px-Neymar_PSG.jpg"},{"id":"565202","type":"good","language_code":"sr","title":"Ејси Ло","summary":"Ејси Ло (енгл. Acie Law; Далас, 25. јануар 1985) бивши је амерички кошаркаш. Играо је на позицији плејмејкера.\nНа својој четвртој години на универзитету Texas A&M Ло је постигао 1.653 поена и забележио 540 асистенција. Остао је упамћен међу навијачима по погођеном шуту за три поена у последњој секунди против њиховог највећег ривала Тексас лонгхорса 1. марта 2006. године, као и по изванредној партији у неизвесној утакмици против Канзаса 3. фебруара 2007. године коју је Тексас добио са 69:66. Као награду за Лоове заслуге универзитет Тексас је одлучио да дрес са бројем 1 који је он носио повуче из употребе. Ло је први играч у историји универзитета којем је указана ова част.","url":"https://sr.wikipedia.org/wiki/%D0%95%D1%98%D1%81%D0%B8_%D0%9B%D0%BE","thumbnail_url":"https://upload.wikimedia.org/wikipedia/commons/thumb/8/85/Acie_Law_Warriors.jpg/150px-Acie_Law_Warriors.jpg"},{"id":"565226","type":"good","language_code":"sr","title":"Мара Сантанђело","summary":"Мара Сантанђело (итал. Mara Santangelo; Латина, 28. јун 1981) бивша је италијанска тенисерка. Професионалну каријеру је започела 1998. године и играла је све до 28. јануара 2011. године.\nУ каријери је освојила један ВТА турнир у појединачној кокуренцији и 9 у конкуренцији парова, од којих је једна на Ролан Гаросу 2007. године.\nОд 2005. до 2007. године је наступала за италијанску фед куп репрезентацију са којом је 2006. године освојила титулу.","url":"https://sr.wikipedia.org/wiki/%D0%9C%D0%B0%D1%80%D0%B0_%D0%A1%D0%B0%D0%BD%D1%82%D0%B0%D0%BD%D1%92%D0%B5%D0%BB%D0%BE","thumbnail_url":"https://upload.wikimedia.org/wikipedia/commons/thumb/8/80/Mara_Santangelo_Biella_2008.jpg/150px-Mara_Santangelo_Biella_2008.jpg"},{"id":"566807","type":"good","language_code":"sr","title":"Румунска комунистичка партија","summary":"Румунска комунистичка партија (РКП; рум. Partidul Comunist Român, PCR) је била марксистичко-лењинистичка партија, која је била на власти у Румунији од 1948. до 1989. године.\nОснована је 1921. године, под именом Социјалистичко-комунистичка партија, да би убрзо променила име у Комунистичка партија Румуније. Године 1948, након уједињења са већим делом Румунске социјалдемократске партије, променила је име у Румунска радничка партија. Године 1965, добила је име које је носила све до свог укидања 1989. године.\n\n","url":"https://sr.wikipedia.org/wiki/%D0%A0%D1%83%D0%BC%D1%83%D0%BD%D1%81%D0%BA%D0%B0_%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8%D1%87%D0%BA%D0%B0_%D0%BF%D0%B0%D1%80%D1%82%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/d/df/Coat_of_arms_of_PCR.svg/150px-Coat_of_arms_of_PCR.svg.png"},{"id":"567647","type":"good","language_code":"sr","title":"Лара Фабијан","summary":"Лара Софи Кати Крокарт (хол. Lara Sophie Katy Crokaert; Етербек, 9. јануар 1970), познатија под својим сценским именом Лара Фабијан (хол. Lara Fabian), канадска је и белгијска кантауторка и глумица.Говори више језика, те своје песме пева на француском, италијанском и енглеском. Иако не говори течно ниједан језик, неке од песама певала је на шпанском, португалском, руском, поводом шездесетогодишњице Дана независности Израела на хебрејском, као и на немачком језику верзију песме Croire, са којом је представљала Луксембург на Песми Евровизије 1988. Такође, говори помало холандски, односно фламански језик. До сада, продала је преко 18 милиона плоча широм света, а вокални опсег јој обухвата четири октаве.","url":"https://sr.wikipedia.org/wiki/%D0%9B%D0%B0%D1%80%D0%B0_%D0%A4%D0%B0%D0%B1%D0%B8%D1%98%D0%B0%D0%BD","thumbnail_url":"https://upload.wikimedia.org/wikipedia/commons/thumb/6/69/Lara_Fabian_2012.jpg/150px-Lara_Fabian_2012.jpg"},{"id":"578149","type":"good","language_code":"sr","title":"Споменица на рат 1912. године","summary":"Споменица на рат 1912. године или Споменица Српско-Турског рата 1912. позната популарно као Освећено Косово је било одликовање Краљевине Србије и Краљевине Југославије. Споменица је установљена 31. октобра 1913. године у спомен на први балкански рат у ком је Србија победила. Споменица је додељена свима који су учествовали и својим деловањем допринели ратном напору. По оснивању додељено је нешто више од 400 хиљада примерака овог одликовања.\nФормално није познато ко је аутор пројекта споменице, али се већина истраживача слаже да је то веома вероватно био уметник и Канцелар ордена Ђорђе Чарапић. Законом је била предвиђена и додела повеља, али због ускорог избијања Првог светског рата ово није реализовано и није позната ни једна повеља која је додељена уз споменицу. Прва серија споменица је израђена у швајцарској фирми „Браћа Игенин”, док су касније серије израђиване у другим радионицама, укључив и париску фирму „Артус Бертранд”. \nСпоменица својим мотивом слави „освећено Косово”, као и друга српска краљевска одликовања установљена у ово време — Медаља за храброст из 1913. и Медаља за заслуге Црвеног крста, а истовремено спада у шири круг медаљерских остварења, косовских споменица, која почев од средине деветнаестог века за мотив имају Видовдански култ. \n\n","url":"https://sr.wikipedia.org/wiki/%D0%A1%D0%BF%D0%BE%D0%BC%D0%B5%D0%BD%D0%B8%D1%86%D0%B0_%D0%BD%D0%B0_%D1%80%D0%B0%D1%82_1912._%D0%B3%D0%BE%D0%B4%D0%B8%D0%BD%D0%B5","thumbnail_url":"https://upload.wikimedia.org/wikipedia/commons/thumb/c/ce/%D0%A1%D0%BF%D0%BE%D0%BC%D0%B5%D0%BD%D0%B8%D1%86%D0%B0_%D0%B7%D0%B0_%D0%BE%D1%81%D0%BB%D0%BE%D0%B1%D0%BE%D1%92%D0%B5%D0%BD%D0%BE_%D0%9A%D0%BE%D1%81%D0%BE%D0%B2%D0%BE.gif/150px-%D0%A1%D0%BF%D0%BE%D0%BC%D0%B5%D0%BD%D0%B8%D1%86%D0%B0_%D0%B7%D0%B0_%D0%BE%D1%81%D0%BB%D0%BE%D0%B1%D0%BE%D1%92%D0%B5%D0%BD%D0%BE_%D0%9A%D0%BE%D1%81%D0%BE%D0%B2%D0%BE.gif"},{"id":"579897","type":"good","language_code":"sr","title":"ФК Норич Сити","summary":"Фудбалски клуб Норич Сити (енгл. Norwich City Football Club) јесте енглески професионални фудбалски клуб из истоименога града, у Норфоку. Познати су и под надимком „канаринци”.\nТренутно се такмичи у Премијер лиги. Први пут у највиши ранг улазе 1972. године. Норич је освојио Лига куп два пута, 1962. и 1985. године. Клуб никада није освојио највиши ранг такмичења, али најбољи резултат им је треће мјесто у Премијер лиги у сезони 1992/93.\nКлуб је основан 1902. године. Од 1935. Норич игра своје домаће утакмице на Каров Роуду и имају жестоко ривалство са источноанглијским Ипсвич Тауном, са којима играју тзв. Old farm дерби у коме су се састали 134 пута од 1902. године.\nНавијачка пјесма „On the Ball, City” је најстарија навијачка пјесма на свијету која је још у употреби. Клупска опрема је карактеристичне жуто-зелене боје и надимак Канаринци је настао због хранилишта за птице који се налази у непосредној близини.","url":"https://sr.wikipedia.org/wiki/%D0%A4%D0%9A_%D0%9D%D0%BE%D1%80%D0%B8%D1%87_%D0%A1%D0%B8%D1%82%D0%B8","thumbnail_url":null},{"id":"583383","type":"good","language_code":"sr","title":"Медаља за храброст","summary":"Медаља за храброст се може односити на:\n\nСребрна медаљa за храброст — одликовање Црне Горе, установљено 1841. године\nЗлатна медаљa за храброст, односно Обилића медаља — одликовање Црне Горе, установљено 1847. године\nМедаља за храброст — одликовање Кнежевине, касније Краљевине Србије које су успоставили Обреновићи;\nМедаљa за храброст — одликовање Краљевине Србије, установљено 1912. године;\nМедаљa за храброст — одликовање Краљевине Србије и Краљевине Југославије, установљено 1913. године;\nМедаљa за храброст — одликовање Федеративне Народне Републике Југославије (ФНРЈ) и Социјалистичке Федеративне Републике Југославије (СФРЈ), установљено 1943. године;\nМедаљa за храброст — одликовање Републике Српске, установљено 1993. године;\nМедаљa за храброст — одликовање Републике Босне и Херцеговине, установљено 1993. године;\nМедаљa за храброст „Милош Обилић“ — одликовање Републике Србије, установљено 2009. године.","url":"https://sr.wikipedia.org/wiki/%D0%9C%D0%B5%D0%B4%D0%B0%D1%99%D0%B0_%D0%B7%D0%B0_%D1%85%D1%80%D0%B0%D0%B1%D1%80%D0%BE%D1%81%D1%82","thumbnail_url":null},{"id":"59329","type":"good","language_code":"sr","title":"Моника Белучи","summary":"Моника Ана Марија Белучи (итал. Monica Anna Maria Bellucci; Чита ди Кастело, 30. септембар 1964) италијанска је глумица и манекенка, која је каријеру најпре започела као модел, а касније и глумећи у италијанским филмовима. Веома брзо се пробила до Холивуда захваљујући свом атрактивном изгледу, својом сензуалношћу и лепотом.У каријери је глумила у неколико остварења која су доживела велики интернационални успех, попут филмова Дракула, Малена, The Matrix Reloaded, Страдање Христово, Спектра, Пакт са вуковима и На млечном путу. У серијалу филмова о Џејмсу Бонду била је најстарија Бондова девојка; глумила је у филму Спектра из 2015. године. Дана 25. априла 2005. године, у музеју Гревен у Паризу, откривена је воштана фигура с њеним ликом. Била је чланица жирија на Филмском фестивалу у Кану 2006. године. Награђена је орденом Легије части, највишим признањем које уручује држава Француска.\nЗбог своје лепоте и „раскошних облина” сматра се једним од највећих секс-симбола икада.","url":"https://sr.wikipedia.org/wiki/%D0%9C%D0%BE%D0%BD%D0%B8%D0%BA%D0%B0_%D0%91%D0%B5%D0%BB%D1%83%D1%87%D0%B8","thumbnail_url":"https://upload.wikimedia.org/wikipedia/commons/thumb/3/31/Monica_Bellucci%2C_Women%27s_World_Awards_2009_b.jpg/150px-Monica_Bellucci%2C_Women%27s_World_Awards_2009_b.jpg"},{"id":"605725","type":"good","language_code":"sr","title":"Аватар: Последњи владар ветрова","summary":"Аватар: Последњи владар ветрова (енгл. Avatar: The Last Airbender, скраћено ATLA), такође познат и као Аватар: Легенда о Ангу (енгл. Avatar: The Legend of Aang), америчка је анимирана телевизијска серија инспирисана анимеом, снимљена у продукцији Nickelodeon Animation Studio-а. Њени творци су Мајкл Данте Димартино и Брајан Конецко, са Ароном Ихашом на месту главног сценаристе. Серија је емитована на Nickelodeon-у, кроз три сезоне са укупно 61 епизодом, од фебруара 2005. до јула 2008. године.\nРадња је смештена у свет инспирисан азијском културом у којем неки људи могу да телекинетички контролишу један од четири елемената — воду, земљу, ватру или ваздух — процесом познатијим као „владање”, који се темељи на кинеским борилачким вештинама. Једина особа која може владати свим елементима јесте „Аватар”, који је одговоран за одржавање хармоније између четири нације и служи као мост између физичког света и света духова. Серија је представљена у стилу који комбинује аниме са америчким типом анимације и ослања се на пејзаж углавном источноазијске културе, са утицајем култури јужне Азије, Новог света, Инуита и Сиреникаца.\nСерија прати путовање дванаестогодишњег Анга, тренутног Аватара и последњег преживелог из свог народа — ваздушних номада, заједно са његовим пријатељима Катаром, Соком и касније Тоф, који настоје да окончају рат који је народ ватре започео против осталих народа света. Серија такође прати и причу о Зуку, прогнаном принцу народа ватре који покушава да поврати своју част хватајући Аватара, у пратњи свог мудрог ујака Ајроа и касније своје амбициозне сестре Азуле.\nАватар: Последњи владар ветрова је остварио успешну гледаност и добио опште признање публике и критичара који су похвалили ликове, културолошке референце, уметничку режију, музику, хумор и саму тему серије. То укључује и концепте који се ретко појављују у забавном програму за младе, укључујући рат, геноцид, империјализам, тоталитаризам, индоктринацију и слободу избора. Серија је освојила пет награда Ени, награду Хенесис, награду Еми за програм у ударном термину, награду по избору деце и награду Пибоди. Неки од критичара ову серију сматрају једном од најбољих анимираних серија свих времена.\nПроширена франшиза „Аватар” укључује и серијал стрипова, серијал новела преднаставка, анимирани наставак серије и играни филм, као и предстојећу играну римејк серију у продукцији Netflix-а. Комплетна серија је објављена на Blu-ray-у у јуну 2018. у част десетогодишњице премијерног приказивања последње епизоде, у мају 2020. је постављена на располагање за стриминг на Netflix у САД и Канади, на Paramount+ у јуну 2020, а на Amazon Prime Video у јануару 2021. године.","url":"https://sr.wikipedia.org/wiki/%D0%90%D0%B2%D0%B0%D1%82%D0%B0%D1%80:_%D0%9F%D0%BE%D1%81%D0%BB%D0%B5%D0%B4%D1%9A%D0%B8_%D0%B2%D0%BB%D0%B0%D0%B4%D0%B0%D1%80_%D0%B2%D0%B5%D1%82%D1%80%D0%BE%D0%B2%D0%B0","thumbnail_url":"https://upload.wikimedia.org/wikipedia/commons/thumb/a/a9/Avatar_The_Last_Airbender_logo.svg/150px-Avatar_The_Last_Airbender_logo.svg.png"},{"id":"60780","type":"good","language_code":"sr","title":"Марија Терезија","summary":"Марија Терезија (нем. Maria Theresia Walburga Amalia Christina; Беч, 13. мај 1717 — Беч, 29. новембар 1780) била је једини женски владар хабзбуршких поседа и последњи члан династије Хабзбург. Владала је као надвојвоткиња Аустрије, краљица Угарске, Чешке, Далмације, Хрватске, Славоније, Галиције и Лодомерије, као војвоткиња Мантове, Милана, Парме, Пјаћенце и Гвастале и као владарка Аустријске Низоземске и бројних грофовија. Браком је била царица Светог римског царства немачког народа, немачка краљица, велика војвоткиња Тоскане и кратко војвоткиња Лотарингије.","url":"https://sr.wikipedia.org/wiki/%D0%9C%D0%B0%D1%80%D0%B8%D1%98%D0%B0_%D0%A2%D0%B5%D1%80%D0%B5%D0%B7%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/3/3e/Kaiserin_Maria_Theresia_%28HRR%29.jpg/150px-Kaiserin_Maria_Theresia_%28HRR%29.jpg"},{"id":"608446","type":"good","language_code":"sr","title":"Локална група галаксија","summary":"Локална група галаксија представља скуп од тридесетак гравитационо повезаних галаксија коме припада и Млечни пут. Грубо узевши, Локалној групи припадају галаксије које се налазе на око 1 мегапарсек од Млечног пута. Међутим, близина Млечном путу није довољан услов за сврставање неке галаксије у Локалну групу, неопходно је да та галаксија буде гравитационо повезана са Групом (односно да њена брзина не буде таква да ће је у неком тренутку одвести изван окружења Локалне групе). Осим Млечног пута, спиралне галаксије Андромеда, спиралне галаксије Троугао и Мафеји 1, сви остали чланови Групе су патуљасте галаксије.","url":"https://sr.wikipedia.org/wiki/%D0%9B%D0%BE%D0%BA%D0%B0%D0%BB%D0%BD%D0%B0_%D0%B3%D1%80%D1%83%D0%BF%D0%B0_%D0%B3%D0%B0%D0%BB%D0%B0%D0%BA%D1%81%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/5/57/5_Local_Galactic_Group_%28ELitU%29.png/150px-5_Local_Galactic_Group_%28ELitU%29.png"},{"id":"61247","type":"good","language_code":"sr","title":"Александар Аљехин","summary":"Александар Александрович Аљехин (рус. Алекса́ндр Алекса́ндрович Але́хин; Москва, 31. октобар 1892 — Есторил, 24. март 1946) био је руски шахиста, четврти светски шаховски првак. Сматра се једним од најбољих шахиста свих времена.\nВећ са двадесет и две године био је међу најбољим шахистима света. Током 1920-их освојио је већину турнира на којима је учествовао. Године 1927. постао је четврти Светски шаховски првак након победе над Капабланком, до тада сматраним непобедивим, у најдужем финалном мечу све до 1985.\nТоком раних 1930-их, Аљехин је доминирао на турнирима на којима је наступао те осваја два врхунска такмичења са великом разликом. Такође се такмичио као прва табла Француске на четири Шаховске олимпијаде, освајајући индивидуалне награде на свакој. Од средине 1930-их његови турнирски резултати почињу варирати, што се највише приписује алкохолизму. Аљехин је понудио реванш Капабланки под истим условима који су раније њему постављени, али су преговори трајали годинама, без великог помака. У међувремену је са лакоћом одбранио титулу у мечевима против Богољубова 1929. и 1934. Године 1935. изгубио је титулу против Евеа, али је вратио у реваншу 1937. Његови турнирски резултати су и даље били променљиви, у време када се уздижу младе звезде попут Кереса и Фајна, Ботвиник опасно угрожава његову титулу. Преговори за меч са Кересом или Ботвиником бивају прекинути због избијања Другог светског рата у Европи 1939.\nАљехин остаје у окупираној Европи и за време рата учествује на турнирима које су организовали нацисти. У то време се појављују и антисемитски чланци под његовим именом, иако је касније тврдио да су њих заправо написали нацисти. Аљехин је имао добре односе са неколико јеврејских шахиста, а његова четврта жена је била Јеврејка. Након рата је био непожељан међу другим играчима и организатора турнира због поменутих текстова. Преговори са Михаилом Ботвиником за меч за титулу светског првака су били у току, када је Аљехин изненада умро 1946. у Португалу, под неразјашњеним околностима.\nАљехин је био познат по жестоком и маштовитом нападачком стилу, комбинованим са великим позиционим умећем и спретношћу у завршници. Он је такође произвео иновације у широком распону шаховских отварања. Статистичка мерења различито оцењују његову снагу у поређењу са другим играчима, дајући му између четвртог и осамнаестог места у листама најбољих шахиста свих времена. Иако је проглашен „непријатељем Совјетског Савеза”, због антибољшевичких ставова изражених 1927, током 1950-их је посмртно рехабилитован и признат као један од оснивача „совјетске школе”, која је доминирала шахом након Другог светског рата. Високо цењен као шаховски писац и теоретичар, по њему носи име Аљехинова одбрана као и неколико варијација отварања, а такође и неколико студија завршнице. Постоје јаки докази да је Аљехин објавио „побољшане” резултате неких својих партија, мада у једном случају можда није био кривац за то.","url":"https://sr.wikipedia.org/wiki/%D0%90%D0%BB%D0%B5%D0%BA%D1%81%D0%B0%D0%BD%D0%B4%D0%B0%D1%80_%D0%90%D1%99%D0%B5%D1%85%D0%B8%D0%BD","thumbnail_url":"https://upload.wikimedia.org/wikipedia/commons/thumb/e/ee/Alexandre_Alekhine_Color.jpg/150px-Alexandre_Alekhine_Color.jpg"},{"id":"61559","type":"good","language_code":"sr","title":"Констанције I Хлор","summary":"Констанције I Хлор (лат. Constantius I Chlorus; Дарданија, 31. март око 250 — Еборакум, 25. јул 306) био је један од тетрарха, цар-савладар на Западу Римског царства од 293. до 306. Потекао је из Илирика по свему судећи од незнатних родитеља.\nПосветивши се каријери, Констанције је постао намесник Далмације, а затим и преторијски префект Галије. Могуће је да се вођен амбицијом развео од прве супруге Јелене, ћерке гостионичара и оженио Максимијановом пасторком Теодором. У цезара је уведен 293, а на управу су му поверене Галија и Британија. У ствари, морао је прво да се обрачуна са узурпаторима Караузијем и Алектом који су господарили његовим доменом; за то му је требало три године.\nКада су 305. абдицирали Диоклецијан и Максимијан, у складу са процедуром Галерију и Констанцију су додељена овлашћења августа. Међутим, убрзо по повлачењу старије двојице показало се да је нарушен склад. Иако млађи, Галерије је изгледа био у предности чим је могао да одреди цезаре. Штавише, Констанцијев син Константин налазио се на његовом двору као талац. Тек је навала варвара у Британији омогућила Констанцију повратак његовог сина, и тако су њих двојица 306. одбили Пикте и Скоте.\nСрпски византолог Радивој Радић га укратко оцењује овако: „Премда је био значајна историјска личност, касније је упамћен пре свега као отац Константина Великог.“","url":"https://sr.wikipedia.org/wiki/%D0%9A%D0%BE%D0%BD%D1%81%D1%82%D0%B0%D0%BD%D1%86%D0%B8%D1%98%D0%B5_I_%D0%A5%D0%BB%D0%BE%D1%80","thumbnail_url":"https://upload.wikimedia.org/wikipedia/commons/thumb/3/3d/Const.chlorus01_pushkin.jpg/150px-Const.chlorus01_pushkin.jpg"},{"id":"61839","type":"good","language_code":"sr","title":"Шума","summary":"Шума (старији облик лес) је сложена биљна заједница или биоценоза (екосистем) шумског дрвећа које утиче једно на друго, као и на средину у којој се налазе. Према широко коришћеној дефиницији Организације за храну и пољопривреду, шуме су покривале четири милијарде хектара, односно 30% светске копнене површине 2006. године. Основни делови шуме као екосистема су: земљиште, ваздух, шумска биоценоза и литосфера. Шуме су најсложенији копнени екосистеми на Земљи. У њима, поред дрвећа, живи много других врста биљака, животиња, гљива и микроорганизама. Сложеност шума се огледа у њиховој израженој спратовности и разноврсној међусобној повезаности свих чланова животне заједнице.\nРазличити организми насељавају различите делове шуме. Тако у крошњама високог дрвећа живе врсте које се ретко, готово никада, не спуштају у ниже делове шуме — арбореални организми. Овај део шуме назива се спрат високог дрвећа. У нижим деловима шумских екосистема многи жбунови изграђују густ склоп који се назива спрат жбунова, испод којег се развија спрат зељастих биљака. Уз саму површину тла живи група организама који чине приземни спрат. У самом земљишту живи много различитих организама, који изграђују подземне спратове.\nШуме су доминантни копнени екосистем на Земљи, и дистрибуиране су широм света. Заузимају 75% бруто примарне продуктивности Земљине биосфере, и садрже 80% биомасе наше планете.Шуме на различитим географским ширинама и надморским висинама формирају изразито различите екозоне: бореалне шуме у близини полова, тропске шуме у близини екватора и шуме умерене зона на средишњим латитудама. Области високе надморске висине имају тенденцију да подржавају шуме које су сличне онима на вишим латитудама. Количина преципитације исто тако утиче на композицију шуме.\nШуме су вековима биле место одакле се човек снабдевао дрветом за огрев и градњу, а шумски плодови служили су му за исхрану. Људско друштво и шуме утичу једно на друго на позитивне и негативне начине. Непланским сечењем шуме човек угрожава природу. Међутим, шуме пружају екосистемске услуге људима и служе као туристичке атракције. Такође утичу и на здравље људи.","url":"https://sr.wikipedia.org/wiki/%D0%A8%D1%83%D0%BC%D0%B0","thumbnail_url":"https://upload.wikimedia.org/wikipedia/commons/thumb/b/bc/Biogradska_suma.jpg/150px-Biogradska_suma.jpg"},{"id":"642970","type":"good","language_code":"sr","title":"Светско првенство у хокеју на леду 2014.","summary":"Светско првенство у хокеју на леду 2014. било је 78. по реду такмичењу за наслов титуле светског првака у хокеју на леду одрганизовано под окриљем Светске хокејашке федерације (ИИХФ). Турнир је одржан у периоду од 9. до 25. маја 2014. у главном граду Белорусије Минску. Све утакмице игране су у две дворане, у аренама Минск и Чижовка.\nТитулу светског првака освојила је селекција Русије која је једина на турниру остварила све победе. У финалу су Руси победили селекцију Финске резултатом 5:2, освојивши тако своју 27. титулу светског првака (5. под садашњим именом). Бронзану медаљу освојио је бранилац титуле, селекција Шведске која је у мечу за треће место савладала селекцију Чешке резултатом 3:0. За најкориснијег играча турнира изабран је голман финске репрезентације Пека Рине, док је најефикаснији играч десно крило руске репрезентације Виктор Тихонов са укупно 16 бодова (по 8 голова и асистенција). Елитну дивизију светског хокеја напустиле су репрезентације Италије и Казахстана које су заузеле два последња места на турниру, те ће се наредне године такмичити на првенству прве дивизије. \nСа просеком од преко 10.000 гледалаца по утакмици било је ово једно од најпосећенијих првенстава у историји светских првенстава.","url":"https://sr.wikipedia.org/wiki/%D0%A1%D0%B2%D0%B5%D1%82%D1%81%D0%BA%D0%BE_%D0%BF%D1%80%D0%B2%D0%B5%D0%BD%D1%81%D1%82%D0%B2%D0%BE_%D1%83_%D1%85%D0%BE%D0%BA%D0%B5%D1%98%D1%83_%D0%BD%D0%B0_%D0%BB%D0%B5%D0%B4%D1%83_2014.","thumbnail_url":null},{"id":"64565","type":"good","language_code":"sr","title":"Боби Фишер","summary":"Роберт Џејмс „Боби“ Фишер (енгл. Robert James „Bobby“ Fischer; Чикаго, 9. март 1943 — Рејкјавик, 17. јануар 2008) био је амерички шахиста, велемајстор и бивши светски шампион у шаху, који је 1. септембра, 1972. године постао први амерички шахиста који је освојио светски шампионат у организацији Светске шаховске федерације. Године 1975. званично је изгубио титулу када је Светска шаховска федерација одбила његове услове за одбрану титуле. Гари Каспаров је написао да је од свих светских шампиона у шаху, јаз између Фишера и његових савременика био највећи у историји шаха\n.Фишерова победа над совјетским шампионом Борисом Спаским за светску титулу у „мечу столећа“ посматрана је као симболична победа запада која је подстакла међународну популарност шаха. Његов противник је портретисан, посебно у Сједињеним Државама, као производ безличног, механичког и репресивног система државне контроле, док је Фишер био усамљени геније који је победио совјетску доминацију. Као националном хероју, Американци су били спремни да му опросте необично понашање и погледе, и у популарној култури он је постао симбол генија чија бриљантност је била тако велика да га је на крају уништила.\nФишер није бранио своју титулу 1975. године јер није могао да постигне договор с међународном шаховском федерацијом ФИДЕ око услова меча. Тада је постао још повученији и није играо такмичарске мечеве све до 1992. године, када је победио у поновном мечу против Спаског. Такмичење је одржано у Југославији, која је тада била под строгим ембаргом Уједињених нација. Ово је довело до конфликта са владом Сједињених Држава, због чега се никада није вратио у своју родну земљу.\nНакон тога је живео у Мађарској, Немачкој, на Филипинима и у Јапану. Током овог периода давао је све жешће антиамеричке и антисемитске изјаве, упркос свом јеврејском пореклу. У периоду између 2004. и 2005. године након што је његов амерички пасош повучен, јапанске власти су га држале девет месеци под претњом изручења. Након што му је Исланд загарантовао држављанство, јапанске власти су га пустиле у ту земљу, где је живео све до своје смрти 2008. године.","url":"https://sr.wikipedia.org/wiki/%D0%91%D0%BE%D0%B1%D0%B8_%D0%A4%D0%B8%D1%88%D0%B5%D1%80","thumbnail_url":"https://upload.wikimedia.org/wikipedia/commons/thumb/9/9d/Bobby_Fischer_1960_in_Leipzig_in_color.jpg/150px-Bobby_Fischer_1960_in_Leipzig_in_color.jpg"},{"id":"665183","type":"good","language_code":"sr","title":"1 − 2 + 3 − 4 + ⋯","summary":"1 − 2 + 3 − 4 + · · · је бесконачан ред у математици, који обухвата узастопне природне бројеве са наизменичним знацима. Сума првих \n  \n    \n      \n        m\n      \n    \n    {\\displaystyle m}\n   чланова реда може да се напише као:\n\n  \n    \n      \n        1\n        −\n        2\n        +\n        3\n        −\n        4\n        +\n        ⋯\n        +\n        m\n        (\n        −\n        1\n        \n          )\n          \n            m\n            −\n            1\n          \n        \n        =\n        \n          ∑\n          \n            n\n            =\n            1\n          \n          \n            m\n          \n        \n        n\n        (\n        −\n        1\n        \n          )\n          \n            n\n            −\n            1\n          \n        \n        .\n      \n    \n    {\\displaystyle 1-2+3-4+\\cdots +m(-1)^{m-1}=\\sum _{n=1}^{m}n(-1)^{n-1}.}\n  Овај бесконачни низ дивергира, што значи да редослед његових парцијалних сума (1, −1, 2, −2, …), не тежи ка крајњим границама. Међутим, средином 18. века, Леонард Ојлер је написао следеће, што је касније окарактерисао као парадоксално:\n\n  \n    \n      \n        1\n        −\n        2\n        +\n        3\n        −\n        4\n        +\n        ⋯\n        =\n        \n          \n            1\n            4\n          \n        \n        \n        \n        .\n      \n    \n    {\\displaystyle 1-2+3-4+\\cdots ={\\frac {1}{4}}\\!\\,.}\n  Математичка метода која би објаснила ову једначину, развијена је много касније. Почев од 1890. године, Ернесто Чезаро, Емил Борел и други математичари испитивали су постојеће методе за одређивање суме дивергентних редова — укључујући и нова тумачења Ојлерових покушаја. Коришћењем многих од ових метода за израчунавање суме реда 1 − 2 + 3 − 4 + · · · довело је до коначног резултата који је износио 1⁄4. Чезарово сумирање је једна од ретких метода помоћу којих не можемо одредити износ 1 − 2 + 3 − 4 + · · ·, већ се морамо користити јачим методама, као што је Абелово сумирање.\nРед 1 − 2 + 3 − 4 + · · · је много сличан Грандијевом реду 1 − 1 + 1 − 1 + · · ·, а Ојлер је третирао ова два посебна случаја као 1 − 2n + 3n − 4n + · · · за произвољно n. Даља истраживања временом су довела до других функција, које су данас познате као Риманова зета-функција и Дирихлеова ета-функција.","url":"https://sr.wikipedia.org/wiki/1_%E2%88%92_2_%2B_3_%E2%88%92_4_%2B_%E2%8B%AF","thumbnail_url":"https://upload.wikimedia.org/wikipedia/commons/thumb/c/c3/Pm1234_Ground.png/150px-Pm1234_Ground.png"},{"id":"693448","type":"good","language_code":"sr","title":"Фабио Кваљарела","summary":"Фабио Кваљарела (итал. Fabio Quagliarella; Кастеламаре ди Стабија, 31. јануар 1983) професионални је италијански фудбалер који тренутно наступа за Сампдорију. Игра на позицији нападача.\nТоком каријере играо је углавном за италијанске фудбалске клубове, међу којима су Торино, Фјорентина, Асколи, Сампдорија, Удинезе и Наполи. Са торинским Јувентусом је освојио три узастопне титуле шампиона Серије А, играо једно финале купа Италије и освојио два суперкупа.\nИграо је за млађе репрезентације Италије од 18 до 21 године, а за сениорски тим је дебитовао 2007. године. Наступао је на два велика такмичења, прво на Европском првенству 2008, а касније и на Светском првенству 2010. године. У дресу фудбалске репрезентације Италије постигао је укупно девет голова.\nТоком сезоне 2018/19. био је стрелац на 11 узастопних утакмица и тако изједначио рекорд Габријела Батистуте, што му је касније помогло да добије признања за најбољег стрелца и најбољег нападача Серије А те сезоне.","url":"https://sr.wikipedia.org/wiki/%D0%A4%D0%B0%D0%B1%D0%B8%D0%BE_%D0%9A%D0%B2%D0%B0%D1%99%D0%B0%D1%80%D0%B5%D0%BB%D0%B0","thumbnail_url":"https://upload.wikimedia.org/wikipedia/commons/thumb/d/db/Zenit-Torino_%287%29.jpg/150px-Zenit-Torino_%287%29.jpg"},{"id":"715483","type":"good","language_code":"sr","title":"Хемија","summary":"Хемија је природна и експериментална наука. Бави се проучавањем грађе, особина и промена супстанци као и закона по којима се те промене дешавају. Класично се издваја четири поља у хемији, мада постоји далеко већи број уско специјализованих грана хемије и то: општа хемија, неорганска хемија, органска хемија и биохемија. Хемија је једна од елементарних наука, поред математике блиска је и: физици, биологији, фармацији, медицини. У многим пословима као и у свакодневном животу заступљена је хемија.\nХемија заузима централно место међу природним наукама. Између осталог, бави се и молекулима, њиховом структуром, особинама и трансформацијама, и принципима на којима се особине молекула заснивају. Због ове своје свеобухватности, хемија има доста заједничких тема са другим природним наукама, као што су физика, геологија и астрономија, с једне стране, и биологија, физиологија и медицина, с друге.","url":"https://sr.wikipedia.org/wiki/%D0%A5%D0%B5%D0%BC%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/e/e1/Chemicals_in_flasks.jpg/150px-Chemicals_in_flasks.jpg"},{"id":"720924","type":"good","language_code":"sr","title":"Коста Стојановић","summary":"Коста Стојановић (Алексинац, 2. октобар 1867 — Београд, 3. јануар 1921) био је српски научник из области математике, физике, механике, социологије и економије. Сматра се утемељивачем математичке економије и претечом кибернетике у Србији. Сарађивао је са великим бројем стручних и књижевних часописа, као што су: „Српски књижевни гласник“, „Глас српске академије наука“ и „Дело“. Био је професор Велике школе и Београдског универзитета. Поред универзитетске, имао је и богату политичку каријеру. Налазио се на важним државним и политичким положајима, осам пута је биран за министра у Краљевини Србији и Краљевини Срба, Хрвата и Словенаца.","url":"https://sr.wikipedia.org/wiki/%D0%9A%D0%BE%D1%81%D1%82%D0%B0_%D0%A1%D1%82%D0%BE%D1%98%D0%B0%D0%BD%D0%BE%D0%B2%D0%B8%D1%9B","thumbnail_url":"https://upload.wikimedia.org/wikipedia/commons/thumb/4/4e/Costa_Stoyanovitch_%28W_Le_Queux%29.jpg/150px-Costa_Stoyanovitch_%28W_Le_Queux%29.jpg"},{"id":"73550","type":"good","language_code":"sr","title":"Франсиско Франко","summary":"Франсиско Франко (шп. Francisco Franco, пуно име: Francisco Paulino Hermenegildo Teódulo Franco y Bahamonde, Ферол, 4. децембар 1892. — Мадрид, 20. новембар 1975), био је шпански генерал, шеф државе Шпаније (појединих делова Шпаније од 1936, а целом територијом од 1939. године) и диктатор, после окончања Шпанског грађанског рата, током Гвоздене завесе, све до смрти 1975. године. Председавао је ауторитарном владом Шпаније у време Хладног рата. Био је познат под називом „Вођа Шпаније“ (шп. Caudillo de España), службено његова титула гласила је: „Вођа Шпаније по милости Божијој” (шп. Caudillo de España por la gracia de Dios).\nРођен је у градићу Ферол, у морнаричкој породици и сам је желео да ступи у морнарицу али се ипак укључио у пешадију. У војсци је брзо напредовао и са 32 године постао је најмлађи генерал у Европи. Постао је директор Војне академије у Сарагоси, након чијег затварања је дошао у сукоб са републиканским властима. Истакао се гушењем левичарских устанака у Шпанији 1934.\nНакон што је 1936. владу формирао левичарски Народни фронт, дошло је до немира широм земље. Франко се придружио групи официра који су се спремали да изврше војни пуч и преузму власт. Пуч који је требало да буде извршен 18. јула није успео и прерастао је у Шпански грађански рат. Франко је успео да се наметне као вођа побуњеника и да добије помоћ Трећег рајха и Италије. После три године Франкови националисти су добили рат. Франко је завео диктатуру, прогласио монархију, а себе именовао за регента.\nТоком Другог светског рата Шпанија је остала неутрална, иако је слала добровољачке одреде на источни фронт. После пораза сила Осовине у Другом светском рату Франко се окренуо Америци, са којом је успоставио војни и трговински савез.\nФранко је успео да задржи власт спровођењем строгих мера: сузбијао је политичке противнике увођењем цензуре, затворске казне са принудним радом, затварањем у концентрационе логоре, смртном казном. Била је забрањена употреба мањинских језика и обичаја, а Католичка црква је добила статус државне религије.\nТоком 1950-их увео је реформе које су имале за циљ економски развој Шпаније. Тако је дошло до тзв. Шпанског економског чуда које је трајало до 1973. године. Овај економски развој се сматра једином добром тековином Франковог режима, јер је извео Шпанију из реда неразвијених земаља и побољшао положај средње класе.\nУмро је 20. новембра 1975. године у 82.-ој години живота. Након његове смрти на чело Шпаније је дошао краљ Хуан Карлос који је отпочео процес демократизације државе. И данас трају расправе око Франкове улоге у шпанској историји, неки га памте као доброг вођу који је очувао мир у земљи и омогућио економски развој Шпаније, док га други сматрају за диктатора одговорног за убиства и прогоне политичких противника.","url":"https://sr.wikipedia.org/wiki/%D0%A4%D1%80%D0%B0%D0%BD%D1%81%D0%B8%D1%81%D0%BA%D0%BE_%D0%A4%D1%80%D0%B0%D0%BD%D0%BA%D0%BE","thumbnail_url":"https://upload.wikimedia.org/wikipedia/commons/thumb/2/2a/Francisco_Franco_circa_1939.jpg/150px-Francisco_Franco_circa_1939.jpg"},{"id":"73792","type":"good","language_code":"sr","title":"Мурманска област","summary":"Мурманска област (рус. Мурманская область) конститутивни је субјект Руске Федерације са статусом области на простору Северозападног федералног округа на крајњем северозападу европског дела Руске Федерације.\nГотово целокупна територија Мурманске области налази се северно од северног поларника, а њен најзначајнији део заузима полуострво Коља. На северу област излази на обале Баренцовог мора, док источне и јужне обале полуострва Коља запљускују воде Белог мора. Бело море уједно раздваја Мурманску од Архангељске области. На југу област се граничи са аутономном Републиком Карелијом, на западу је копнена граница са Финском, а на северозападу са Норвешком. Са површином од 144.902 km² налази се на 25. месту међу субјектима Руске Федерације. Према проценама националне статистичке службе за 2016. на подручју области је живело укупно 762.173 становника или у просеку 5,26 ст/км², и по том параметру област се налази на 61. месту у Русији. Према статистичким подацима из 2016. чак 92,46% становништва области живи у градским центрима. Главни и највећи град области је Мурманск који је са својих нешто преко 300.000 становника уједно и највећи градски центар унутар целог арктичког поларног круга. Већи градски центри су још и Апатити (56.730), Североморск (51.004) и Мончегорск (42.893 становника).\nМурманска област формирана је 28. маја 1938. године, а садашње границе добија по окончању совјетско-финског рата 1940. године. Административно област је подељена на 5 општинских рејона и на 12 градских округа распоређених у виду 7 градова директне обласне субординације и 5 затворених административних јединица (ЗАТО). Основу популације области чине Руси са уделом у укупној популацији нешто мањим од 90%, а најбројније мањинске заједнице су Украјинци, Белоруси и Татари.\nПривреда области почива на изразито развијеној енергетици, рударству и металургији, те риболову. У граду Североморску налази се седиште Северне флоте руске морнарице. Област је чланица међународне организације Баренцовог евроарктичког региона, а такође и део историјске регије Лапоније.","url":"https://sr.wikipedia.org/wiki/%D0%9C%D1%83%D1%80%D0%BC%D0%B0%D0%BD%D1%81%D0%BA%D0%B0_%D0%BE%D0%B1%D0%BB%D0%B0%D1%81%D1%82","thumbnail_url":"https://upload.wikimedia.org/wikipedia/commons/thumb/3/3b/Flag_of_Murmansk_Oblast.svg/150px-Flag_of_Murmansk_Oblast.svg.png"},{"id":"744651","type":"good","language_code":"sr","title":"Хокеј на леду за мушкарце на Зимским олимпијским играма 2014.","summary":"Олимпијски турнир у хокеју на леду за мушкарце на Зимским олимпијским играма 2014. одржаним у Сочију у Русији, одржавао се у периоду од 8. до 23. фебруара 2014. године. Утакмице су се играле у две дворане, у Бољшој арени капацитета 12.000 места и у Шајба арени капацитета 7.000 седећих места. Учествовало је укупно 12 репрезентација и 300 хокејаша (максимално по 25 играча по тиму), а по пети пут у низу учешће на турниру су узели и играчи из најјаче хокејашке лиге на свету НХЛ-а. Одиграно је укупно 30 утакмица и постигнут је 141 гол, или 4,7 голова по утакмици. Утакмице је у просеку гледало 8.173 гледаоца, док је на свим мечевима забележено присуство 245.200 гледалаца.\nРепрезентација Канаде са успехом је одбранила титулу освојену на домаћем терену у Ванкуверу 4 године раније. Канађани, који су са сигурних 3:0 у финалу победили репрезентацију Шведске, дошли су тако до свог укупно 9. наслова олимпијског победника у историји. На тај начин Канађани су постали тек друга репрезентација у историји мушког олимпијског хокеја која је са успехом одбранила титулу (после Совјетског Савеза који је то учинио 1988) и први тим после Игара 1984. који је турнир завршио без пораза. Међутим са свега 17 постигнутих погодака у 6 утакмица, екипа Канаде је поставила рекорд као победник са најмање постигнутих голова. Бронзану медаљу освојили су репрезентативци Финске који су у утакмици за треће место савладали селекцију Сједињених Држава са убедљивих 5:0. На олимпијском турниру дебитовала је селекција Словеније.\nЗа најкориснијег играча турнира проглашено је десно крило репрезентације Финске Тему Селене који је у моменту одигравања утакмице за треће место имао 43 године и 234 дана чиме је постао и најстаријим освајачем олимпијске медаље у историји овог спорта. За најбољег нападача турнира проглашен је Американац Фил Кесел, најбољи одбрамбени играч је Ерик Карлсон из Шведске, док је за најбољег голмана проглашен Канађанин Кери Прајс.\nЦентар репрезентације Летоније Виталиј Павлов био је позитиван на допинг тесту на забрањени стимуланс метилхексанамин и аутоматски је избачен са олимпијског турнира. Швеђанин Никлас Бекстрем је накнадно ослобођен оптужби за допинг и крајем године му је уручена сребрна олимпијска медаља.","url":"https://sr.wikipedia.org/wiki/%D0%A5%D0%BE%D0%BA%D0%B5%D1%98_%D0%BD%D0%B0_%D0%BB%D0%B5%D0%B4%D1%83_%D0%B7%D0%B0_%D0%BC%D1%83%D1%88%D0%BA%D0%B0%D1%80%D1%86%D0%B5_%D0%BD%D0%B0_%D0%97%D0%B8%D0%BC%D1%81%D0%BA%D0%B8%D0%BC_%D0%BE%D0%BB%D0%B8%D0%BC%D0%BF%D0%B8%D1%98%D1%81%D0%BA%D0%B8%D0%BC_%D0%B8%D0%B3%D1%80%D0%B0%D0%BC%D0%B0_2014.","thumbnail_url":null},{"id":"77405","type":"good","language_code":"sr","title":"Масакр у Крагујевцу","summary":"Крагујевачки октобар или Крагујевачки масакр (нем. Massaker von Kragujevac) представља масакр којег су над цивилним претежно српским становништвом Крагујевца и околних села починиле немачке окупационе снаге 19, 20. и 21. октобра 1941. године на подручју окупираног дела територије Србије. У овом злочину је страдало око 3.000 становника Крагујевца и околних места, а међу њима је било и 26 жена, 287 крагујевачких ученика и младића средњошколског узраста и 40 деце старости између 11 и 15 година. Након Другог светског рата владало је мишљење да је страдало 7.000 цивила. Према подацима историчара и некадашњег кустоса спомен-музеја ,,21. октобар“ Станише Бркића, 19-21. дана у Крагујевцу и околним селима је убијено 2.796 људи а 61 је преживело стрељање.  \nСтрељање је извршено као одмазда за 10 убијених и 26 рањених немачких војника након сукоба са партизанима и четницима на пола пута између Бара и Љуљака. Немачки командант Франц Беме 10. октобра је издао наредбу да се за једног убијеног немачког војника стреља 100 људи, а за једног рањеног педесет. По тој рачуници као одмазду требало је убити 2.300 људи. Наредбу је донео командант 749. пука чије је седиште било у Краљеву мајор Ото Деш, а наредбу је проследио команданту 724. пука у Крагујевцу мајору Паулу Кенигу. Злочин су извршиле јединице I батаљона 724. пешадијског пука и III батаљона 749. пешадијског пука.\nУ спомен на жртве стрељања читав простор Шумарица је претворен у спомен-парк. Меморијални комплекс обухвата површину од 352 хектара, а око њега води кружни пут дужине 7 километара који иде ка долинама Ердоглијског и Сушичког потока где су се стрељања и одвијала. У оквиру комплекса налази се 10 споменика (иако је првобитно планирано да их буде 30) подигнутих на хумкама стрељаних.\nДанас, 21. октобра, на годишњицу масакра, Србија обележава празник Дан сећања на српске жртве у Другом светском рату. Српска православна црква је канонизовала жртве, те су за светитеље проглашени Свети новомученици крагујевачки.\n\n","url":"https://sr.wikipedia.org/wiki/%D0%9C%D0%B0%D1%81%D0%B0%D0%BA%D1%80_%D1%83_%D0%9A%D1%80%D0%B0%D0%B3%D1%83%D1%98%D0%B5%D0%B2%D1%86%D1%83","thumbnail_url":null},{"id":"790","type":"good","language_code":"sr","title":"Иво Андрић","summary":"Иво Андрић (Долац, код Травника, 9. октобар 1892 — Београд, 13. март 1975) био је српски и југословенски књижевник и дипломата Краљевине Југославије.Године 1961. добио је Нобелову награду за књижевност „за епску снагу којом је обликовао теме и приказао судбине људи током историје своје земље”. Као гимназијалац, Андрић је био припадник напредног револуционарног покрета против Аустроугарске власти Млада Босна и страствени борац за ослобођење јужнословенских народа од Аустроугарске монархије. У аустријском Грацу је дипломирао и докторирао, а време између два светска рата провео је у служби у конзулатима и посланствима Краљевине Југославије у Риму, Букурешту, Грацу, Паризу, Мадриду, Бриселу, Женеви и Берлину. Био је члан Српске академије наука и уметности у коју је примљен 1926. године. Његова најпознатија дела су поред романа На Дрини ћуприја и Травничка хроника, Проклета авлија, Госпођица и Јелена, жена које нема. У својим делима се углавном бавио описивањем живота у Босни за време османске власти.\nУ Београду је основана Задужбина Иве Андрића, прва и најважнија одредба пишчеве опоруке била је да се његова заоставштина сачува као целина и да се, као легат односно, задужбина, намени за опште културне и хуманитарне потребе. На основу пишчеве тестаментарне воље, сваке године додељује се Андрићева награда за причу или збирку прича написану на српском језику.","url":"https://sr.wikipedia.org/wiki/%D0%98%D0%B2%D0%BE_%D0%90%D0%BD%D0%B4%D1%80%D0%B8%D1%9B","thumbnail_url":"https://upload.wikimedia.org/wikipedia/commons/thumb/7/75/S._Kragujevic%2C_Ivo_Andric%2C_1961.jpg/150px-S._Kragujevic%2C_Ivo_Andric%2C_1961.jpg"},{"id":"79108","type":"good","language_code":"sr","title":"Лепа Радић","summary":"Лепа Радић (Гашница, код Босанске Градишке, 19. децембар 1925 — Босанска Крупа, 11. фебруар 1943) била је учесница Народноослободилачке борбе и народни херој Југославије.\nЗаједно са старијом сестром Даром одрасла је у селу Бистрици, где су завршиле основну школу. Средњу женску стручну школу завршила је у Босанској Градишки, а од краја школовања до почетка Другог светског рата живела је са родитељима у Гашници. Преко стрица Владете, након окупације Југославије 1941. се укључила у припреме оружаног устанка на Козари. У лето 1941. четворо чланова њене породице — отац Свето, стричеви Војо и Владета и стрина Јованка — отишли су у партизане. Заједно са преосталим члановима породице, почетком децембра била је ухапшена и спроведена у Градишку. Након двадесетак дана, пуштена је на слободу и тада је отишла у партизане.\nСтупила је у Други крајишки партизански одред, под командом доктора Младена Стојановића. Најпре је похађала медицински курс и бринула о партизанским рањеницима, а потом била борац у Грбовачкој партизанској чети. Током марта и априла 1942. похађала је партијски курс након кога је била примљена у чланство Комунистичке партије (КПЈ). Њен политички рад прекинула је офанзива на Козару, након које је прешла у Подгрмеч, где је деловала као члан Општинског комитета КПЈ за Средњи Дубовик. Активно је радила на стварању првих организација Уједињене антифашистичке омладине и Антифашистичког фронта жена.\nКада је крајем јануара 1943. године отпочела Четврта непријатељска офанзива, учествовала је у евакуацији становништва и рањеника и прихватању избеглица које су долазиле са Баније и Кордуна. Заједно са великим збегом народа, почетком фебруара 1943. била је заробљена на Грмечу и спроведена у Босанску Крупу, где су је Немци обесили.\nЗа народног хероја проглашена је 20. децембра 1951. године.\n\n","url":"https://sr.wikipedia.org/wiki/%D0%9B%D0%B5%D0%BF%D0%B0_%D0%A0%D0%B0%D0%B4%D0%B8%D1%9B","thumbnail_url":null},{"id":"81322","type":"good","language_code":"sr","title":"Џена Џејмсон","summary":"Џенифер Мари Масоли (енгл. Jennifer Marie Massoli; Лас Вегас, 9. април 1974), познатија као Џена Џејмсон (енгл. Jenna Jameson), америчка је порнографска глумица. Названа је најпознатијом порно звездом и „Краљицом порнића“.У порно индустрији је почела да ради од 1993. године, а пре тога је радила као стриптизета и гламур модел. Већ 1996. године, освојила је награду „Најбоља нова глумица“ од све три организације које додељују награде у области филмова за одрасле. Освојила је више од 20 награда и примљена је у кућу славних X-Rated Critics Organization (XRCO) и Adult Video News (AVN) — који се често назива порно Оскар.Џена је 2000. године основала предузеће ClubJenna са Џејем Грдином, за кога се касније удала и недуго затим развела. Филм Briana Loves Jenna је на додели AVN награде 2003. проглашен за најпродаванији и најбољи порнографски филм за 2002. годину. До 2005. године, ClubJenna имао је приход од 30 милиона америчких долара.\nТакође је фотографисана у најпознатијим часописима за мушкарце као што су Плејбој, Пентхаус и Хаслер. Прва је порно звезда која је добила своју воштану фигуру у музеју Мадам Тисо. На Плејбој телевизији се емитовао ријалити шоу Jenna's American Sex Star где се порно звезде такмиче за уговор са њеном продуцентском кућом ClubJenna.Објавила је књигу 2004. године, аутобиографију под називом How to Make Love Like a Porn Star: A Cautionary Tale, која је била шест недеља на Њујорк тајмсовој листи бестселер књига.Џејмсонова је глумила у мејнстрим филмовима и појављивала се у серијама које немају везе са порно-филмовима, почевши са мањом улогом 1997. године у филму Private Parts.На додели АВН награде за 2008. годину најавила је повлачење из порнографије, наводећи да се никада неће вратити. Међутим наставља каријеру у индустрији за одрасле новембра 2013. године.","url":"https://sr.wikipedia.org/wiki/%D0%8F%D0%B5%D0%BD%D0%B0_%D0%8F%D0%B5%D1%98%D0%BC%D1%81%D0%BE%D0%BD","thumbnail_url":"https://upload.wikimedia.org/wikipedia/commons/thumb/3/3f/Jenna_Jameson_2014.jpg/150px-Jenna_Jameson_2014.jpg"},{"id":"8191","type":"good","language_code":"sr","title":"Атеизам","summary":"Атеизам (грч. α — одрични префикс, грч. Θεος — Бог; без бога у дословном преводу) јест, у ширем смислу, неверовање у постојање божанстава. У ужем смислу, атеизам је став да не постоје божанства. Кроз историју се често појављује и као одречан став према званичној религији. Атеизам је опозиција теизму, који је у свом најопштијем облику веровање да постоји барем једно божанство.Термин „атеизам“ је у почетку имао негативно значење којим су означаване особе које су одбијале да верују у оно у шта су тада веровали шири слојеви друштва. Ширењем слободоумља, научног скептицизма и потоње критике религије, значење речи је примило уже значење. Прве особе које су се изјашњавале као атеисти појавиле су се у 18. веку.Атеисти су скептични према тврдњама о натприродним појавама, образлажући свој став недостатком емпиријских доказа. Такође, атеисти су понудили бројне разлоге за неверовање у било које божанство. Међу њима су проблем зла, аргумент противречних откровења и аргумент неверовања. Други разлози за атеизам спадају у спектар од филозофских до друштвених и историјских. Иако су неки атеисти прихватили секуларне филозофије, не постоји једна идеологија или скуп правила о понашању који сви атеисти поштују.У западном свету, атеисти се сматрају исључиво нерелигиозним и неспиритуалним особама. Међутим, атеизам постоји у неким верским или духовним системима веровања, као што су ђаинизам, будизам и хиндуизам. Ђаинизам и неки видови будизма не проповедају веровање у богове.\n\n","url":"https://sr.wikipedia.org/wiki/%D0%90%D1%82%D0%B5%D0%B8%D0%B7%D0%B0%D0%BC","thumbnail_url":"https://upload.wikimedia.org/wikipedia/commons/thumb/b/ba/Atheismsymbol_endorsed_by_AAI.svg/150px-Atheismsymbol_endorsed_by_AAI.svg.png"},{"id":"828465","type":"good","language_code":"sr","title":"Чарлс Џенкинс","summary":"Чарлс Џенкинс (енгл. Charles Jenkins; Бруклин, Њујорк, 28. фебруар 1989) амерички је кошаркаш који поседује и српско држављанство. Игра на позицијама плејмејкера и бека, а тренутно наступа за ФМП. \nСа 2463 поена је други стрелац у историји Колонијал Атлантик Асоцијације (ЦАА), иза Дејвида Робинсона. Играо је на универзитету Хофстра  и један је од четворице играча у историји Хофстре коме је повучен дрес из употребе. Након тога је драфтован 2011. године од стране Голден Стејт вориорса. Провео је две сезоне у НБА лиги играјући прво за Вориорсе а касније је кратко био члан и Филаделфије. Најзначајније сениорске наступе имао је у Црвеној звезди. Познат је по одличној игри пред рекордним бројем гледалаца у Арени против Будивељника. Био је део најуспешније генерације у историји Црвене звезде која је успела да освоји триплу круну у сезони 2014/15, а исти успех је поновио и две године касније када је био најбољи играч финала АБА лиге и изабран у прву петорку АБА лиге.","url":"https://sr.wikipedia.org/wiki/%D0%A7%D0%B0%D1%80%D0%BB%D1%81_%D0%8F%D0%B5%D0%BD%D0%BA%D0%B8%D0%BD%D1%81","thumbnail_url":"https://upload.wikimedia.org/wikipedia/commons/thumb/9/94/Charles_Jenkins_%28basketball%29_22_KK_Crvena_zvezda_EuroLeague_20191010_%286%29.jpg/150px-Charles_Jenkins_%28basketball%29_22_KK_Crvena_zvezda_EuroLeague_20191010_%286%29.jpg"},{"id":"83016","type":"good","language_code":"sr","title":"Фински залив","summary":"Фински залив (фин. Suomenlahti, швед. Finska viken, ест. Soome laht, рус. Финский залив) релативно је плитки залив на крајњем истоку акваторије Балтичког мора, на подручју северне Европе. Ограничен је јужном обалом Финске на северу, северном обалом Естоније на југу, те територијама Лењинградске области и Санкт Петербурга у Русији на истоку. Према подацима Међународне хидрографске организације западна граница залива иде до линије која повезује острво Осмусар на југу са полуострвом Ханко на северу.Површина акваторије Финског залива је приближно око 30.000 km², максимална дужина у смеру исток-запад је до 420 km, а ширина до 130 km. Просечна дубина залива је око 38 метара. Ка заливу гравитира басен површине преко 420.000 km², а најважније притоке су Нева, Нарва, Луга, Сестра. У источном делу Финског залива, који је и најплићи, налазе се Невски, Виборшки, Лушки, Нарвски и Копорски залив. Преко Сајменског канала повезан је са језерским системом Сајма на југу Финске.\nНа обалама Финског залива налазе се два главна града европских држава, Хелсинки и Талин, историјска престоница Руске Империје и други по величини град данашње Русије, Санкт Петербург, те важне балтичке луке — Виборг, Приморск и Еспо.\nСадашње име залива усталило се од 1730-их година и представља етноним везан за финска племена која су насељавала његове обале. У рускојезичној историографији од 1737. до 1793. године помиње се и као Кронштатски залив.\n\n","url":"https://sr.wikipedia.org/wiki/%D0%A4%D0%B8%D0%BD%D1%81%D0%BA%D0%B8_%D0%B7%D0%B0%D0%BB%D0%B8%D0%B2","thumbnail_url":"https://upload.wikimedia.org/wikipedia/commons/thumb/f/f2/La2-demis-gulf-of-finland.png/150px-La2-demis-gulf-of-finland.png"},{"id":"835063","type":"good","language_code":"sr","title":"Спомен-гробље на Крушику","summary":"Партизанско спомен-гробље на Крушику у Ваљеву, у Србији је спомен-гробље у северозападном делу града, на брду Крушик, на ком је сахрањено 313 бораца и учесника Народноослободилачког покрета који су рођени или војно деловали и пали на подручју ваљевског краја за време Другог светског рата. \nНајвећи део упокојених, њих 261, били су учесници НОБ које су овде, након заробљавања и предаје од стране равногорских четника, стрељали Немци 27. новембра 1941. године. Њима су касније придодани и други пали на подручју ваљевске општине у каснијем току рата, до ослобођења града 1944. године. \nИако је још за време и одмах после рата ово велико стратиште почело да прераста у уређено гробље, прво организовано претварање у спомен-парк је остварено на петнаесту годишњицу стрељања 1956. године. Данашњи облик гробље је добило великом реконструкцијом 1964. године. Претходно посети председника СФРЈ Јосипа Броза Тита Ваљеву 1967. године у средишњи део гробља је уграђено ватриште са вечним пламеном које је Тито свечано упалио током своје посете гробљу. \nЗа време социјалистичке Југославије ово гробље је заузимало веома важно симболичко место на политичкој мапи града. Овде су се за све велике државне и локалне празнике скупљали политички функционери држећи говоре, пионири полагали заклетве, припадници ЈНА полагали свечану обавезу.\nНа гробљу на Крушику се сваког 27. новембра свечано комеморира стрељаним родољубима. Спомен-гробље на Крушику је споменик културе. \n\n","url":"https://sr.wikipedia.org/wiki/%D0%A1%D0%BF%D0%BE%D0%BC%D0%B5%D0%BD-%D0%B3%D1%80%D0%BE%D0%B1%D1%99%D0%B5_%D0%BD%D0%B0_%D0%9A%D1%80%D1%83%D1%88%D0%B8%D0%BA%D1%83","thumbnail_url":"https://upload.wikimedia.org/wikipedia/commons/thumb/e/e3/Spomen_groblje_na_Kru%C5%A1iku%2C_Valjevo_035.jpg/150px-Spomen_groblje_na_Kru%C5%A1iku%2C_Valjevo_035.jpg"},{"id":"846926","type":"good","language_code":"sr","title":"Шеик Муџибур Рахман","summary":"Шеик Муџибур Рахман (бенг. শেখ মুজিবুর রহমান; Тунгипари, 17. март 1920 — Дака, 15. август 1975) био је бенгалски политичар и оснивач Народне Републике Бангладеш 1971. године. Био је вођа Народног савеза Бангладеша, служио као први председник Бангладеша и касније премијер. У јавности је познат и као Шеик Муџиб (скраћено од Муџибур), те Бангабанду (Пријатељ Бенгала) и генерално се у Бангладешу сматра оснивачем бенгалске нације.\nПочео је да се бави политиком још за студентских дана и с временом се уздигао као вођа бенгалског националистичког покрета у Пакистану. Прогласио је независност Бангладеша марта 1971. године, пошто је пакистанска војска одбила да призна резултате демократских избора и покренула бруталну инвазију усмерену углавном против бенгалског становништва Источног Пакистана. Муџибур је био ухапшен и држан у затвору у Западном Пакистану током деветомесечног бангладешког рата за ослобођење. Пуштен је јануара 1972. године и вратио се у Бангладеш да преузме вођство над земљом. Међутим, његова администрација показала се недораслом у решавању проблема земље уништене ратом и преплављене епидемијом глади. Група војних официра извршила је пуч 15. августа 1975. године и убила Муџибура и већи део његове породице.\n\n","url":"https://sr.wikipedia.org/wiki/%D0%A8%D0%B5%D0%B8%D0%BA_%D0%9C%D1%83%D1%9F%D0%B8%D0%B1%D1%83%D1%80_%D0%A0%D0%B0%D1%85%D0%BC%D0%B0%D0%BD","thumbnail_url":"https://upload.wikimedia.org/wikipedia/commons/thumb/3/39/Bangabandhu_Sheikh_Mujibur_Rahman.jpg/150px-Bangabandhu_Sheikh_Mujibur_Rahman.jpg"},{"id":"84793","type":"good","language_code":"sr","title":"Електронска цијев","summary":"Електронска цијев (електронска цев, електронска лампа, електронка, вакуумска цијев, вакуумска цев) је електронска компонента чији се рад заснива на кретању електрона кроз вакуум под дејством електростатичког поља између електрода.Постоје и електронске цијеви које су пуњене гасом под притиском, или користе електромагнетско поље за управљање током електрона.\nМеђутим, рад скоро свих електронских цијеви почива на принципу термоелектронског ефекта (изласка електрона из загријаног метала) и њиховом даљем кретању под дјеловањем електричног поља.\nОсим термоелектронске емисије, могућа је још фото-емисија (фотоелектрични ефекат код фото-цијеви), емисија поља - (текућа живина катода), и секундарна емисија, код које електрони високе енергије избијају секундарне електроне из метала.Појава електронске цијеви је омогућила развитак електронике, јер је по први пут постало могуће појачавање слабих сигнала. То је затим узроковало развој радија и интерконтиненталних телефонских веза, радара, првих рачунара, телевизора и других електронских направа.У данашње вријеме, електронске цијеви су скоро сасвим потиснуте из раширене употребе увођењем транзистора. Ипак, остала су посебна подручја гдје је замјена ишла теже: екрани телевизора и монитора (катодна цијев), одашиљачке цијеви, магнетрони за микроталасне пећнице и радаре.","url":"https://sr.wikipedia.org/wiki/%D0%95%D0%BB%D0%B5%D0%BA%D1%82%D1%80%D0%BE%D0%BD%D1%81%D0%BA%D0%B0_%D1%86%D0%B8%D1%98%D0%B5%D0%B2","thumbnail_url":"https://upload.wikimedia.org/wikipedia/commons/thumb/8/8e/ECC_83_Tesla.jpg/150px-ECC_83_Tesla.jpg"},{"id":"84820","type":"good","language_code":"sr","title":"Штутгарт","summary":"Штутгарт (нем. Stuttgart) главни је град њемачке покрајине Баден-Виртемберг. Са око 609.000 становника, Штутгарт је највећи град те покрајине и шести по величини у Немачкој. Овај град је с покрајинским парламентом, седиштем владе Баден-Виртемберга као и другим покрајинским институцијама, политички центар те покрајине. Најближи већи градови су Франкфурт (око 204 km сјеверозападно) и Минхен (око 220 km југоисточно од Штутгарта).\nШтутгарт је седиште владе штутгартског региона (са 2.666.849 становника) као и покрајинске виртенбершке евангелистичке и римокатоличке бискупије (Бискупија Ротенбург-Штутгарт).\nУ другим језицима и дијалектима, име града се изговара другачије; „Штокарда“ на италијанском, „Ештугарда“ на португалском, „Штутгарто“ на есперанту. На баварском дијалекту се изговара „Штугарт“, на домаћем швапском дијалекту име града се изговара „Шдургерт“, док мештани за свој град кажу „Штургерт“. Штутгарт је настао од речи stutte што значи кобила. Гарт, гард је од словенске речи град. По Фридриху Вилхелму фон Таубеу гарт је од словенске речи град: \"На илирском језику двор или град (eine Burg oder Stadt) значи Град, нпр. Београд. Руси и Пољаци променили су Град у Грод, Словени и Венди у Немачкој пак у Gard нпр. Stargard, Mumpelgard, Stutgard итд.\"Град је био један од домаћина светског првенства у фудбалу 2006. године.","url":"https://sr.wikipedia.org/wiki/%D0%A8%D1%82%D1%83%D1%82%D0%B3%D0%B0%D1%80%D1%82","thumbnail_url":"https://upload.wikimedia.org/wikipedia/commons/thumb/d/de/Stuttgart_collage.jpg/150px-Stuttgart_collage.jpg"},{"id":"850530","type":"good","language_code":"sr","title":"Пукет","summary":"Пукет (тај. ภูเก็ต, изговор [pʰūː.kèt]), раније познат и као Таланг (тај. ถลาง), највеће је тајландско острво и истовремено једна од 14 провинција Јужног Тајланда.\nСмештен је уз западну обалу Тајланда у акваторији Андаманског мора (део Индијског океана). Два моста на северном крају острва повезују га са копном. Са површином од око 576 km² нешто мањи је од државе Сингапур. На острву живи око 600.000 становника, а главни и највећи град је Пукет Сити.\nОстрво се налази на важном поморском путу којим су саобраћали трговачки бродови из Кине и Индије, а често се помињало и у старим европским поморским мапама као важна трговачка лука. Захваљујући трговини, али и великом богатству у калају и каучуку Пукет је од најранијих времена био једна од најбогатијих лука Азије. Основна привредна делатност данас је туризам, а Пукет се сматра најважнијом туристичком престоницом Тајланда.","url":"https://sr.wikipedia.org/wiki/%D0%9F%D1%83%D0%BA%D0%B5%D1%82","thumbnail_url":"https://upload.wikimedia.org/wikipedia/commons/thumb/f/fe/PhuketMap.png/150px-PhuketMap.png"},{"id":"853320","type":"good","language_code":"sr","title":"Дијабетесна кетоацидоза","summary":"Дијабетесна кетоацидоза (ДКА) је најучесталија, најтежа и потенцијално по живот опасна, са високом стопом морбидитета акутна компликација код пацијената са шећерном болести. Карактеристично, симптоматологија праћена хиперкетонемијом, хипергликемијом и метаболичким ацидозом, а уједно је и клиничка дефиниција обољења. Предоминантно се јавља код оболелих од тип 1 шећерне болести, али може да се јави и код болесника са тип 2 шећерном болешћу под одређеним условима. ДКА резултује смањењем инсулина у серуму; као одговор, организам почиње да сагорева масне киселине производећи кисела кетонска тела која изазивају већину симптома и компликација.ДКА може да буде први симптом претходно недијагностикованог дијабетеса, али се такође може јавити и код људи за које се знало да имају дијабетес као резултат више узрока, као што је присуство још неког обољења или лоша комплијанса у смислу инсулинске терапије. Повраћање, дехидратација, дубоко дахтајуће дисање, конфузија, понекад и кома типични су симптоми. ДКА је дијагностикована крвним и мокраћним анализама; разликује се од друге, ређе форме кетоацидозе присуством високог нивоа шећера у крви. Терапија укључује интравенско укључивање течности, како би се смањила дехидратација, инсулин да сузбије производњу кетонских тела, терапија за било који основни узрок, као што су инфекције, и блиска опсервација како би се спречиле и идентификовале компликације.ДКА је једно од ургентних стања у медицини, и без терапије доводи до смрти. ДКА је први пут описана 1886; до увођења инсулинске терапије 1920-их година била је скоро искључиво фатална. Данас носи стопу смртности од мање од 1% уз адекватну и благовремену терапију.","url":"https://sr.wikipedia.org/wiki/%D0%94%D0%B8%D1%98%D0%B0%D0%B1%D0%B5%D1%82%D0%B5%D1%81%D0%BD%D0%B0_%D0%BA%D0%B5%D1%82%D0%BE%D0%B0%D1%86%D0%B8%D0%B4%D0%BE%D0%B7%D0%B0","thumbnail_url":"https://upload.wikimedia.org/wikipedia/commons/thumb/f/f4/Infuuszakjes.jpg/150px-Infuuszakjes.jpg"},{"id":"8669","type":"good","language_code":"sr","title":"Сремска Митровица","summary":"Сремска Митровица је градско насеље и седиште истоимене јединице локалне самоуправе. Сремска Митровица је и највећи град у Срему, административни центар Сремског управног округа и један од најстаријих градова у Војводини и Србији. Град је смештен на левој обали реке Саве. Према попису становништва из 2011. године у граду је живело 38.986 становника.\nАнтички град Сирмијум, који се налазио на територији данашње Сремске Митровице, био је престоница Римског царства током периода тетрархије. Називан је и „славном мајком градова”. Бројни римски цареви су рођени у или у близини Сирмијума, а они су редом: Хереније Етрускус (251), Хостилијан (251), Деције Трајан (249—251), Клаудије II (268—270), Квинтил (270), Аурелијан (270—275), Проб (276—282), Максимијан (285—310), Констанције II (337—361) и Грацијан (367—383).","url":"https://sr.wikipedia.org/wiki/%D0%A1%D1%80%D0%B5%D0%BC%D1%81%D0%BA%D0%B0_%D0%9C%D0%B8%D1%82%D1%80%D0%BE%D0%B2%D0%B8%D1%86%D0%B0","thumbnail_url":"https://upload.wikimedia.org/wikipedia/sr/thumb/7/7b/Zastava_horizont_sremska_mitrovica.png/150px-Zastava_horizont_sremska_mitrovica.png"},{"id":"872113","type":"good","language_code":"sr","title":"Гран Канарија","summary":"Гран Канарија (шп. Gran Canaria) јесте вулканско острво у Шпанији и треће је по површини острво у Канарском архипелагу, после Тенерифа и Фуертевентуре. Налази се у Северном Атлантику, на неких 200 км западно од јужне обале Марока и на око 1.350 км југозападно од континенталног дела Шпаније.\nУ политичком погледу острво је део покрајине Канарска Острва, односно покрајине Лас Палмас. Највећи градски центар на острву је град Лас Палмас де Гран Канарија који је уједно и провинцијски центар. На острву живи око 850.000 становника. Административно је подељено на 21 општину. Гран Канарија је друго острво архипелага по насељености након Тенерифа.Први становници Гран Канарије била су берберска племена Канари, или Гуанчи како их називају у Шпанији, која су се на острво доселила у периоду између VIII и V века пре нове ере са подручја северозападне Африке. Гуанчи су острво називали „Тамаран“ или у преводу „Земља храбрих“. Гран Канарија постаје делом шпанске државе Круна Кастиље у априлу 1483. након петогодишњих борби између Шпанаца које је предводила краљица Изабела I и месних Гуанча. Од тада Гран Канарија постаје веома важна полазна тачка за шпанске освајачке походе у Новом свету, па је тако и Кристифор Колумбо на свом првом путовању у Америку 1492. неколико дана провео у луци у Лас Палмасу.","url":"https://sr.wikipedia.org/wiki/%D0%93%D1%80%D0%B0%D0%BD_%D0%9A%D0%B0%D0%BD%D0%B0%D1%80%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/e/e1/Gran_Canaria_NWW.jpg/150px-Gran_Canaria_NWW.jpg"},{"id":"8847","type":"good","language_code":"sr","title":"Београдска тврђава","summary":"За парк око Београдске тврђаве, погледајте КалемегданБеоградска тврђава представља градско утврђење око које се развио данашњи Београд. Подигнута је почетком 1. века као палисада са земљаним бедемима, да би се током векова развијала у римски каструм (II век), византијски кастел (VI и XII век), средњовековну утврђену престоницу Српске деспотовине (XIII и XV век) и на крају аустријско/османлијско артиљеријско утврђење (XVII и XVIII век). Данас је својеврстан музеј прошлости Београда и са Калемегданским пољем чини јединствену културно-историјску целину у оквиру Калемегданског парка.","url":"https://sr.wikipedia.org/wiki/%D0%91%D0%B5%D0%BE%D0%B3%D1%80%D0%B0%D0%B4%D1%81%D0%BA%D0%B0_%D1%82%D0%B2%D1%80%D1%92%D0%B0%D0%B2%D0%B0","thumbnail_url":"https://upload.wikimedia.org/wikipedia/commons/thumb/e/ec/Festung_Belgrad.JPG/150px-Festung_Belgrad.JPG"},{"id":"913305","type":"good","language_code":"sr","title":"Симона Халеп","summary":"Симона Халеп (Констанца, 27. септембар 1991) румунска је тенисерка и бивша прва играчица света, која је током досадашње каријере освојила два гренд слем трофеја.\nПажњу на себе скренула је у сезони 2013. у којој је освојила шест турнира. У истој години добила је награду за најперспективнију играчицу света.\nХалеп је дошла до финала Отвореног првенства Француске 2014. године и изгубила од Марије Шарапове у три сета, а 2017. године играла је у свом другом финалу и поново изгубила у три сета овог пута од Јелене Остапенко. У каријери је освојила двадесет четири титуле у појединачној конкуренцији и једну у дублу.\nНакон неколико сезона у самом врху женског тениса, сезону 2017. је завршила као најбоља тенисерка света, а такође је завршила као најбоља 2018. годину. Прва Румунка која је постала број 1 на WTA листи у појединачној конкуренцији.\nСимона је освојила први гренд слем турнир на Отвореном првенству Француске 2018. победом против Слоун Стивенс из САД. Други гренд слем турнир Симона је освојила на Вимблдону 2019. године победом у финалу против Серене Вилијамс из САД.","url":"https://sr.wikipedia.org/wiki/%D0%A1%D0%B8%D0%BC%D0%BE%D0%BD%D0%B0_%D0%A5%D0%B0%D0%BB%D0%B5%D0%BF","thumbnail_url":"https://upload.wikimedia.org/wikipedia/commons/thumb/c/cc/Simona_Halep_%2819143181691%29.jpg/150px-Simona_Halep_%2819143181691%29.jpg"},{"id":"918763","type":"good","language_code":"sr","title":"Елеонора од Аквитаније","summary":"Елеонора од Аквитаније (франц. Aliénor d’Aquitaine; франц. Éléonore de Guyenne; енгл. Eleanor of Aquitaine; Поатје, 1122/1124 — Поатје, 1. април 1204) била је једна од најбогатијих и најмоћнијих жена у западној Европи у раздобљу развијеног средњег века. Пореклом је била из династије Рамнулфида која је владала југозападном Француском. Још као девојчица постала је војвоткиња од Аквитаније, а затим краљица Француске (1137—1152) као супруга Луја VII. Захваљујући другом браку постала је краљица Енглеске (1154—1189) као жена Хенрија II, првог владара из династије Плантагенета. Елеонора је била покровитељка књижевних стваралаца као што су били Вас, Беноа де Ст Маура и Бертран де Вентадорн.\nКада је 1137. постала наследница војводства Аквитаније Елеонора је истовремено постала и најпожељнија невеста у Европи. Три месеца пошто је постала војвоткиња, Елеонора се удала за француског престолонаследника Луја, сина њеног законског старатеља краља Луја VI. Као краљица Француске учествовала је у неуспешном Другом крсташком походу. Убрзо након тога, Елеонора је затражила поништење брака, али је папа Евгеније III одбио њене захтеве. Ипак, након што је Лују родила и другу ћерку, француски краљ се сложио са разводом пошто му Елеонора није родила сина ни после петнаест година брака. Брак је био поништен 11. марта 1152. због сродства у четвртом степену. Њихове ћерке су проглашене за закониту децу, Лују је поверено старатељство, а Елеонори су враћене њене земље.\nУбрзо пошто је поништење брака проглашено, Елеонора је 1154. верена са нормандијским војводом Хенријем, будућим краљем Енглеске Хенријем II. Хенри је био њен сродник у трећем степену и био је девет година млађи од ње. Венчање је обављено 18. маја 1152. у катедрали у Поатјеу, свега осам седмица од поништења Елеонориног првог брака. Хенрију је родила осморо деце: пет синова, од којих су тројица постали краљеви, и три ћерке. Међутим, брак Хенрија и Елеоноре није био срећан и супружници су се постепено удаљили. Хенри ју је притворио 1173. пошто је подржавала побуну Хенрија Млађег против оца. Тек када је Хенри II умро 1189. Елеонора је 6. јула ослобођена из притвора, а њихов син је ступио на енглески престо као Ричард I.\nКао краљица-мајка Елеонора је владала као регент током Ричардовог ратовања у Трећем крсташком походу и касније, када је боравио у заробљеништву. Током владавине њеног најмлађег сина Јована Без земље Елеонора је мирно живела. Преминула је 1204. као монахиња у опатији Фонтевро где је и сахрањена поред мужа Хенрија II и сина Ричарда I. Надживела је сву своју децу осим енглеског краља Јована и ћерке Елеоноре, краљице Кастиље.\n\n","url":"https://sr.wikipedia.org/wiki/%D0%95%D0%BB%D0%B5%D0%BE%D0%BD%D0%BE%D1%80%D0%B0_%D0%BE%D0%B4_%D0%90%D0%BA%D0%B2%D0%B8%D1%82%D0%B0%D0%BD%D0%B8%D1%98%D0%B5","thumbnail_url":"https://upload.wikimedia.org/wikipedia/commons/thumb/e/ed/Church_of_Fontevraud_Abbey_Eleanor_of_Aquitaine_effigy.jpg/150px-Church_of_Fontevraud_Abbey_Eleanor_of_Aquitaine_effigy.jpg"},{"id":"91907","type":"good","language_code":"sr","title":"BMW","summary":"BMW AG (IPA:  /ˈbeːˈʔɛmˈveː/; изворно иницијализам за нем. Bayerische Motoren Werke Aktiengesellschaft) немачка је мултинационална компанија која тренутно производи луксузне и спортске аутомобиле и мотоцикле, а такође је производила и авионске моторе до 1945. године.\nКомпанија је основана 1916. године и седиште јој је у Минхену (Баварска). BMW производи моторна возила у Немачкој, Бразилу, Кини, Индији, Јужној Африци, Уједињеном Краљевству и Сједињеним Државама. Године 2017, BMW је био четрнаести највећи произвођач моторних возила на свету — са 2.505.741 произведеним аутомобилом. Породица Квант је дугогодишњи власник деоница компаније (при чему је остатак, половина, фри-флоут), након инвестиција браће Херберта Кванта и Харалда Кванта 1959. године којима је компанија спасена од банкрота.\nАутомобили се продају под брендовима BMW (уз подбрендове BMW M за перформанс моделе и BMW i за плагин електрична аута, те подружнице Мини и Ролс-Ројс). Мотоцикли су на тржишту под брендом BMW Motorrad. Компанија има значајног удела у историји мотоспортова, поготово тјуринг ауто трка, Формуле 1, спортских трка и трке Isle of Man TT.","url":"https://sr.wikipedia.org/wiki/BMW","thumbnail_url":"https://upload.wikimedia.org/wikipedia/commons/thumb/e/ea/BMW_logo_%28white_%2B_grey_background_square%29.svg/150px-BMW_logo_%28white_%2B_grey_background_square%29.svg.png"},{"id":"922850","type":"good","language_code":"sr","title":"ХМС Виктори","summary":"ХМС Виктори (енгл. HMS Victory) је британски бојни брод из класе линијских бродова првог степена. Изграђен 1759. и поринут 1765. био је окосница британске морнарице крајем 18. и почетком 19. века. Славу је стекао служећи као заставни брод адмирала Нелсона у бици код Трафалгара (1805).\nБрод је завршио активну ратну каријеру 1810. и од тада је имао разноврсна задужења у портсмутској луци све док није 1922. био проглашен музејским бродом и трајно премештен у суви док у Портсмуту. Тренутно служи и као брод заставник Првом поморском лорду Уједињеног Краљевства. Најстарији је бојни брод још увек у служби (иако није најстарији бојни брод у служби на мору, титула која припада нешто млађем америчком броду, УСС Конститушн).","url":"https://sr.wikipedia.org/wiki/%D0%A5%D0%9C%D0%A1_%D0%92%D0%B8%D0%BA%D1%82%D0%BE%D1%80%D0%B8","thumbnail_url":"https://upload.wikimedia.org/wikipedia/commons/thumb/d/d9/Victory_Portsmouth_um_1900.jpg/150px-Victory_Portsmouth_um_1900.jpg"},{"id":"933829","type":"good","language_code":"sr","title":"Фудбалска репрезентација Колумбије","summary":"Фудбалска репрезентација Колумбије (шп. Selección de fútbol de Colombia) национални је фудбалски тим који представља Колумбију на међународним такмичењима и под контролом је Фудбалског савеза Колумбије. Члан је КОНМЕБОЛ-а.\nОд 1980-их национални тим представља симбол борбе против негативне репутације коју има држава Колумбија. Ово је учинило спорт популарним у Колумбији и национални тим симболом национализма, поноса и страсти за Колумбијце широм свијета. Навијачи Колумбије познати су по страственом навијању.Најуспјешнији период у историји колумбијског клупског фудбала биле су 1990-е године. Побједа над Аргентином резултатом 5:0 године 1993. означила је и почетак посебног фудбалског ривалства између двије нације. Тадашње звијезде тима били су голман Рене Игуита, Карлос Валдерама и Фаустино Асприља. Током те ере, Колумбија се пласирала на три Свјетска првенства — 1990, 1994. и 1998, а групну фазу прошли су само на првенству 1990. године. Након убиства Андреса Ескобара у љето 1994. долази до резултатског пада који је трајао све до краја 1990-их година. Године 2001. Колумбија се враћа у врх свјетског фудбала освајањем титуле Копа Америке забиљеживши све побједе без примљеног гола. Била је то њихова прва титула континенталног првака, а прије тога играли су једно финале 1975. против селекције Перуа, те укупно 7 полуфинала. Колумбија је прва репрезентација која је освојила Фифину награду за „највећи успон године” 1993, а освајањем исте награде 2012, постала је тек друга репрезентација на свијету која је то признање освојила двапут (поред репрезентације Хрватске).Колумбија је пропустила сва три Свјетска првенства од 2002. до 2010. Током квалификација за Свјетско првенство 2014. године, Колумбија је ушла у топ 10 на Фифиној ранг листи, први пут након 2002. године. Након 16 година паузе, Колумбија се вратила на Свјетско првенство 2014. године, гдје је стигла до четвртфинала, што јој је уједно био и највећи успјех на Свјетским првенствима у дотадашњој фудбалској историји. Везни фудбалер Колумбије, Хамес Родригез, проглашен је за најбољег стријелца (са шест постигнутих голова) и награђен за најбољи гол Свјетског првенства 2014. године.\nНа Свјетском првенству 1962. Колумбијци су успјели да у групној фази стигну предност Совјетског Савеза од 4:1 и окончају утакмицу неријешеним исходом 4:4, а један од та четири гола постигнут је директно из корнера, што је једини такав гол у историји свјетских првенстава.","url":"https://sr.wikipedia.org/wiki/%D0%A4%D1%83%D0%B4%D0%B1%D0%B0%D0%BB%D1%81%D0%BA%D0%B0_%D1%80%D0%B5%D0%BF%D1%80%D0%B5%D0%B7%D0%B5%D0%BD%D1%82%D0%B0%D1%86%D0%B8%D1%98%D0%B0_%D0%9A%D0%BE%D0%BB%D1%83%D0%BC%D0%B1%D0%B8%D1%98%D0%B5","thumbnail_url":null},{"id":"936139","type":"good","language_code":"sr","title":"Никола Јокић","summary":"Никола Јокић (Сомбор, 19. фебруар 1995) српски је кошаркаш. Игра на позицији центра, а тренутно наступа за Денвер нагетсе. Први је Србин који је проглашен за најкориснијег играча НБА лиге. Награду за најбољег кошаркаша најјаче лиге на свету је освојио два пута у сезонама 2020/21. и 2021/22.\nТри сезоне је наступао за Мега Лекс и проглашен је за најкориснијег играча Јадранске лиге. Изабран је у другом кругу НБА драфта 2014. као 41. по реду од стране Денвер нагетса са којима је у јулу 2015. потписао уговор.\nКошаркашки савез Србије доделио је Јокићу награду за најбољег српског кошаркаша у 2018. години. Године 2019. изабран је први пут да игра на Ол-стар утакмици. Као лидер франшизе, изборио је доигравање у сезони 2018/19 и после десет година Денвер је прошао прво коло доигравања. Три пута је изабран у најбољу петорку НБА лиге, 2019, 2021 и 2022. године.\nЈокић је остварио најбржи трипл-дабл у историји НБА лиге за само 14 минута и 33 секунде проведених на терену. Уједно је постао европски кошаркаш са највећим бројем трипл-дабл мечева и ушао међу 10 најбољих играча по овом параметру у историји НБА лиге.\nСа сениорском репрезентацијом Србије је освојио сребрну медаљу на Олимпијским играма у Рију 2016. године.","url":"https://sr.wikipedia.org/wiki/%D0%9D%D0%B8%D0%BA%D0%BE%D0%BB%D0%B0_%D0%88%D0%BE%D0%BA%D0%B8%D1%9B","thumbnail_url":"https://upload.wikimedia.org/wikipedia/commons/thumb/7/7e/Nikola_Jokic_free_throw_%28cropped%29.jpg/150px-Nikola_Jokic_free_throw_%28cropped%29.jpg"},{"id":"9412","type":"good","language_code":"sr","title":"ЈСД Партизан","summary":"{{кратак опис|Спортско друштво у Загребу, Хрватска}\n\nЈугословенско спортско друштво Партизан је основано 4. октобра 1945. године у Београду, под називом Фискултурно друштво Централног дома Југословенске армије Партизан. Године 1950. Партизан се реорганизује и постаје спортско друштво, а његове секције прерастају у клубове и окупљају поред припадника ЈНА, и остале грађане свих узраста, оснивајући омладинске, а у неким клубовима и женске екипе. На годишњој скупштини 1960. допуњује назив друштва у Југословенско спортско друштво Партизан.\n\nМеђу првим његовим секцијама су фудбалска, атлетска, кошаркашка, бициклистичка и тениска. Последњи су основани е-спорт, 3x3 и ММА клуб. Спортско друштво је асоцијација двадесет и шест активних клубова.\nПредседник спортског друштва Партизан је Остоја Мијаиловић. Потпредседници су Андреа Арсовић, Милан Павловић и Јован Лазаревић.","url":"https://sr.wikipedia.org/wiki/%D0%88%D0%A1%D0%94_%D0%9F%D0%B0%D1%80%D1%82%D0%B8%D0%B7%D0%B0%D0%BD","thumbnail_url":"https://upload.wikimedia.org/wikipedia/commons/thumb/7/7c/Logo_Partizan_1958.png/150px-Logo_Partizan_1958.png"},{"id":"941900","type":"good","language_code":"sr","title":"Стефен Кари","summary":"Вордел Стефен Кари II (енгл. Wardell Stephen Curry II; Акрон, 14. март 1988) амерички је кошаркаш. Члан је Голден Стејт вориорса и игра на позицији плејмејкера, и носи број 30. Вориорси су га изабрали у првом кругу НБА драфта 2009. као 7. пика. Дана 14. децембра 2021. године постао је најбољи шутер свих времена, престигавши легендарног Реј Алена на вечној листи стрелаца. Одликује га погађање тројки из великих удаљености. \nТри сезоне је играо на Дејвидсон колеџу, где је наступао за екипу Дејвидсон вајлдкетса. Син је некадашњег професионалног кошаркаша Дела Карија, који је шеснаест сезона наступао у НБА лиги, у дресу Јуте, Кливленда, Шарлота, Милвокија и Торонта. Старији је брат Сета Карија, који је такође НБА играч.\nГодине 2015. на Ол-стару је победио у такмичењу у брзом шутирању тројки, освојио је први шампионски прстен са Голден Стејтом и проглашен за најкориснијег играча у сезони. Следеће сезоне, други пут је био најкориснији играч, а са 73 победе у 82 утакмице Вориорси су оборили рекорд чувене генерације Чикаго булса из сезоне 1995/96. Освојио је други шампионски прстен у сезони 2016/17. после трећег НБА финала у низу. У сезони 2017/18. освојио је трећи шампионски прстен са Голден Стејтом. Четврти шампионски прстен је освојио у сезони 2021/22. када је први пут проглашен за МВП НБА финала.\nДржи рекорд НБА лиге по постигнутим тројкама у регуларној сезони и по укупно постигнутих у доигравању. Први је кошаркаш у историји који је постигао преко 400 тројки у регуларном делу сезоне. У тандему са клупским колегом Клејом Томпсоном, заједнички држе рекорд лиге по броју постигнутих тројки у регуларној сезони и добијају надимак Сплеш брадерс. Каријева игра се одликује веома прецизним шутом за три поена, по карактеристичном дриблингу и користећи одличан скок шут је у стању да веома брзо избаци лопту из руке приликом шута на кош.\nСа сениорском репрезентацијом САД је освојио две златне медаље на Светским првенствима 2010. и 2014. Поједини кошаркашки стручњаци, колеге и навијачи сматрају да је Кари најбољи шутер у историји НБА лиге.","url":"https://sr.wikipedia.org/wiki/%D0%A1%D1%82%D0%B5%D1%84%D0%B5%D0%BD_%D0%9A%D0%B0%D1%80%D0%B8","thumbnail_url":"https://upload.wikimedia.org/wikipedia/commons/thumb/3/36/Stephen_Curry_dribbling_2016_%28cropped%29.jpg/150px-Stephen_Curry_dribbling_2016_%28cropped%29.jpg"},{"id":"9434","type":"good","language_code":"sr","title":"Адолф Хитлер","summary":"Адолф Хитлер (нем. Adolf Hitler; Браунау на Ину, 20. април 1889 — Берлин, 30. април 1945) био је немачки политичар, диктатор и вођа Нацистичке партије који је 1933. постао немачки канцелар (премијер, председник владе). После смрти немачког председника Паула фон Хинденбурга 1934, Хитлер је прогласио себе за фирера (вођу), звање у којем је, захваљујући уредби (нем. Ermächtigungsgesetz) из 1933, објединио овлашћења председника и канцелара и успоставио тоталитарни режим у Немачкој под његовом влашћу, који је трајао све до смрти самоубиством 1945. године.\nНацистичка партија је значајно ојачала своју позицију током периода кризе у Немачкој након Првог светског рата, захваљујући одличној пропаганди и Хитлеровој харизми и говорничкој способности којом је лако придобијао масе. Партија је истицала национализам и антисемитизам као своје основне облике изражавања политичких ставова, и убрзо је прибегла и физичком уклањању својих политичких противника како би осигурала успех.\nНакон обнове немачке економије и поновног наоружавања Вермахта, у Немачкој је успостављена диктатура под Хитлером који је водио агресивну спољну политику са циљем освајања „животног простора“. Као логични наставак овакве спољне политике уследио је немачки напад на Пољску 1939. због чега су Уједињено Краљевство и Француска објавиле рат Немачкој, чиме је и званично почео Други светски рат.\nНа почетку Другог светског рата Вермахт је постигао одличне успехе и Силе Осовине су окупирале највећи део европског копна и делове Азије. Међутим, заједнички напор савезничких сила довео је до пораза Вермахта. До 1945. Хитлерова политика је претрпела пораз, а Нацистичка партија је била пред распадом. Хитлеров рат за територије и прочишћење расе проузроково је смрт десетина милиона људи, укључујући и геноцид над око 6.000.000 Јевреја, познатији као холокауст.\nУ последњим данима рата 1945, док је немачка престоница Берлин пружала последњи отпор совјетској Црвеној армији, Хитлер се оженио Евом Браун, да би за мање од 24 сата касније њих двоје извршили самоубиство у Хитлеровом бункеру у Берлину.","url":"https://sr.wikipedia.org/wiki/%D0%90%D0%B4%D0%BE%D0%BB%D1%84_%D0%A5%D0%B8%D1%82%D0%BB%D0%B5%D1%80","thumbnail_url":"https://upload.wikimedia.org/wikipedia/commons/thumb/b/bb/Hitler_portrait_crop_%28colorized%29.jpg/150px-Hitler_portrait_crop_%28colorized%29.jpg"},{"id":"9437","type":"good","language_code":"sr","title":"Јосип Броз Тито","summary":"Јосип Броз Тито (Кумровец, 7. мај 1892 — Љубљана, 4. мај 1980) био је југословенски комунистички револуционар, председник Савеза комуниста Југославије (КПЈ/СКЈ, 1939—1980) и југословенски државник, који је обављао разне државничке функције од 1943. до своје смрти 1980. године. Током Другог светског рата био је вођа југословенских партизана, који се често сматрају најефикаснијим покретом отпора у окупираној Европи. За време своје политичке каријере, био је веома популарна и цењена личност, како у земљи, тако и у иностранству. Стекао је велику међународну славу као главни вођа Покрета несврстаних, поред Џавахарлала Нехруа, Гамала Абдела Насера и Ахмеда Сукарна.Био је генерални секретар (касније председник \nПредседништва) Савеза комуниста Југославије (КПЈ/СКЈ, 1939—1980). Током Другог светског рата је постао премијер (1943—1963), а уставним променама 1953. постао је и председник (касније доживотни председник; 1953—1980) Социјалистичке Федеративне Републике Југославије (СФРЈ). Од 1943. до своје смрти 1980. године, имао је звање маршала Југославије и положај Врховног команданта Народноослободилачке војске Југославије (НОВЈ, до 1945), Југословенске армије (ЈА, 1945—1951), Југословенске народне армије (ЈНА, 1951—1980). Будући да је био изузетно цењен у оба блока током Хладног рата, примио је око 98 страних одликовања, укључујући и Орден Легије части.Јосип Броз је рођен у хрватско-словеначкој породици од оца Хрвата и мајке Словенке, у селу Кумровец, у Хрватској (тадашњој Аустроугарској). Када је регрутован, веома се истакао у војној служби и постао је најмлађи водник у Аустроугарској војсци у то време. Након што су га за време Првог светског рата тешко ранили и заробили Руси, Броз је послат у радни логор на Уралу. Након тога је учествовао у Октобарској револуцији, а касније се прикључио и Црвеној армији у Омску. По повратку у земљу, дошао је у новоосновану Краљевину Срба, Хрвата и Словенаца, где се прикључио Комунистичкој партији Југославије (КПЈ).Тито је био главни вођа друге Југославије, социјалистичке федерације, која је постојала од 1943. до 1992. године. Упркос томе што је био један од оснивача Информбироа, убрзо је постао први члан Информбироа који је почео да пркоси совјетској хегемонији и једини који је успео да напусти Информбиро и отпочне сопствени социјалистички програм. Тито је био заговорник независног пута у социјализам (понекад називаним и „национални комунизам”). Године 1951. је спровео самоуправни систем, који је разликовао Југославију у односу на друге социјалистичке земље. Заокрет ка моделу тржишног социјализма донео је економску експанзију током 1950-их и 1960-их и пад током 1970-их година. Његова унутрашња политика укључује сузбијање националистичких осећања и промоцију „братства и јединства” шест југословенских народа. Након Титове смрти 1980. године, тензија између југословенских република се нагло повећала и 1991. године земља се распала у грађанском рату.","url":"https://sr.wikipedia.org/wiki/%D0%88%D0%BE%D1%81%D0%B8%D0%BF_%D0%91%D1%80%D0%BE%D0%B7_%D0%A2%D0%B8%D1%82%D0%BE","thumbnail_url":"https://upload.wikimedia.org/wikipedia/commons/thumb/1/13/Josip_Broz_Tito_uniform_portrait.jpg/150px-Josip_Broz_Tito_uniform_portrait.jpg"},{"id":"951","type":"good","language_code":"sr","title":"Белорусија","summary":"Белорусија (блр. Беларусь; рус. Белоруссия), званично Република Белорусија (блр. Рэспубліка Беларусь, рус. Республика Белоруссия), континентална је држава у источној Европи Граничи се са Русијом на североистоку, Украјином на југу, Пољском и Литванијом на западу, те Летонијом на северозападу. Главни и највећи град је Минск, а остали већи градови су Гомељ, Могиљов, Витепск, Гродно и Брест. Преко 25% територије од укупно 207.000 km² је под шумом, док су најважнији извори прихода пољопривреда и индустрија.\nСве до 20. века територија данашње Белорусије је била део других држава, међу којима су Полоцка кнежевина, Велика Кнежевина Литванија, Пољско-литванска унија и Руска Империја. Уз помоћ Немачког царства Белорусија је 25. марта 1918. прогласила независност, као марионетска Белоруска Народна Република. Након немачкога пораза проглашена је ССР Белорусија 1. јануара 1919. и ушла је у састав Руске СФСР, али већ 31. јануара је изашла из састава тадашње Русије и преименована је у Белоруску ССР. Након рата западних сила против Руске СФСР, Белоруска ССР је постала део СССР, док је Западна Белорусија укључена у састав Пољске. После Октобарске револуције, Белорусија је постала једна од конститутивних република Совјетског Савеза и преименована је у Белоруску ССР. Данашње границе добила је 1939. након Совјетске инвазије на Пољску и враћања Западне Белорусије, коју је Пољска заузела 1921. У току Другог светског рата, Белорусија је претрпела страховита разарања, изгубила је готово трећину становништва и више од половине економских ресурса. Привреда је обновљена у послератним годинама.\nБелоруски парламент је 27. јула 1990. прогласио суверенитет, а након распада Совјетског Савеза и 25. августа 1991. године и независност Белорусије. Александар Лукашенко је председник државе од 1994. године. Многе западне владе и невладине организације критикују власт у Белорусији због наводних репресалија према представницима опозиције и лажирања избора. Од 2000. године Белорусија има са Русијом потписан уговор о специјалним везама са индицијама ка стварању Савеза Русије и Белорусије.\nЧлан је Заједнице независних држава, Организације уговора о заједничкој безбедности, Евроазијске економске уније и партнер у дијалогу у Шангајској организацији за сарадњу.\nВећина становништва Белорусије живи у урбаним подручјима у и око великих градова (центара административних дивизија које се зову области). Преко 80% популације су етнички Белоруси, а најбројније мањинске заједнице су Руси, Пољаци и Украјинци. Службени језици су белоруски и руски (још од референдума 1995). У конфесионалном погледу већина становника су православци, припадници Белоруске православне цркве која је под јурисдикцијом Руске православне цркве, док на западу земље постоје мање заједнице католика.\n\n","url":"https://sr.wikipedia.org/wiki/%D0%91%D0%B5%D0%BB%D0%BE%D1%80%D1%83%D1%81%D0%B8%D1%98%D0%B0","thumbnail_url":"https://upload.wikimedia.org/wikipedia/commons/thumb/8/85/Flag_of_Belarus.svg/150px-Flag_of_Belarus.svg.png"},{"id":"955740","type":"good","language_code":"sr","title":"КК Црвена звезда сезона 2014/15.","summary":"Сезона 2014/15 КК Црвена звезда обухвата све резултате и остале информације везане за наступ Црвене звезде у сезони 2014/15. и то у следећим такмичењима: Евролига, Јадранска лига, Суперлига Србије и Куп Радивоја Кораћа. У овој сезони Црвена звезда је сакупила 61 победу и 19 пораза. \nОва сезона се сматра најуспешнијом у историји Црвене звезде. Клуб је по први пут дошао до трипле круне. Први овосезонски трофеј освојен је већ у фебруару, будући да је Звезди и трећу годину заредом припао Куп Радивоја Кораћа. Крајем априла је по први пут у витрине клуба са Малог Калемегдана стигао и пехар намењен победнику Јадранске лиге. Врхунац сезоне био је у јуну, јер тада је клуб освојио и оно што су навијачи нестрпљиво ишчекивали чак 17 година - шеснаесту титулу у националном првенству. \nИ наступ на међународној сцени био је веома успешан. Црвена звезда је ове сезоне по први пут играла и у „Топ 16“ фази Евролиге. У најелитнијем европском клупском такмичењу остварила је 10 победа, али и поставила неколико значајних рекорда: \n\nЗвезда је са просечном посетом од 14.483 гледалаца по утакмици била најгледанији тим ове сезоне;\nМаркус Вилијамс је проследио највећи број асистенција у једној утакмици;\nБобан Марјановић је забележио рекорде у укупном броју скокова, укупном индексу корисности и у броју дабл-дабл учинака у току једне сезоне;Успех је употпуњен освајањем свих домаћих титула и у млађим категоријама у овој сезони, а титула првака Србије је 600. трофеј целог спортског друштва Црвена звезда.Поред свих успеха, сезону је обележио и један трагичан догађај - смрт навијача Марка Ивковића у Истанбулу уочи утакмице са Галатасарајем.","url":"https://sr.wikipedia.org/wiki/%D0%9A%D0%9A_%D0%A6%D1%80%D0%B2%D0%B5%D0%BD%D0%B0_%D0%B7%D0%B2%D0%B5%D0%B7%D0%B4%D0%B0_%D1%81%D0%B5%D0%B7%D0%BE%D0%BD%D0%B0_2014/15.","thumbnail_url":"https://upload.wikimedia.org/wikipedia/commons/thumb/4/4a/KKCrvena_zvezda_2014-15..jpg/150px-KKCrvena_zvezda_2014-15..jpg"},{"id":"971","type":"good","language_code":"sr","title":"Бутан","summary":"Бутан (џон. འབྲུག་ཡུལ་), званично  Краљевина Бутан  (џон. འབྲུག་རྒྱལ་ཁབ་) континентална је планинска држава у јужној Азији смештена на источном ободу Хималаја. На северу се граничи са Кином док је са истока, запада и југа окружена Индијом.\nНезависност Бутана трајала је вековима и никада није био колонизован у својој историји. Смештен на древном путу свиле између Тибета, индијског потконтинента и југоисточне Азије, Бутан је градио посебан национални идентитет заснован на будизму. Бутан је био подељен на низ независних територија до 17. века када их је ујединио Шабдрунг Нгаванг Намгјал. Након грађанског рата у 19. веку, Династија Вангчука поново је ујединила земљу и успоставила односе са Британским царством. Након деколонизације Индије, Бутан је подстицао стратешко партнерство са овом државом. Бутан је 2008. године прешао из апсолутне у уставну монархију и одржао прве изборе за националну скупштину Бутана. \nВлада предузима мере за очување националне културе, традиције, идентитета и природе кроз концепт Бруто националне среће. По истраживању магазина Businessweek из 2006. године, становници Бутана су најсрећнији становници у Азији и осми по реду на свету. Бутанов пејзаж варира од суптропских равница на југу до високих Хималаја на северу, које на неким местима прелазе и 7.000 m надморске висине. Према подацима из 2014. у Бутану живи 747.830 становника. Државна религија у Бутану је Вађрајана будизам. Већина становништва су будисти, а друга по величини религија је хиндуизам. Главни град је Тимбу. Укупна површина државе је 38.394 km².Бутан је члан Уједињених нација и Јужноазијског удружења за међународну сарадњу. Члан је и Покрета несврстаних од 1973. године.","url":"https://sr.wikipedia.org/wiki/%D0%91%D1%83%D1%82%D0%B0%D0%BD","thumbnail_url":"https://upload.wikimedia.org/wikipedia/commons/thumb/9/91/Flag_of_Bhutan.svg/150px-Flag_of_Bhutan.svg.png"},{"id":"98752","type":"good","language_code":"sr","title":"Бошко Палковљевић Пинки","summary":"Бошко Палковљевић Пинки (Манђелос, код Сремске Митровице, 14. децембар 1920 — Мала Ремета, код Ирига, 10. јун 1942) био је учесник Народноослободилачке борбе и народни херој Југославије.\nКао ученик Државне средње техничке школе у Новом Саду, 1940. постао је члан Савеза комунистичке омладине Југославије, а децембра исте године је био један од организатора штрајка ученика ове школе. Почетком 1941. је ухапшен и искључен из школе, под оптужбом за комунистичко деловање.\nУ току Априлског рата, као добровољац се прикључио војсци, али је убрзо био заробљен. Успео је да побегне из сабирног логора за заробљенике и вратио се у родно место где се укључио у припреме за организовање устанка. У лето 1941. био је један од првих сремских партизана, а августа 1941. учествовао је у организацији бекства затвореника-комуниста из затвора у Сремској Митровици.\nКрајем 1941. био је од стране Окружног комитета КПЈ за Срем послат као курир у источну Босну, где је након скоро месец дана путовања, јануара 1942. на Романији успео да пронађе Врховни штаб и Централни комитет КПЈ. Тада је врховном команданту Јосипу Брозу Титу пренео информације о Народноослободилачкој борби у Војводини.\nБио је један од првих диверзаната у Војводини. Извршио је више смелих акција и диверзија на железничким пругама у Срему. Више пута се истицао у борбама са усташама и Немцима и још за живота је међу сремским партизанима постао легендарна личност. Погинуо је јуна 1942. у борбама с Немцима на Фрушкој гори.\nЗа народног хероја је проглашен 25. октобра 1943. године.\nКњижевник Јован Поповић је по његовим доживљајима 1944. написао књигу Пинки је видео Тита, која је дуги низ година била део школске лектире за ученике основних школа.\n\n","url":"https://sr.wikipedia.org/wiki/%D0%91%D0%BE%D1%88%D0%BA%D0%BE_%D0%9F%D0%B0%D0%BB%D0%BA%D0%BE%D0%B2%D1%99%D0%B5%D0%B2%D0%B8%D1%9B_%D0%9F%D0%B8%D0%BD%D0%BA%D0%B8","thumbnail_url":null}]