[{"id":"100543","type":"featured","language_code":"zh-yue","title":"中國人民解放軍駐香港部隊","summary":"中國人民解放軍駐香港部隊（粵拼：zung1 gwok3 jan4 man4 gaai2 fong3 gwan1 zyu3 hoeng1 gong2 bou6 deoi2）\n（簡稱駐港部隊、香港駐軍；英文：People's Liberation Army Hong Kong Garrison），係中華人民共和國中央人民政府派駐香港特別行政區，負責防務嘅武裝力量，由陸軍、海軍同空軍組成，隸屬中華人民共和國中央軍事委員會，響1993年初開始組建，1996年1月組建完，1997年7月1號0時進駐香港，取代駐港英軍接管香港嘅防務，軍費由中央人民政府負擔，香港居民都唔需要加入駐港解放軍。\n駐港部隊同香港特別行政區互不干預，亦都唔隸屬香港特區。","url":"https://zh-yue.wikipedia.org/wiki/%E4%B8%AD%E5%9C%8B%E4%BA%BA%E6%B0%91%E8%A7%A3%E6%94%BE%E8%BB%8D%E9%A7%90%E9%A6%99%E6%B8%AF%E9%83%A8%E9%9A%8A","thumbnail_url":"https://upload.wikimedia.org/wikipedia/commons/thumb/6/6e/PLA_HK_07_Army_arm_badge_%28cropped%29.png/150px-PLA_HK_07_Army_arm_badge_%28cropped%29.png"},{"id":"104432","type":"featured","language_code":"zh-yue","title":"美杜莎之筏","summary":"《美杜莎之筏》（粵拼：mei5 dou6 saa1 zi1 fat6）\n（法文：Le Radeau de la Méduse，音標：[lə ʁado də la medyz]）係法國浪漫主義畫家、版畫家舍希戈（1791～1824）喺1818年～1819年間畫嘅油畫，由羅浮宮美術館所藏。呢幅畫係喺佢27歲時完成嘅，攞當時嘅實際事件做素材，之後變成法國浪漫主義嘅標誌。\n幅畫嘅尺吋係491厘米乘716厘米（193,3 in × 282,3 in），係實物大嘅繪畫。呢幅畫嘅畫面係法國海軍嘅巡防艦美杜莎號沉咗之後啲生還者嘅求生場面，呢場海難發生喺1816年7月2號位於而家屬毛里塔尼亞嘅海域。海難當時至少有147人生還，佢哋喺齊曬一隻自製嘅木筏上面漂流，佢哋漂流咗13日先畀人救起，不過嗰陣時就得番15人倖存，期間佢哋無水無食，甚至要靠食屍來頂肚。呢件事後來變成國際醜聞，好大程度上導致呢場海難嘅係個法國船長失職無能，而呢個船長係法國復辟王朝任命嘅。不過實際上，當時嘅路易十八無權任命船長，個皇帝並無直接參與入呢件事度。美杜莎號船長係Chaumareys子爵，任命貴族做船長係法國海軍內部嘅慣例。\n喺選題上個畫家之所以揀呢個發生咗無幾年嘅出名悲劇，就係想撩起大眾輿論關注，嚟發展佢嘅畫家事業。由此佢好畀心機，喺正式成品前，佢做咗好多對呢單海難嘅調查，同時喺畫時亦畫咗好多次草稿。佢採訪咗其中兩個倖存者，重整埋隻木筏嘅精細模型。佢重入啲醫院、太平間，去觀察死屍嘅色澤、紋理同埋人死時嘅樣。正如個畫家所料，幅畫喺1819年喺巴黎展覽度第一次展出時，就引起咗好大關注，有好多人讚，亦有相當人彈。雖然係噉，呢幅畫重係搏得國際名聲，今日重評做係法國畫史上早期浪漫主義嘅開路先鋒。\n雖然《美杜莎之筏》有傳統歷史畫嘅元素，不過佢嘅選題引人關注、畫風戲劇，呢啲都破咗當時新古典主義嘅教條約束。構圖方面，佢避開咗當時嘅平面展開，用咗金字塔形構造，強化出希望同感動嘅焦點。\n呢幅畫喺第一次亮相後幾乎立即爲畫家贏廣泛注意，之後呢幅畫喺倫敦展出。喺畫家32歲死時，幅畫畀羅浮宮收藏咗。呢幅畫嘅影響好大，佢嘅影響可以喺之後嘅多拉夸、透拿、古比、馬內嘅畫作度明顯見到。","url":"https://zh-yue.wikipedia.org/wiki/%E7%BE%8E%E6%9D%9C%E8%8E%8E%E4%B9%8B%E7%AD%8F","thumbnail_url":"https://upload.wikimedia.org/wikipedia/commons/thumb/1/15/JEAN_LOUIS_TH%C3%89ODORE_G%C3%89RICAULT_-_La_Balsa_de_la_Medusa_%28Museo_del_Louvre%2C_1818-19%29.jpg/150px-JEAN_LOUIS_TH%C3%89ODORE_G%C3%89RICAULT_-_La_Balsa_de_la_Medusa_%28Museo_del_Louvre%2C_1818-19%29.jpg"},{"id":"10463","type":"featured","language_code":"zh-yue","title":"嶺南文化","summary":"嶺南文化ling5 naam4 man4 faa3，又叫南粵文化naam4 jyut6 man4 faa3或者珠江文化zyu1 gong1 man4 faa3，係嶺南地區（指五嶺以南嘅地區）獨有嘅地域文化。佢包咗廣東、廣西、香港、同埋澳門嘅文化。喺純地理上嘅定義嚟講，呢個詞包埋區入面嘅客家文化、潮州文化、同埋廣西嗰啲少數民族文化。但係啲人講「嶺南文化」多數都係指緊呢一頭嘅粵文化－因為粵人一路都係廣東同廣西東部嘅主要族群。\n喺地理上，嶺南係亞熱帶氣候，天氣又暖又潮濕，農地多過同樣係俾山隔開嘅福建，坐正喺珠江呢條大河上面，自古以嚟又靠海搵食同成日同外界搞生意，所以嶺南嘅地方文化偏向係農業文化、海洋文化、同商業文化。再加上佢喺發展嘅過程入面吸收咗好多西歐傳嚟嘅文化，令嶺南文化同其他唐人地區嘅文化好唔同，最明顯嘅係喺七方面：語言、建築、美術、工藝、演藝、文學、同埋飲食文化。除咗呢啲，嶺南仲有好多獨特嘅風俗，好似係執骨嘅習俗噉。\n中國社會科學院喺 2006 年深圳咸頭嶺新石器時代遺址嘅考古工作掘到好多紅燒土、陶質生活工具同石器。科學測定話嶺南地區喺 6,000 至 7,000 年前嘅新石器時代中期嗰陣經已有人住，而且仲有一定程度嘅文明。根據呢個發現，珠江文明嘅歷史可以推算到公元前 5,000 年（距離而家 7,000 年前），悠久歷史唔渣過黃河文明同長江文明。","url":"https://zh-yue.wikipedia.org/wiki/%E5%B6%BA%E5%8D%97%E6%96%87%E5%8C%96","thumbnail_url":"https://upload.wikimedia.org/wikipedia/commons/thumb/c/cb/Semal_%28Bombax_ceiba%29_flowers_in_Kolkata_W_IMG_4132.jpg/150px-Semal_%28Bombax_ceiba%29_flowers_in_Kolkata_W_IMG_4132.jpg"},{"id":"106940","type":"featured","language_code":"zh-yue","title":"芭蕾舞","summary":"芭蕾舞baa1 leoi4 mou5（英文：ballet；法文讀音：[ba.lɛ]），簡稱芭蕾，係一種以表演為目的而跳嘅舞：最傳統嗰種芭蕾舞係所謂嘅古典芭蕾舞，最定義性嘅特徵係响舞步上有嚴格嘅規範－一場舞蹈表演一定要跟足一套特定同形式化嘅技巧，先至可以算係古典芭蕾舞；除此之外，古典芭蕾舞基本上實會配合古典樂跳，而且會運用舞蹈員著嘅服裝同舞台嘅佈景，一路跳一路表達一齣芭蕾舞劇嘅故仔。\n喺古典芭蕾舞當中，一齣芭蕾舞劇可以當成一件藝術品，包含咗排舞同音樂等嘅部份，唔同部份會由個舞團嘅唔同人員負責：排舞師（choreographer）會負責舖排一齣芭蕾舞劇嘅舞步同配樂，途中需要考慮呢啲元素點樣配合齣劇嘅故仔；個舞團嗰啲舞蹈員（男：danseur / ballerino；女：ballerina ）就要負責企上舞台將嗰啲舞步跳出嚟，用自己嘅身手同魅力扣動觀眾嘅心弦。\n芭蕾舞嘅歷史相當悠久：芭蕾舞源自 15 世紀文藝復興時期嘅意大利，後嚟由法國同俄羅斯發揚光大，有埋一套獨有嘅專業詞彙；而且芭蕾舞打後仲因為多人學多人跳，令到啲技術發展到愈嚟愈多樣化，出咗多隻唔同嘅門派同變種。到咗廿一世紀初，芭蕾舞經已成為咗一種國際性嘅演藝，世界各個國家同地區都有組芭蕾舞團表演同教授呢種藝術，並且將佢哋各自嘅本土文化融入佢哋嘅芭蕾舞入面，而粵港澳地區嘅香港芭蕾舞團同廣州芭蕾舞團都屬於遠東地區享負盛名嘅芭蕾舞團。","url":"https://zh-yue.wikipedia.org/wiki/%E8%8A%AD%E8%95%BE%E8%88%9E","thumbnail_url":"https://upload.wikimedia.org/wikipedia/commons/thumb/4/48/Daniel_Sarabia_in_Swan_Lake.jpg/150px-Daniel_Sarabia_in_Swan_Lake.jpg"},{"id":"112391","type":"featured","language_code":"zh-yue","title":"廣州無軌電車","summary":"廣州無軌電車（粵拼：gwong2 zau1 mou4 gwai2 din6 ce1）\n係中國廣東廣州嘅無軌電車系統，由廣州市電車公司負責營運，主要喺廣州荔灣區、越秀區、海珠區同埋白雲區、天河區行。\n佢係廣東省，亦係華南唯一有無軌電車系統嘅城市，又係廣州用得最耐嘅其一交通工具。","url":"https://zh-yue.wikipedia.org/wiki/%E5%BB%A3%E5%B7%9E%E7%84%A1%E8%BB%8C%E9%9B%BB%E8%BB%8A","thumbnail_url":"https://upload.wikimedia.org/wikipedia/commons/thumb/d/d2/Tram_for_GZ_in_1993.jpg/150px-Tram_for_GZ_in_1993.jpg"},{"id":"114037","type":"featured","language_code":"zh-yue","title":"第4屆烏克蘭總統選舉","summary":"第4屆烏克蘭總統選舉喺2004年舉行。呢次選舉係烏克蘭喺1991年從前蘇聯獨立之後嘅第四次總統選舉。\n頭輪投票喺10月31號舉行；因為冇人攞到過半數選票，所以11月21號再舉行第二輪投票，由反對派領導人尤先科同做緊總理嘅亞努科維奇入到第二輪投票決一勝負。呢次選舉喺一個極度緊張嘅政治氣氛下舉行，因為傳媒多數報導當局恐嚇選民同反對派候選人尤先科懷疑被對手落毒陷害而身中二噁英劇毒。做緊總理嘅亞努科維奇一開始喺第二輪投票領先，但後來發現選舉舞弊，於是爆發大規模抗議。最後第二輪投票喺國際觀察員監察之下重新舉行，尤先科選贏，接任總統。","url":"https://zh-yue.wikipedia.org/wiki/%E7%AC%AC4%E5%B1%86%E7%83%8F%E5%85%8B%E8%98%AD%E7%B8%BD%E7%B5%B1%E9%81%B8%E8%88%89","thumbnail_url":"https://upload.wikimedia.org/wikipedia/commons/thumb/b/b6/Ukraine_Presidential_Dec_2004_Vote_%28Highest_vote%29a.png/150px-Ukraine_Presidential_Dec_2004_Vote_%28Highest_vote%29a.png"},{"id":"116734","type":"featured","language_code":"zh-yue","title":"大宋科技","summary":"大宋係古中國嘅其中一個朝代，依個朝代科技先進，有唔少嘅新發明。中國四大發明之中有三個都係喺大宋嗰陣發明嘅。雖然四大發明主要集中喺大宋，但係佢哋大部份都冇喺大宋時代度用，例如活字印刷術就喺1440年傳到去德國之後先大規模運用。\n英國學者李約瑟講過：「每當人喺中國嘅古文入面搵到一種具體嘅科技史料嗰陣，往往會發現佢嘅焦點喺宋代，無論係喺應用科學方面或者純粹科學方面都係噉。」大宋先進嘅冶金術、土木工程同第一代紙幣亦都影響深遠，促進咗大宋經濟繁榮。","url":"https://zh-yue.wikipedia.org/wiki/%E5%A4%A7%E5%AE%8B%E7%A7%91%E6%8A%80","thumbnail_url":"https://upload.wikimedia.org/wikipedia/commons/thumb/d/df/Su_Song_Star_Map_1.JPG/150px-Su_Song_Star_Map_1.JPG"},{"id":"11681","type":"featured","language_code":"zh-yue","title":"孲𤘅子","summary":"孲𤘅子（，粵拼：ngaa4 aa1 zai2， 讀 ），亦叫「蘇蝦仔」（粵拼：\tsou1 haa1 zai2，正寫臊孲子或者蘇孲崽），就咁蘇蝦，BB（粵拼：bi⁴ bi¹；有時寫成啤啤），男嬰叫 BB 仔，女嬰叫 BB 女，文言係「嬰」或者「嫛婗」，係啱啱出世到兩三歲嘅人仔。有時會單用嬰字夾埋其他字，代表孲𤘅子有關嘅嘢。","url":"https://zh-yue.wikipedia.org/wiki/%E5%AD%B2%F0%A4%98%85%E5%AD%90","thumbnail_url":"https://upload.wikimedia.org/wikipedia/commons/thumb/2/2e/Baby.jpg/150px-Baby.jpg"},{"id":"116865","type":"featured","language_code":"zh-yue","title":"苗劉兵變","summary":"苗劉兵變（粵拼：miu4 lau4 bing1 bin3），又叫明受之變ming4 sau6 zi1 bin3，係南宋初期嘅一場政變。呢場政變由苗傅同劉正彥發動。佢哋殺死皇帝趙構嘅寵臣太監康履同其他有權勢人士，話要「清君側」，之後逼趙構退位，禪讓皇位畀三歲皇太子趙旉。政變消息傳出之後，各地將官、郡王都齊齊出兵勤王。苗傅同劉正彥知自己死硬，唯有幫趙構復辟。最後苗、劉兩條友打輸咗，喺首都建康度處死。","url":"https://zh-yue.wikipedia.org/wiki/%E8%8B%97%E5%8A%89%E5%85%B5%E8%AE%8A","thumbnail_url":null},{"id":"121513","type":"featured","language_code":"zh-yue","title":"橫渡珠江","summary":"橫渡珠江（粵拼：waang4 dou6 zyu1 gong1）\n係廣東廣州一年一度嘅游水盛事，喺每年7月中旬到8月中旬辦，位置喺珠江航道嘅中大碼頭附近到二沙島南邊嘅星海音樂廳附近。","url":"https://zh-yue.wikipedia.org/wiki/%E6%A9%AB%E6%B8%A1%E7%8F%A0%E6%B1%9F","thumbnail_url":null},{"id":"12434","type":"featured","language_code":"zh-yue","title":"獅子","summary":"獅子（粵拼：si1 zi2），或叫獅，學名Panthera leo，係種住響非洲同亞洲嘅大型貓科動物，獅公嘅特徵係鬃毛。獅子係大型貓科動物中最成功嘅，以前佢分布幾大洲，今日佢嘅生存環境已經好細。\n中文【獅子】，梵文為 Simba，傳入中國之後漢代初時譯做狻麂（音「酸己」），後嚟因當時重有一種叫狻猊（音「酸倪」，係古時對獅子嘅稱呼）嘅猛獸，古人為咗分得清晰啲，就攞咗 Simba 嘅頭一個音，譯為師，又因為佢係獸類，於是又加上犭部，就成為咗獅字。","url":"https://zh-yue.wikipedia.org/wiki/%E7%8D%85%E5%AD%90","thumbnail_url":"https://upload.wikimedia.org/wikipedia/commons/thumb/6/67/Lion02_-_melbourne_zoo.jpg/150px-Lion02_-_melbourne_zoo.jpg"},{"id":"12641","type":"featured","language_code":"zh-yue","title":"香港史","summary":"香港史有文字可以追到東漢嘅李鄭屋古墓，裏面刻有『大吉蕃禺』同『大治曆』呢幾隻吉利字句。而考古發現重可以追到史前舊石器時代。不過香港地方有好多字記低，都係十九世紀中，香港開埠之後嘅事。有信史嘅考古發現，多數係由唐朝開始。\n香港考古發現散布響全香港，顯示唔同時代香港都係人活躍嘅地方。","url":"https://zh-yue.wikipedia.org/wiki/%E9%A6%99%E6%B8%AF%E5%8F%B2","thumbnail_url":null},{"id":"128336","type":"featured","language_code":"zh-yue","title":"順化","summary":"順化（粵拼：seon6 faa3），全名順化市（越南文：Thành Phố Huế／城庯化），係越南中部位置嘅省直屬都市，係承天順化省嘅省會，面積7168平方公里，人口大約有35萬。順化所屬埞方係越南中部沿海平原。順化喺古代叫做富春（fu3 ceon1；越南文：Phú Xuân／富春*/?）、順化（越南文：Thuận Hóa／順化*/?），而家喺越南語度叫做化（越南文：Huế／化*/?），但華文依然叫佢嘅舊名做「順化」。\n順化係越南嘅國家級都市，歷史上曾經係西山朝同阮朝（1802年～1945年）嘅京城，係越南古都，以歷史古蹟著稱，保有好多歷史嘅紀念物、建築物。1993年，喺呢座城市嘅順化京城同順化皇城（順化歷史建築群）畀聯合國教科文組織列做世界文化遺產。現今，呢座城市係越南中部喺好多方面嘅中心，如文化、政治、醫療、教育、遊歷、科學……順化最出名嘅嘢係香江，同埋啲王朝時代留低嘅遺產，呢座城市有五項越南UNESCO名號：除咗順化故都遺蹟群體之外，仲有順化宮廷雅樂（2003年）、阮朝木版（2009年）、阮朝硃本（2014年）、順化宮庭建築上嘅詩文系統（2016年）。當中嘅雅樂係宮廷表演藝術，登錄爲無形文化遺產。\n順化漢名嘅由來，出自14世紀陳朝設置嘅順州、化州。呢兩個政區當中，攞佢哋頭字合成咗「順化」，呢個就係中文名嘅由來；順化城區所屬嘅係化州，隻「化」字嘅標準漢字音係hoá，由佢度訛轉，變成huế，座城市就喺越南文度噉樣稱呼做「化」。喺法國殖民時代，訪問順化嘅外國人稱呼呢座城市係用佢嘅西文名Hue，按照自己語種嘅拼讀法來讀音。","url":"https://zh-yue.wikipedia.org/wiki/%E9%A0%86%E5%8C%96","thumbnail_url":"https://upload.wikimedia.org/wikipedia/commons/thumb/3/3b/Hue_n%C3%B6rdliches_Flussufer.jpeg/150px-Hue_n%C3%B6rdliches_Flussufer.jpeg"},{"id":"130615","type":"featured","language_code":"zh-yue","title":"長征","summary":"長征（粵拼：coeng4 zing1）係中國共產黨領導嘅紅軍喺第五次圍剿輸咗畀中國國民黨領導嘅國軍後，佢哋突破封鎖、追剿，經過長時間、遠距離嘅軍事轉移，靠隻腳從中央蘇區行到陝甘蘇區，行軍途中多次同國軍交戰，而中共嘅中央機關亦由中華蘇維埃共和國首都瑞金搬到延安。呢次事件歷時兩年左右，從1934年10月10號開始，其中紅一方面軍（中央紅軍）經過約370日，號稱行咗二萬五千華里（計12500公里），喺1935年10月19號到吳起，先結束中央紅軍嘅長征；之後再過多一年（1936年10月），紅二、紅四同紅一喺甘肅會寧會師，成個長征先結束。二萬五千華里係中共黨史嘅宣稱，所以又叫二萬五千里長征ji6 maan6 ng5 cin1 lei5 coeng4 zing1、萬里長征（maan6 lei5 coeng4 zing1），中央紅軍行嘅路綫由江西出發，先係向西，走過廣東、湖南、廣西、貴州、四川、雲南，之後轉北，穿過西康、甘肅，最後抵達陝西，當中比較多地方地形複雜，要跨越大山大河，亦有好多少數民族地區，比如西康藏區、大涼山彝區，共計13個民族地區，再加埋其他紅軍行嘅路，共計行過14省。其中喺藏區爬雪山、過草地嗰段最艱難，因爲餓、凍、高原反應，呢段路紅軍死亡人數最多。喺長征開頭，中央紅軍五個軍團（第一、三、五、八、九軍團）以及中央同軍委兩支直屬隊共有兵力8.6萬餘人，等佢哋長征結束時，得返八千人，除開途中擴充兵力，從出發跟到結束嘅人數少過七千人。雖然係噉，長征保存咗中共中央同紅軍主力，對日後中國歷程有極其重大嘅影響，影響到現代中國共產政權嘅誕生，呢件事堪稱中國史嘅轉折點之一。\n\n「長征」呢個詞第一次出現喺1935年7月，當時紅軍被國民黨打得落花流水，蔣介石奮勉幹部講出「萬里長征」呢個詞，詳情《蔣總統秘錄 》有講，再睇返楊成武《憶長征》入面講，毛澤東到咗10月尾先執蔣介石口水尾講「長征」呢個詞。歷史由贏咗嘅人寫，所以依家大家就只係記得毛澤東嘅長征。之後係同年嘅12月毛澤東正式將「長征」列入文件《論反對日本帝國主義的策略》，入面毛澤東話長征係「宣傳隊、宣言書、播種機」，係中共贏咗。而當時國民政府睇衰中共，將呢件事件稱爲流竄（lau4 cyun3）、西竄（sai1 cyun3）；1935年夏紅一同紅四會師後，紅四方面軍稱呼事件爲西征（sai1 zing1），陳雲喺莫斯科寫文講呢件事亦用呢個詞，之後傳返中國，再到當年12月「長征」一詞出現。唔同用詞睇出對呢件事嘅唔同評述，着眼於輸，會睇到呢件事源於中共喺軍事上大失敗，走人係迫不得已嘅，走時又冇明確目標，而係見步行步、睇餸食飯，事件過後紅軍兵力大減，所以係一場敗走、逃竄，中共亦自評係中央路綫錯誤，導致戰略、領導出錯，爭啲覆沒；着眼於贏，會睇到呢件事保存咗中共嘅軍事主力、中央領導機關，渡過覆沒危機，行軍途中各次交戰本身亦積累戰爭經驗，鍛鍊咗基幹力量，中共亦都自評遵義會議後糾正咗路綫、戰略錯誤，總結教訓，確定正確方向有利中共日後嘅發展，所以實質係中共發展嘅重大契機。而且途中有擴紅，即係中共做宣傳嚟吸引啲人加入紅軍，產生咗啲紅色劇作，等於一路上向民眾宣傳中共理念，呢個亦有利中共發展。遵義會議後毛澤東重新掌權，重返高層領導，於是紅軍嘅戰略由陣地戰轉變爲毛澤東主張嘅運動戰，同時利用中央軍同西南軍閥嘅矛盾，令中共紅軍喺當中尋求到生存，根據呢點，有人反駁「長征係徹底嘅潰逃敗走」嘅觀點，並認爲長征取得相當嘅勝利成果。\n對於中共紅軍最後嘅保存，除咗有中共本身領導嘅內因，亦有蔣介石專登放水、以及當時抗日形勢促成嘅外因。當時中國只係名義上統一喺國民政府嘅統治，實質中央政府只控制部分地區，啲軍閥依然割據，當時中日戰爭一觸即發，據蔣介石日記，佢希望收編西南軍閥，控制四川一帶建立抗日後方，相比呢件大事，喺佢眼中逃竄嘅紅軍直頭唔係嘢，所以追剿時唔窮追猛打，而係慢慢追，借追剿將中央軍勢力深入西南，降服軍閥；史家唐德剛亦認爲蔣中正係借剿匪嘅契機喺當地削藩裁軍。長征後期，中日形勢緊迫，中共提出抗日口號爭取到民心，各地嘅抗日學潮令國民政府嘅追剿面臨好大嘅輿論壓力；中共喺之後面對張學良帶嘅東北軍，對佢哋搞宣傳攻勢，而當時東北淪陷令東北軍有好大嘅抗日情緒，結果啲人無心進攻，最後重保護甚至支持中共紅軍，令長征順利噉完成。\n喺中共嘅歷史敘述當中，長征係偉大嘅勝利奇蹟，乃至聯繫去抗日，將呢次事件稱呼爲北上抗日（bak1 soeng5 kong3 jat6），強調長征嘅正義性，雖然有史家認爲長征係倉促嘅大轉移，抗日根本唔係目的。長征係中共政治宣傳嘅緊要內容，亦係中共重大嘅精神資產，曾經一度喺宣傳當中遮掩某啲事實、或者強調某啲內容，而長征本身係多面嘅，可以從多方面去認知佢。","url":"https://zh-yue.wikipedia.org/wiki/%E9%95%B7%E5%BE%81","thumbnail_url":"https://upload.wikimedia.org/wikipedia/commons/thumb/f/fd/Map_of_the_Long_March_1934-1935-en.svg/150px-Map_of_the_Long_March_1934-1935-en.svg.png"},{"id":"133325","type":"featured","language_code":"zh-yue","title":"2016年東亞寒流","summary":"2016年東亞寒流（粵拼：ji6 ling4 jat1 luk6 nin4 dung1 aa3 hon4 lau4）\n係2016年1月下旬嘅寒流，由於北極震蕩出現，東亞各個地區同東南亞部分地區出現寒流，影響嗮成個中國大陸、香港、澳門、臺灣、南韓、北韓、日本，重有東南亞嘅越南北邊、泰國北邊同老撾出現極端低溫現象。","url":"https://zh-yue.wikipedia.org/wiki/2016%E5%B9%B4%E6%9D%B1%E4%BA%9E%E5%AF%92%E6%B5%81","thumbnail_url":"https://upload.wikimedia.org/wikipedia/commons/thumb/d/d7/Land_surface_temperature_anomaly_over_East_Asia_in_January_2016.jpg/150px-Land_surface_temperature_anomaly_over_East_Asia_in_January_2016.jpg"},{"id":"13350","type":"featured","language_code":"zh-yue","title":"日本地理","summary":"日本係東亞島國，由四個大島同埋6852個島仔組成，2005年佢全部面積有成37萬7915 km²。四大島由北到南分別係北海道、本州、四國同埋九州，呢幾個地域叫做「日本本土」而唔會另喺後面加個「島」字。四大島之中，本州最大份，比其他三個大島加埋重要多。\n日本有效管轄範圍介乎北緯20°25′到45°31′、東經122°56′到153°59′之間，喺正中國大陸嘅東北偏北、朝鮮半島以東、西伯利亞以南，所處時區快協調世界時9粒鐘（UTC+9）。\n用地殼板塊來講，日本列島係由歐亞大陸板塊同其他板塊撞到突起而成，國土約莫75%係山地丘陵地帶。本州中間山脈連綿，將國土分成兩份，分別係向住日本海嘅「裏日本」同埋向住太平洋嘅「表日本」。日本平原就多數喺沿岸地區，係日本人口、都市、經濟命脈嘅集中之地。日本列島嘅地殼唔穩定，居民周不時要防範火山爆發同地震。不過，火山活動亦都帶嚟咗溫泉，係日本人同遊客至愛。丘陵地形整到日本河流偏短、流域細、落差大。\n日本周邊嘅海域分別係東邊嘅太平洋、南邊嘅菲律賓海（日本通常視作太平洋一部分）、西邊嘅東海、西北邊嘅日本海，以及東北邊嘅鄂霍次克海。本州同四國之間嘅海叫做瀨戶內海，入面散佈好多島。日本對出太平洋海域，有股叫黑潮嘅暖海流向北行，另外有股親潮寒流就響北太平洋向南流。親潮帶住好多浮游生物，因為咁，東北地方海域有好多漁產，漁業好發達。\n由於日本橫跨嘅緯度都幾大，南北氣溫嘅差得好明顯。北海道同本州嘅高原地帶係亞寒帶，本土地區就屬於溫帶，而沖繩等南方諸島就屬於亞熱帶。此外，因為有季候風同埋海流交匯，所以日本四季分明、降水充足。5月至9月，熱帶氣流會從太平洋靠向日本，加上黑潮、親潮喺周邊海域交匯，為日本帶嚟悶熱、雨水充足嘅夏季。標誌住夏天開始嘅「梅雨」雨季，就南部起向北部走。日本喺夏季亦都會有唔少颱風，造成傷亡破壞。到咗冬天，西伯利亞大陸嘅冷空氣集結成高氣壓，趨向太平洋北部嘅低氣壓，結果導致寒風從西面吹向日本。咁就會為面向日本海嘅「裏日本」帶嚟嚴寒同暴雪，「表日本」就冬日晴朗。以上種種，都導致日本雨量同差唔多緯度嘅朝鮮半島、華北等地區差異顯著。","url":"https://zh-yue.wikipedia.org/wiki/%E6%97%A5%E6%9C%AC%E5%9C%B0%E7%90%86","thumbnail_url":"https://upload.wikimedia.org/wikipedia/commons/thumb/d/d7/LocationMapJapan.png/150px-LocationMapJapan.png"},{"id":"13384","type":"featured","language_code":"zh-yue","title":"九龍寨城","summary":"九龍寨城（粵拼：gau2 lung4 zaai6 sing4）係香港九龍城區入面一座圍城，喺1993年拆咗。九龍寨城又被人叫做九龍城寨（gau2 lung4 sing4 zaai6），亦有人寫做九龍城砦（「砦」通「寨」），因為舊時九龍城寨嘅城池只係用石頭起出嚟，所以以前啲人鍾意叫呢度做城砦，即九龍城砦。喺香港史上，呢個地方曾經係一個引起好多政治爭論嘅敏感地方，又曾經係一個出名「三不管」嘅神秘地帶。喺1987年香港政府宣佈清拆城寨，引起社會關注，最後落實分三期進行清拆，而家九龍城寨已經變咗做一個公園，叫做九龍寨城公園。\n九龍城寨喺九龍灣中心，由鯉魚門南行嘅船都一定會經過，而且重係沿海重要嘅戰略地點，不過喺20世紀二三十年代因為填海起啟德機場，九龍灣就唔再係海港。\n清拆前嘅九龍城寨其實並唔係 ｢三不管｣ 狀態，而係一笪有郵差、警察巡邏同政府供電嘅地方。","url":"https://zh-yue.wikipedia.org/wiki/%E4%B9%9D%E9%BE%8D%E5%AF%A8%E5%9F%8E","thumbnail_url":"https://upload.wikimedia.org/wikipedia/commons/thumb/8/83/Kowloon-Walled-City-1898.jpg/150px-Kowloon-Walled-City-1898.jpg"},{"id":"137596","type":"featured","language_code":"zh-yue","title":"博弈論","summary":"博弈論bok3 jik6 leon6（英文：game theory），粵文又有叫對策論deoi3 caak3 leon6或者賽局理論coi3 guk6 lei5 leon6，係應用數學嘅一個分支領域，專門研究理性嘅決策者之間嘅互動：博弈論會將一場博弈（a game）想像成一件數學上嘅物體，一場博弈由某啲規則同若干個參與者組成，每個參與者手上都有一柞可能選擇同埋特定嘅資訊，而對於一個參與者嚟講，佢每一個選擇都會引致某啲得失，呢啲得失由場博弈嘅規則話事；每一個參與者會想令自己嘅利益最多，並且按照呢條原則做決策。捉棋、打機以至國際關係等好多嘅現象都涉及博弈，而原則上，所有人類之間嘅互動都可以想像成博弈，所以博弈論能夠應用落去所有嘅社會科學－尤其係經濟學同政治學等－嗰度，解釋各式各樣嘅社會現象。到咗廿一世紀，就連邏輯學、生物學同電腦科學都會用到博弈論。\n除咗俾人攞嚟做解釋性（explanatory）嘅研究，博弈論仲有俾人用嚟做一啲規範性（normative）嘅研究：有學者運用博弈論嚟分析喺某啲情況（例如係某啲使錢上嘅決擇）之下，一個參與者有邊啲選擇同埋應該要點樣做決策先至可以令到自身利益最多－有好多經濟分析師都興用博弈論分析企業彼此之間喺市場上嘅鬥爭，並且用呢啲分析嚟向企業提供營運方面嘅建議。\n博弈論源於廿世紀初：博弈論係喺廿世紀上半橛由馮紐曼（John von Neumann）等嘅數學家諗出嚟嘅，打後呢個理論喺廿世紀中期俾經濟學家同生物學家用嚟分析佢哋各自嘅領域當中嘅現象，而且仲有多個經濟學家靠住佢哋用博弈論對經濟現象進行嘅分析攞到諾貝爾經濟學獎。到咗今日，博弈論上嘅發展令到佢出咗大量嘅專有概念同子理論，成為咗一門獨立於第啲應用數學領域嘅領域。","url":"https://zh-yue.wikipedia.org/wiki/%E5%8D%9A%E5%BC%88%E8%AB%96","thumbnail_url":"https://upload.wikimedia.org/wikipedia/commons/thumb/e/e5/Xiangqi_by_Houston_Street_Playground_%2800903%29.jpg/150px-Xiangqi_by_Houston_Street_Playground_%2800903%29.jpg"},{"id":"143516","type":"featured","language_code":"zh-yue","title":"第10屆英國保守黨黨魁選舉","summary":"第10屆英國保守黨黨魁選舉響2016年7月5號舉行，而第二輪投票就響2016年7月7號舉行。\n響第二輪投票完咗之後，保守黨大約十五萬黨員之後就會投票，決定係由文翠珊定係李德森接替十月唔撈嘅卡梅倫，出任黨魁兼英國首相，結果會響9月9號公布。無論係邊個贏出，英國都會出現繼戴卓爾夫人之後第二位女首相。\n原本十五萬個保守黨黨員原定要響李德森同文翠珊兩個女候選人之間，投票選出新黨魁；但係保守黨負責黨魁選舉嘅委員會話，李德森退選之後，文翠珊成為黨魁爭奪戰嘅唯一候選人，所以將會直接贏出選舉接替早排宣布唔撈嘅首相卡梅倫。","url":"https://zh-yue.wikipedia.org/wiki/%E7%AC%AC10%E5%B1%86%E8%8B%B1%E5%9C%8B%E4%BF%9D%E5%AE%88%E9%BB%A8%E9%BB%A8%E9%AD%81%E9%81%B8%E8%88%89","thumbnail_url":null},{"id":"14580","type":"featured","language_code":"zh-yue","title":"鄭秀文","summary":"鄭秀文（粵拼：zeng6 sau3 man4，英文：Cheng Sau Man, Sammi，1972年8月19號—）喺香港出世嘅香港女歌手同演員，祖籍廣東澄海。譽為香港樂壇天后，喺兩岸三地有好高知名度，目前更譽為係梅艷芳嘅接班人，亦都有「百變天后」嘅稱號，係香港一位集「歌后」同埋「影后」於一身嘅香港女藝人，攞過《叱咤樂壇流行榜頒獎典禮》「女歌手金獎」、《十大勁歌金曲頒獎典禮》「最受歡迎女歌星」、《新城勁爆頒獎禮》「新城勁爆最傑出至尊女歌手」、《十大中文金曲頒獎音樂會》「飛躍大獎女歌手金獎」、《香港電影評論學會大獎》「最佳女演員」等等嘅最高殊榮個人獎項，鄭秀文仲拎過13次最受歡迎女歌手、7次香港女歌手年度總銷量冠軍，2次亞軍，3次季軍，同埋有6張專輯奪下年度最高銷量女歌手唱片。由出道到而家，佢全球嘅唱片銷量累積於已經突破咗2500萬張。","url":"https://zh-yue.wikipedia.org/wiki/%E9%84%AD%E7%A7%80%E6%96%87","thumbnail_url":"https://upload.wikimedia.org/wikipedia/commons/thumb/f/f5/Sammi_Cheng_2019.jpg/150px-Sammi_Cheng_2019.jpg"},{"id":"15852","type":"featured","language_code":"zh-yue","title":"香港地理","summary":"香港喺中國南部沿岸，北靠廣東省、西背珠江口、南向南中國海，介乎北緯22°08′至35′、東經113°49′至114°31′之間，所處嘅時區比協調世界時快8個鐘頭（即UTC+8）。香港北部同廣東省深圳市僅隔住一條深圳河，南部海域連接珠海市萬山群島海域。截至2005年12月，香港境內陸地面積有1104.04km²，連同水域總面積有2755.03km²。香港一般會細分為香港島、九龍同新界三個區域；但係由於新界面積比前面兩個大好多，所以當中所包含嘅二百幾個離島一般會睇作另一個區域。\n九龍半島同香港島之間嘅維多利亞港係又闊又深嘅天然良港。而且香港位處東亞中心，所以英國人喺19世紀中葉鴉片戰爭後由滿清政府割走香港，開通港口、發展航海貿易。時至今日，香港嘅地理位置仍然令到本地經濟透過轉口貿易同中轉旅客而得益  。\n由於佔據境內大部分範圍嘅新界山多平地少，香港本身無乜可以發展嘅土地。香港開埠早期，新界同市郊大部分範圍都係由林地、灌木、以及務農嘅鄉鎮村落所組成，並未有大規模發展。政府後嚟喺1976年將部份未開發地區劃做郊野公園，保護綠化環境。而接近維多利亞港嘅市區，則因為經濟發展而令到土地供不應求，高密度樓宇向高空發展，寸金尺土。政府自1960年代起規劃多個衛星城市，發展新市鎮，分散人口。為咗方便市民跨區工作、增加各區人口流動，政府亦都大力發展交通運輸網絡，縮短市區同郊區之間嘅旅程時間，陸路、鐵路和地鐵網絡至今仍然不斷擴張。人口增加，市區擴展，幾近700萬人唔平均咁分散喺嗰1,100多平方公里嘅土地度，除咗造成人口密度極高之外，亦都產生環境污染等城市問題。","url":"https://zh-yue.wikipedia.org/wiki/%E9%A6%99%E6%B8%AF%E5%9C%B0%E7%90%86","thumbnail_url":"https://upload.wikimedia.org/wikipedia/commons/thumb/e/ec/Hong_Kong_anotated_zh.gif/150px-Hong_Kong_anotated_zh.gif"},{"id":"188703","type":"featured","language_code":"zh-yue","title":"德國聯邦議院","summary":"德國聯邦議院（德文：Deutsche Bundestag，縮寫：BT）係德國聯邦嘅立法機構，駐地喺柏林。德國政治制度底下，聯邦議院係德國聯邦單一嘅「憲法指定機關」（Verfassungsorgan），由德國人直選產生。\n議席總數唔少於598，其中299席經單選區簡單多數制選出，剩低議席經政黨名單比例代表制選出。2017年選出第19屆國會709位議員。最大黨係CDU/CSU，佔246席。卒之佢哋同佔153席嘅德國社會民主黨組閣（加埋399席過半數）。","url":"https://zh-yue.wikipedia.org/wiki/%E5%BE%B7%E5%9C%8B%E8%81%AF%E9%82%A6%E8%AD%B0%E9%99%A2","thumbnail_url":"https://upload.wikimedia.org/wikipedia/commons/thumb/2/28/Deutscher_Bundestag_Plenarsaal_Seitenansicht.jpg/150px-Deutscher_Bundestag_Plenarsaal_Seitenansicht.jpg"},{"id":"2","type":"featured","language_code":"zh-yue","title":"香港","summary":"香港（粵拼：hoeng1 gong2，英文：Hong Kong）係華南一城埠，同時都係一個國際大都會，同紐約、倫敦合稱「紐倫港」。香港開埠於1841年，有人叫佢做「百年之城」，曾經係英國嘅殖民地，1997年7月1號開始由中華人民共和國接管，成立香港特別行政區。按照《中英聯合聲明》同埋《香港基本法》，香港享有高度自治，除咗外交同防務之外，理論上係全面自治，香港亦都有參與國際組織嘅權利。香港實行資本主義制度，有別於中國大陸嘅社會主義體制，所以官方稱之為一國兩制（英文：One country, two systems）。但隨住中國共產黨喺習近平上台之後加強對香港嘅操控，2020年更加強行通過港版國安法同顛覆香港選舉制度，大肆侵犯人權、消滅新聞自由、迫害政治異見人士，令一國兩制名存實亡，更加掀起新一波移民潮。\n香港三面環海，東面同南面係南中國海，西面係珠江口同零丁洋；東北面係大鵬灣，北面同中國大陸隔住條深圳河。香港有唔少島散佈東南西，因為瀕海、水路發達，所以係太平洋到印度洋同埋各國貨船嘅必經之路。空運亦都係南洋同中國嘅樞紐，而且全球每日都有唔少飛機途經香港。由於香港鄰近廣東省、澳門兩地，因此又合稱「省港澳」或「粵港澳」。\n香港原本係一個人煙稀少嘅農村同漁村，不過而家已成為世界上最重要嘅金融中心同商業港口之一，重係世界十大出口國同埋第九大進口國。香港擁有低稅率同自由貿易為特徵嘅資本主義經濟體系，港元係世界第八大交易貨幣。億萬富豪嘅人數喺全球城市入面排名第三、亞洲城市排名第二，而且佢哋係世界上任何一個城市嘅高淨值人士。雖然香港係世界上人均收入最高嘅城市之一，不過貧富懸殊嘅情況依然存在，而且近年嘅人權狀況亦急劇趨向惡化。\n香港係一個高度發展嘅地區，佢喺聯合國人類發展指數中排名第四。呢個城市擁有世界上最多嘅摩天大廈，居民嘅預期壽命亦高達世界之冠；密集嘅空間有發達嘅交通網絡，公共運輸高達九成，全球金融中心指數排名第四。不過香港嘅民主指數同新聞自由指數就比較落後，分別只係排名第八十七同第八十，而且有持續下降趨勢。","url":"https://zh-yue.wikipedia.org/wiki/%E9%A6%99%E6%B8%AF","thumbnail_url":"https://upload.wikimedia.org/wikipedia/commons/thumb/5/5b/Flag_of_Hong_Kong.svg/150px-Flag_of_Hong_Kong.svg.png"},{"id":"205432","type":"featured","language_code":"zh-yue","title":"行為經濟學","summary":"行為經濟學hang4 wai4 ging1 zai3 hok6（英文：behavioral economics），又叫心理經濟學sam1 lei5 ging1 zai3 hok6（psychoeconomics），係經濟學嘅一個子領域，專門研究\n\n當中個體決策嘅例子有日常生活嘅消費，而群體決策嘅例子就可以諗一間企業對於「係咪要收購第間企業」嘅決策呀噉。此外，行為經濟學仲重視研究呢啲經濟決策喺非理性因素影響下，同新古典經濟理論所預測嘅有咩差異。\n行為經濟學建基於有限理性（bounded rationality）呢個諗法：直至廿世紀初都主宰住經濟學研究嘅新古典經濟學理論假設咗，人類係大致理性嘅，對於每個決定會對自己帶嚟幾多得失曉做出大致完美嘅運算，並且淨係一味按照運算嘅結果做決策，但打後廿世紀中嘅研究話咁快就令到學界質疑呢個諗法－佢哋發現，人類好多時都唔能夠對經濟價值做正確判斷，而且喺做經濟決策嗰時會受非理性因素左右。於是經濟學家就覺得有需要搵返套新嘅理論框架嚟到了解經濟行為，並且將心理學同神經科學等領域嘅發現應用落去對經濟行為嘅研究上，引致行為經濟學呢個新領域嘅誕生。\n到咗廿一世紀初為止，行為經濟學經已成為咗一個舉足輕重嘅領域，有自己專屬嘅一套理論框架，而且仲有多位嚟自心理學等領域背景嘅學者憑住佢哋嘅研究奪得諾貝爾經濟學獎嘅殊榮。","url":"https://zh-yue.wikipedia.org/wiki/%E8%A1%8C%E7%82%BA%E7%B6%93%E6%BF%9F%E5%AD%B8","thumbnail_url":"https://upload.wikimedia.org/wikipedia/commons/thumb/5/53/Gambling_chips.jpg/150px-Gambling_chips.jpg"},{"id":"206164","type":"featured","language_code":"zh-yue","title":"認知科學","summary":"認知科學jing4 zi1 fo1 hok6（英文：cognitive science），又叫心靈科學sam1 ling4 fo1 hok6（mind science），係研究心靈嘅科學領域。「研究心靈」包括咗研究人同第啲動物嘅認知功能同智能，剖析神經系統－尤其係腦部－點樣透過各式各樣嘅過程表示、處理以及轉化資訊，並且透過參考呢啲大自然所創造嘅心靈，嘗試造出模擬心靈嘅數學模型以及人工智能。\n喺認知科學上，「心靈」可以想像成一個資訊處理系統，會多種嘅資訊處理功能，包括感知－由外界吸取資訊；注意力－由外界嘅資訊當中篩選一部份出嚟集中處理；記憶－將資訊儲起，等將來有得使用；語言－用符號嚟向第啲個體傳達資訊... 呀噉。認知心理學家同神經科學家會用實驗等嘅方法研究呢啲現象，而對呢啲事物嘅研究會啟發人工智能（AI；可以話係嘗試人工製作心靈嘅領域）上嘅創新，例如機械學習呢種教電腦學習嘅技術噉，就有好多都係源自認知科學上對學習現象嘅探究嘅。\n認知科學係一門跨學科嘅領域。認知科學家會借用哲學（尤其係心靈哲學）、語言學、人類學、神經科學、人工智能同心理學等領域嘅知識嚟做研究，而一份典型嘅認知科學研究會考慮好多層面嘅問題：神經細胞之間會互傳訊號，呢啲訊號代表嘅資訊可以包括咗「對眼睇到啲乜」同埋「由記憶嗰度抽取嘅片段」呀噉（神經科學同認知心理學嘅範疇）；跟住個個體可能會運用把口講嘢嘅聲或者手寫嘅文字表達呢啲資訊俾第個個體知（語言學嘅範疇）；而如果研究者用電腦程式模擬呢個過程，就可能會幫到手創造曉好似人噉諗嘢同講嘢嘅機械人（人工智能嘅範疇）－呢啲咁多唔同層次嘅考量冚唪唥都屬認知科學嘅範圍。","url":"https://zh-yue.wikipedia.org/wiki/%E8%AA%8D%E7%9F%A5%E7%A7%91%E5%AD%B8","thumbnail_url":"https://upload.wikimedia.org/wikipedia/commons/thumb/d/dd/Cognitive_Science_Hexagon.svg/150px-Cognitive_Science_Hexagon.svg.png"},{"id":"28793","type":"featured","language_code":"zh-yue","title":"香港中央圖書館","summary":"香港中央圖書館hoeng1 gong2 zung1 joeng1 tou4 syu1 gun2（英文：Hong Kong Central Library）係香港公共圖書館嘅總館，亦係香港最大嘅公共圖書館，喺香港島銅鑼灣高士威道66號、維多利亞公園嘅南面，港鐵天后站同銅鑼灣站之間。中央圖書館喺2001年5月17號開張，由康樂及文化事務署管理。\n香港中央圖書館樓高12層，佔地9400平方米，樓面面積總共有33800平方米，目前嘅藏書量已去到230萬幾冊（香港公共圖書館體系總共有至少1,211萬本書），係全港最大嘅公共圖書館。呢間圖書館取代咗大會堂公共圖書館（City Hall Public Library）嘅總館地位，並成為全香港公共圖書館嘅中樞系統同資訊中心，係香港公共圖書館體系中面積最大、服務範疇最廣同館藏數量最多嘅公共圖書館。","url":"https://zh-yue.wikipedia.org/wiki/%E9%A6%99%E6%B8%AF%E4%B8%AD%E5%A4%AE%E5%9C%96%E6%9B%B8%E9%A4%A8","thumbnail_url":"https://upload.wikimedia.org/wikipedia/commons/thumb/4/4b/Hong_Kong_Central_Library1.jpg/150px-Hong_Kong_Central_Library1.jpg"},{"id":"2958","type":"featured","language_code":"zh-yue","title":"物理學","summary":"物理學mat6 lei5 hok6（英文：physics；希臘文：φυσική，fysiká ）係自然科學嘅一門。物理學主要研究嘅係宇宙嘅基本組成要素：物質、物質喺時間同空間入面嘅運動、以及好似係能量或者力呢啲概念都係物理學嘅研究題目－細至構成物質嘅基本粒子，大至成個宇宙，都係物理學嘅研究範圍。物理學會透過分析同發現宇宙最基本嘅定律（物理定律）嚟去了解宇宙係點樣運行嘅，而且因為宇宙入面嘅嘢幾乎冚唪唥都會受制於呢柞定律，物理學可以話係自然科學之中最基本（fundamental），覆蓋面最廣嘅。\n一條物理定律（law of physics）通常會用數學方程式嚟描述宇宙入面嘅某啲普遍嘅現象。舉幾個出名嘅例子說明：\n\n牛頓第二定律：\n  \n    \n      \n        \n          \n            F\n            \n              n\n              e\n              t\n            \n          \n        \n        =\n        m\n        \n          a\n        \n      \n    \n    {\\displaystyle \\mathbf {F_{net}} =m\\mathbf {a} }\n  －「一件物件受嘅淨力」（\n  \n    \n      \n        \n          \n            F\n            \n              n\n              e\n              t\n            \n          \n        \n      \n    \n    {\\displaystyle \\mathbf {F_{net}} }\n  ）等如佢嘅質量（\n  \n    \n      \n        m\n      \n    \n    {\\displaystyle m}\n  ）乘佢嘅加速度（\n  \n    \n      \n        \n          a\n        \n      \n    \n    {\\displaystyle \\mathbf {a} }\n  ）；\n歐姆定律：\n  \n    \n      \n        V\n        =\n        I\n        R\n      \n    \n    {\\displaystyle V=IR}\n  －「經過兩個點之間嘅電壓」（\n  \n    \n      \n        V\n      \n    \n    {\\displaystyle V}\n  ）等如「兩個點之間嘅電流」（\n  \n    \n      \n        I\n      \n    \n    {\\displaystyle I}\n  ）乘「兩個點之間嘅電阻」（\n  \n    \n      \n        R\n      \n    \n    {\\displaystyle R}\n  ）。\n狹義相對論當中嘅時間膨脹：\n  \n    \n      \n        Δ\n        \n          t\n          ′\n        \n        =\n        \n          \n            \n              Δ\n              t\n            \n            \n              1\n              −\n              \n                \n                  \n                    v\n                    \n                      2\n                    \n                  \n                  \n                    c\n                    \n                      2\n                    \n                  \n                \n              \n            \n          \n        \n      \n    \n    {\\displaystyle \\Delta t'={\\frac {\\Delta t}{\\sqrt {1-{\\frac {v^{2}}{c^{2}}}}}}}\n  －簡單講，「一個移動緊嘅觀察者所經過嘅時間」（\n  \n    \n      \n        Δ\n        \n          t\n          ′\n        \n      \n    \n    {\\displaystyle \\Delta t'}\n  ）等如「一個靜止嘅觀察者所經過嘅時間」（\n  \n    \n      \n        Δ\n        t\n      \n    \n    {\\displaystyle \\Delta t}\n  ）除以「1 減移動觀察者嘅速度嘅二次方（\n  \n    \n      \n        \n          v\n          \n            2\n          \n        \n      \n    \n    {\\displaystyle v^{2}}\n  ）除光速嘅二次方（\n  \n    \n      \n        \n          c\n          \n            2\n          \n        \n      \n    \n    {\\displaystyle c^{2}}\n  ）」嘅開方。... 等等。\n物理學係其中一門歷史最悠久嘅自然科學：物理呢家嘢喺成 2,000 年之前嘅古希臘已經有人喺度研究；雖然係噉，喺一至廿世紀嘅大多數時間，物理學都俾人睇成自然哲學（natural philosophy）一門，要去到成 17 世紀左右，科學革命打後，物理學先至自己分咗出嚟做一門獨立學科，而到咗廿一世紀，物理學嘅蓬勃發展令物理學下出咗好多子領域，而呢啲子領域所做嘅研究好多時都高度專化到彼此之間難以溝通。\n物理學嘅悠久歷史表示，佢同好多科學領域都有住密切關係：首先，物理學同數學之間緊密合作，因為物理定律往往都係要用數學方程式嚟表達先至夠精確；而且其他自然科學－包括化學、生物學、同地球科學等－研究嘅對象都係會遵守物理定律嘅，所以好多科學家都會同物理學家合作搞跨學科研究；另一方面，物理學亦都同各門嘅工程學有啦掕，好多科技上嘅發明都要靠物理學知識上嘅創新先至整到出嚟。總體嚟講，物理學喺科學界裏面係一個好緊要、好有影響力嘅學科。","url":"https://zh-yue.wikipedia.org/wiki/%E7%89%A9%E7%90%86%E5%AD%B8","thumbnail_url":"https://upload.wikimedia.org/wikipedia/commons/thumb/9/9a/CollageFisica.jpg/150px-CollageFisica.jpg"},{"id":"32482","type":"featured","language_code":"zh-yue","title":"進化","summary":"進化zeon3 faa3（英文：evolution；動詞：to evolve），粵文又有叫演化jin2 faa3或者天演tin1 jin2，喺生物學上係指一個族群嘅生物嘅可遺傳特徵一代一代噉演變嘅過程，而進化嘅操作定義（喺實際科研度用嘅定義）係「一個族群內部各基因嘅出現頻率隨住時間而改變嘅過程」。\n進化論基於遺傳學：所有物種（包括人）都有 DNA，呢啲 DNA 係由基因（gene）組成，而多數物種都或多或少有個體差異－就算係同種嘅生物，隻隻身上帶嘅基因都同同類個體身上嘅有啲唔同，而呢點引致每個個體喺特徵上都有啲唔同；根據物競天擇（natural selection），因為個體差異，一個族群嘅個體當中可能有啲比較擅長生存同繁殖，生存同繁殖能力勁嘅個體會更加大機會能夠將自己嘅基因傳俾下一代，所以一個族群嘅基因代代都會有些少唔同咗樣；除咗噉，繁殖嘅細胞分裂等嘅過程之中仲會有突變等嘅現象。因為呢啲緣故，經過幾百萬年嘅時間，一個族群變變吓就會變到同之前完全唔同咗樣，而呢群新嘅生物嘅 DNA 帶嘅基因同之前嘅好唔同，差異可能大到算係一個新嘅物種。\n進化同生物多樣性（biodiversity）好有拏褦，新物種出現主要係靠進化引起嘅：例如有個族群，佢哋因為氣候變化等嘅原因搞到佢哋原本住嘅地方唔再啱佢哋住，於是佢哋就遷徙去第啲地方，可能喺過程入面分開咗做兩組，一組遷徙去地方 A，另一組遷徙去地方 B，而呢兩個地方嘅環境好唔同，一個凍啲一個熱啲，但兩個都啱嗰種生物住；長遠嚟講，喺凍地區住嗰組會進化出有利喺寒冷環境生存嘅特徵（例如係皮下脂肪變厚），而喺熱地區住嗰組會進化出有利喺炎熱環境生存嘅特徵（例如係皮下脂肪變薄）。十萬年後，兩組變到好唔同－變咗做兩個唔同嘅物種，不過佢哋仲有個共同祖先。地球上面次次有親啲族群內部分開搬去唔同環境嗰度住嗰陣，個族群嘅各組就會慢慢噉適應各自嘅新環境而變樣－令地球有豐富嘅生物多樣性。\n對進化嘅研究好有用：喺實際應用方面，科學上對進化嘅了解經已俾人應用喺農業同醫學等嘅領域嗰度，例如了解細菌嘅進化對於醫藥研究者整抗生素嚟講好緊要；而且進化嘅相關概念仲喺人工智能（AI）上有用，例如進化演算法就運用咗物競天擇嘅原理做機械學習，用「一代一代淘汰表現差嘅模型」嘅方法得出表現優良嘅模型。","url":"https://zh-yue.wikipedia.org/wiki/%E9%80%B2%E5%8C%96","thumbnail_url":"https://upload.wikimedia.org/wikipedia/commons/thumb/a/ae/Darwin%27s_finches_by_Gould.jpg/150px-Darwin%27s_finches_by_Gould.jpg"},{"id":"3278","type":"featured","language_code":"zh-yue","title":"第二次世界大戰","summary":"第二次世界大戰（粵拼：dai6 ji6 ci3 sai3 gaai3 daai6 zin3）\n，簡稱二戰（ji6 zin3），係直到而家為止，人類社會最大嘅一場戰爭，亦係死亡人數最多（粗略估計死咗8300萬人），造成破壞最嚴重嘅全球性戰爭。\n戰爭高潮嗰陣，有成61國同地方一齊打，捲入超過17億人。打仗雙方係以美國、蘇聯、中華民國、英國、法國等國組成嘅反法西斯同盟，同埋以德國、日本、意大利等法西斯國家組成嘅軸心國集團。烽煙遍及歐洲、亞洲、美洲、非洲同埋大洋洲五大洲；打仗雙方同時亦都響大西洋、太平洋、印度洋同埋北冰洋四大洋展開戰鬥。\n雖則話響1939年9月前，中國嘅抗日戰爭，埃塞俄比亞嘅抗意戰爭等等嘅反法西斯嘅抵抗已經開始咗，但係一般認為戰爭係由1939年9月1號德國入侵波蘭、英法對德國宣戰開始，去到1945年8月15號（亞洲）/8月14號（美洲）日本向同盟國投降先至完。","url":"https://zh-yue.wikipedia.org/wiki/%E7%AC%AC%E4%BA%8C%E6%AC%A1%E4%B8%96%E7%95%8C%E5%A4%A7%E6%88%B0","thumbnail_url":"https://upload.wikimedia.org/wikipedia/commons/thumb/c/cb/WW2Montage.PNG/150px-WW2Montage.PNG"},{"id":"33709","type":"featured","language_code":"zh-yue","title":"南京","summary":"南京（粵拼：naam4 ging1；普通話拼音： Nanjing ，威式拼音：Nan-ching，傳統英文名：Nanking），簡稱寧（ning4），別名金陵（gam1 ling4）、石（頭）城（sek6 tau4 sing4），喺長江下游沿岸，係中華人民共和國江蘇省省會，曾經係中華民國名義上嘅首都，自古以來係中國嘅重要都會，素稱「東南門戶、南北咽喉」，係長江流域乃至南中國嘅中心都會。喺14世紀到15世紀期間，南京曾經係世界上最大嘅都會。喺2019年估算南京市區人口約612萬人，按市區人口計南京係世界第68大城市。\n南京係中國歷史文化名城，有二千幾年歷史，做過多次國都，係中國四大古都之一，有「六朝古都」甚至「十朝都會」之稱，歷史遺存同埋自然景觀令南京成為中國嘅旅遊城市之一。南京係中國15個副省級市之一，即係喺經濟、出臺政策方面享有近乎於省級嘅自主權。南京亦係揚子江下游、長三角經濟區嘅產業城市同經濟中心，江南地區嘅文化（敎育、學術）同政治中心，作為商業中心喺華東僅次於上海。長江、京滬鐵路喺呢處交匯，係華東地區嘅交通樞紐。南京重有個出名，在於夏天時滾夾熱，暑氣重，同重慶、武漢並列爲中國三大火爐。\n南京總面積6587.02 km²，總人口843萬人（2018年）。2018年南京GDP 12820.40億元人民幣，人均GDP 15萬2886元，城鎮居民人均可支配收入5萬9308元，農村居民人均可支配收入2萬5263元。2018年城鎮登記失業率1.78%。而家南京發展緊，人口不斷增加，預計2020年左右南京人口達千萬級，不過目前南京市政府希望控制人口，計劃屆時控制喺960萬人，發展目標放喺城市質量。\n\n三國時諸葛孔明對南京嘅讚嘆至體現南京喺中國嘅歷史政治地位：\n\n意思就話鐘山（紫金山）畀長江呢條巨龍蟠住，而座石頭山似隻虎踞伏，有龍虎相守，係個有帝王之象嘅地方，定做國都啱曬。所以歷代中原王朝南渡，都揀南京做首都，不過有個歷史現象幾得意，定親南京做首都嘅王朝，基本上都唔長久，而且風雨飄搖。於是又有人話南京風水差，至於點差，無人知，有傳聞話秦始皇有日見到南方有紫氣昇（紫金山嘅名又一種講法），啲人話嗰度會出帝王，秦皇自然唔想有人搶佢位，於是挖崩啲山、挖咗條秦淮河，秦淮河彎彎曲曲，係金粉胭脂地，就話紅顏禍水禍君王，藉此搞衰南京風水。不過，呢個只係民間笑談。雖則有噉嘅傳聞，南京依然係受歡迎嘅都城選址，孫中山喺《建國方略》就讚：「……其位置乃在一關善之地區，其地有高山，有深水，有平原，此三種天工，鍾毓一處，在世界中之大都市誠難覓如此佳景也。」所以辛亥革命後，遠東第一個民主共和國亦即中華民國喺南京宣佈成立。\n因為南京喺民國係國都，喺日本侵華時專登喺南京大屠殺，約30萬人畀日軍殘殺，係人道災難同侮辱國格。","url":"https://zh-yue.wikipedia.org/wiki/%E5%8D%97%E4%BA%AC","thumbnail_url":"https://upload.wikimedia.org/wikipedia/commons/thumb/7/7d/Nanjing_locator_map_in_Jiangsu.svg/150px-Nanjing_locator_map_in_Jiangsu.svg.png"},{"id":"34","type":"featured","language_code":"zh-yue","title":"澳門","summary":"澳門（粵拼：ou3 mun4*2（喺澳門本地，「門」字唔變調）；葡萄牙文：Macau；英文：Macao）係華南一埠兼一城，喺廣東珠江口西南面，東望九洲洋，南望南海。舊時係葡萄牙殖民地，家陣係中華人民共和國特別行政區，叫澳門特別行政區ou3 mun4*2 dak6 bit6 hang4 zing3 keoi1（葡文：Região Administrativa Especial de Macau）。歷史上有梳打埠（so1 daa2 bou6）、蠔鏡（hou4 geng3）、馬交（maa5 gaau1）、濠江等嘅別稱。\n澳門地有三個部份，分別喺駁住中國大陸嘅澳門半島、南面嘅氹仔同路環，後兩者曾經係兩個島，不過已經畀路氹城嘅填海工程二合為一。澳北接廣東珠海市，拱北關閘係通道通。澳西海邊望出去，有珠海嘅灣仔同橫琴。隔九州洋可見香港大嶼山。\n澳門開埠已經有四五百年，畀當時嘅葡萄牙人睇中，喺一五五七年同大明租地一居，成爲葡萄牙殖民地。到咗一九九九年十二月二十號，澳門主權正式成為中華人民共和國嘅一部分。\n大清嗰陣，澳門喺香港未開埠前，係所有歐洲人等入省城嘅地方。所以係繁華嘅貿易港。直至一八四一年香港開埠，先至畀香港替代。之後轉以娛樂同旅遊事業爲主，賭業係經濟命脈之一。","url":"https://zh-yue.wikipedia.org/wiki/%E6%BE%B3%E9%96%80","thumbnail_url":"https://upload.wikimedia.org/wikipedia/commons/thumb/6/63/Flag_of_Macau.svg/150px-Flag_of_Macau.svg.png"},{"id":"34442","type":"featured","language_code":"zh-yue","title":"世界語","summary":"世界語（Esperanto，又叫做「希望語」，因為Esperanto喺呢隻語言嘅意思係「希望」），舊譯萬國新語、愛斯不難讀，係最為廣泛使用嘅人工語言。波蘭眼科醫生柴門賀夫喺對佢進行咗十年嘅創作工作後喺1887年創立咗呢個語言嘅基礎。\n世界語嘅命名來自Doktoro Esperanto（希望博士），呢個係柴門賀夫第一次出版《第一本書》時所用嘅筆名。最早，柴門賀夫幫呢個語言改嘅名只係「La Lingvo Internacia」，意思係「國際語言」。20世紀早期，當世界語啱啱傳入中國嗰陣，有人將佢音譯為「愛斯不難讀」，都有叫「萬國新語」嘅。後嚟先有人借用日本人嘅意譯名「世界語」，一直用到而家。\n世界語嘅定位係國際輔助語言，唔係用嚟代替世界上已經存在嘅語言。柴門霍夫嘅目標係創立一種簡單易學而靈活嘅語言，一種普世嘅第二語言，用嚟促進世界和平同國際了解，消除仇恨同埋戰爭，實現平等、博愛嘅人類大家庭。而家一啲世界語者仍然抱住噉樣嘅期望，但大多數嘅人只係想用佢嚟同外國人打交道同埋了解其它國家同文化。\n據估計約1000人嘅母語係世界語。世界語係目前唯一一隻畀人攞嚟做母語嘅人工語言。大概有十萬至兩百萬人能夠流利使用世界語，並散居世界各地。世界語有文學作品、歌曲同電影，聯合國教科文組織喺1954年推薦學習使用（1985年被聯合國教科文組織推薦畀聯合國成員國），2007年成為歐洲共同語言參考標準（CEFR）嘅第32種語言。雖然到而家仍無任何國家畀世界語官方地位，但世界各地好多學校都有提供世界語學習課程（由小學到大學都有），而且Google、維基百科、Facebook、Firefox、Ubuntu都有世界語版本，其中維基百科世界語版嘅文章數量喺各語言之中排第36（喺2005年係第8名），Google翻譯亦自2012年2月22號開始增列世界語（稱為「國際語文」）。印尼嘅外交學院，亦將世界語列為年輕外交官學習嘅語文之一。","url":"https://zh-yue.wikipedia.org/wiki/%E4%B8%96%E7%95%8C%E8%AA%9E","thumbnail_url":"https://upload.wikimedia.org/wikipedia/commons/thumb/2/21/Unua_Libro.jpg/150px-Unua_Libro.jpg"},{"id":"3529","type":"featured","language_code":"zh-yue","title":"日本","summary":"日本國（粵拼：jat6 bun2 gwok3；日文：日本国／にっぽんこく／にほんこく Nippon-koku／Nihon-koku */?），簡稱日本（粵拼：jat6 bun2），係東北亞一個島國，地處太平洋，毗鄰中國、朝鮮半島、俄羅斯等，領土由北海道、本州、四國、九州同六千幾個小島組成。第二次世界大戰後頒布嘅日本國憲法規定日本司法、行政、立法三權分立，天皇只有象徵意義，國家大權由首相同國會掌握。\n日本經濟規模排世界第三，只係細過美國、中國，而且人均收入係先進國家水平。舊時佢學咗中國唔少嘢，明治維新後轉而向西方取經。經過好多代人嘅努力，而家佢喺亞洲以至世界政治、經濟同文化上，都有唔少影響力。","url":"https://zh-yue.wikipedia.org/wiki/%E6%97%A5%E6%9C%AC","thumbnail_url":"https://upload.wikimedia.org/wikipedia/commons/thumb/9/9e/Flag_of_Japan.svg/150px-Flag_of_Japan.svg.png"},{"id":"3614","type":"featured","language_code":"zh-yue","title":"維多利亞港","summary":"維多利亞港（粵拼：wai4 do1 lei6 aa3 gong2）\n（英文：Victoria Harbour），簡稱維港，係香港嘅香港島同九龍之間嘅海港。由於港闊水深，係天然嘅好港口，香港亦都因為噉而有「東方之珠」、「世界三大天然良港」同埋「世界三大夜景」嘅美譽。東起鯉魚門，西面海界就由青衣島去到香港島。中間尖沙嘴到中環之間就比較窄。\n維多利亞港個名係英國人紀念英女王維多利亞（Victoria）而起。而個港亦響正香港首府維多利亞城嘅北面。未起名維多利亞港之前，英文就叫Harbour of Hongkong或者Hongkong Harbour，即係『香港之港』咁解。\n《香港雜記》寫爲域多厘海口wik6 do1 lei4 hoi2 hau2，舊時多數將Victoria繙做域多利、域多厘，有如域多利道、域多利監獄、域多利城等。\n初期維多利亞港東界無咁遠，只係包括香港島北角，九龍紅磡到昂船洲嘅水域。","url":"https://zh-yue.wikipedia.org/wiki/%E7%B6%AD%E5%A4%9A%E5%88%A9%E4%BA%9E%E6%B8%AF","thumbnail_url":null},{"id":"36253","type":"featured","language_code":"zh-yue","title":"重慶","summary":"重慶（粵拼：cung4 hing3；上江話：[tsʰoŋ˨˩tɕʰin˨˩˦]；威式拼音：Chungking；普通話拼音： Chóngqìng ），簡稱巴（baa1）、渝（jyu4），亦叫山城（saan1 sing4）、霧都（mou6 dou1）、渝都（jyu4 dou1）、橋都（kiu4 dou1），喺中國中部，家下係中華人民共和國中西部唯一直轄市、國家中心城市、國家歷史文化名城、長江沿江開放城市，首府渝中。重慶喺戰國時期建城，古名巴郡（baa1 gwan6）、渝州（jyu4 zau1），之後改名恭州（gung1 zau1）。南宋淳熙十六年（1189年），宋孝宗個仔趙惇先封恭王，跟住做埋皇帝，叫做「雙重喜慶」，就升咗佢封地恭州做重慶府。1891年，成爲中國對外開埠最早嘅內陸通商口岸。中華民國國民政府統治時期，重慶正式建市。喺抗日戰爭嗰時，重慶係中華民國戰時首都，同華盛頓、倫敦、莫斯科並列爲「世界反法西斯四大指揮中心」。國民政府統治後期做過大韓民國臨時政府首都；又被定爲中華民國法定永久陪都。中華人民共和國成立之後，定重慶爲中央直轄市（西南大區代管）。1954年，降格併入四川省。1997年，重新定為直轄市，直到家陣。\n重慶亦係中國面積最大嘅直轄市，喺長江上游，黐住湖北、湖南、貴州、四川同陝西，轄區東西長470公里，南北闊450公里，轄區總面積8.2403萬平方公里，其中主城區建成面積爲877.78平方公里。喺嘉陵江同長江北邊嘅兩江新區係國家級新區、先進製造業同現代服務業基地。另外，重慶有渝新歐鐵路、西永綜合保稅區同兩路寸灘保稅港區；重慶重係中國西部地區第二座實行72個鐘過境免簽嘅城市。","url":"https://zh-yue.wikipedia.org/wiki/%E9%87%8D%E6%85%B6","thumbnail_url":"https://upload.wikimedia.org/wikipedia/commons/thumb/5/51/Chongqing_montage_newest_2013.png/150px-Chongqing_montage_newest_2013.png"},{"id":"3874","type":"featured","language_code":"zh-yue","title":"上海","summary":"上海（粵讀：soeng6 hoi2；通用吳拼：zaon he；英文：Shanghai）係中國一城，亦係一埠。而家係中華人民共和國嘅直轄市，行政上叫上海市，佢係中國最大嘅都市。\n上海係全球聞名嘅國際都會，係中國嘅商業、金融、工業、交通中心之一。佢坐落喺中國東部長江三角洲，面臨東中國海，喺長江入海口南岸。上海港係世界大港，2005年全年吞吐量達1808萬標準貨櫃。2010年，上海舉行世界博覽會。2014年，美國嘅智庫發表話，總合咗商貿、人才、文化、政治四方面，上海喺世界城市排名入面排第18位，其中商貿方面嘅評價尤其高。\n2013年尾，上海常住人口達2415萬人，GDP達2兆1602.12億人民幣，超過首都北京，係中國最大嘅都會。國務院將佢列爲國家中心城市之一。\n上海嘅短名叫滬（粵拼：wu6；通用吳拼：wu。又叫滬上），古名叫申（粵拼：san1；通用吳拼：sen。又叫申城）。","url":"https://zh-yue.wikipedia.org/wiki/%E4%B8%8A%E6%B5%B7","thumbnail_url":"https://upload.wikimedia.org/wikipedia/commons/thumb/d/de/Shanghai_montage.png/150px-Shanghai_montage.png"},{"id":"3884","type":"featured","language_code":"zh-yue","title":"科學","summary":"科學fo1 hok6（日文：科学か がく(kagaku)；英文：science）係一套靠實證嚟尋求同累積知識嘅方法，建基於經驗主義（empiricism）：經驗主義係一種有關知識本質嘅觀點，主張知識主要或者完全淨係嚟自求知者能夠感知得到嘅嘢；科學家－專業做科學嘅人－會\n諗一啲客觀噉驗證得到嘅理論（theory）同假說（hypothesis）出嚟，嘗試用呢啲理論同假說解釋宇宙嘅一啲現象；\n跟住用實驗或者觀察等嘅方法攞數據，睇吓佢哋嘅理論同假說所作出嘅預測係咪合符數據講嘅嘢；\n同數據唔夾嘅理論同假說會俾科學家淘汰或者改；搞科學嘅人會係噉重覆上述嘅過程，直至搵到一啲完美噉符合嗮實驗同觀察數據嘅理論為止。\n喺現代嘅科學界，科學會按「研究嘅對象係乜」分做唔同領域：物理學研究宇宙嘅基本定律；化學研究物質；生物學研究生命；天文學研究天體；神經科學研究唔同物種嘅神經系統；心理學同動物行為學研究動物－包括人類－嘅行為；而各門嘅社會科學就研究社會嘅各種現象；响呢啲大類之下仲有得再細分，例如係專門研究生命嘅生物學噉，就可以按「研究嘅係邊啲生命」再細分做植物學同動物學等嘅子領域；除此之外，廣義上嘅科學仲可以包埋所謂嘅應用科學－即係嗰啲將科學知識攞去做應用嘅領域，例如係工程學（會用物理學知識設計機械同建築物）同醫學（會用生物學上對細菌嘅研究幫手醫病）呀噉。而無論係邊個領域都好，搞科學嘅人都會秉持經驗主義嘅精神，堅持知識一定要建基於客觀同實證先得。\n科學呢家嘢歷史好悠久，有得追溯到去公元前嘅古希臘時期咁久遠：古希臘嗰時啲哲學家成日喺度傾同諗「點樣先至可以得到知識」，開始度咗啲橋出嚟，例如佢哋有討論過實證可以點樣幫人得到知識；由嗰時開始，科學就有一路噉發展，古羅馬、古印度、中世紀嘅歐洲、中世嘅伊斯蘭世界同華夏（尤其係趙宋皇朝）、文藝復興嘅歐洲、同埋 17 至 18 世紀起嘅歐美同日本等地都有重大嘅科學進展。到咗廿一世紀初，科學經已係一門龐大嘅行業，每年世界各國都投資大量嘅資源去搞科研，而科學家亦都成為咗一份有返咁上下地位嘅工。","url":"https://zh-yue.wikipedia.org/wiki/%E7%A7%91%E5%AD%B8","thumbnail_url":"https://upload.wikimedia.org/wikipedia/commons/thumb/2/23/Helium_atom_QM.svg/150px-Helium_atom_QM.svg.png"},{"id":"39857","type":"featured","language_code":"zh-yue","title":"太空","summary":"太空（粵拼：taai3 hung1；英文：space），又有叫做外太空（outer space）、宇宙空間、或者外層空間，指嘅係天體（包埋地球）之間嗰個好大好大嘅空間。太陽、月球、同埋八大行星冚唪唥都係喺太空入面飄嚟飄去嘅。太空好接近真空：宇宙大部份嘅空間都係空寥寥嘅星際空間，就連星系當中嘅空間都係以乜都冇嘅空間佔咗大半橛。佢當中啲嘢密度都好低：佢裏面有啲氣體，以等離子態嘅氫（Hydrogen）為主，呢啲氣體稀薄得好緊要，冇可能令人唞到氣；太空嗰度又有啲背景輻射（指太空度一啲來源不明嘅電磁輻射），佢哋估計係由大爆炸（Big Bang）嗰度留落嚟嘅，令到太空叫做有些少能量喺度，但係太空嘅溫度平均仲係喺攝氏零下 268 度左右，凍到乜噉，差唔多去到絕對零度。除咗噉，太空嗰度仲有啲流星、宇宙射線、同眼睇唔到嘅重力場等嘅嘢。\n地球同太空之間冇乜嘢好清楚嘅分界線，由地表嗰度計起，大氣層愈高就愈稀薄，冇話會喺某個高度啲空氣會突然之間唔見嗮。為咗方便起見，喺高空 100 公里嘅卡門線（Kármán line）一般都喺航天等嘅領域嗰度俾人習慣性噉當做地球同外太空之間嘅分界線，而用卡門線做地球同太空分界呢個慣例喺國際法等嘅地方都會用到，包括咗好出名嘅喺 1967 年制定嘅《外太空條約》（Outer Space Treaty）－呢條條約講明太空冇任何一個主權國家可以霸嗮，所有國家都有權自由噉探索佢，而佢對「太空」呢個詞嘅定義就係用咗「卡門線以外嘅空間」。","url":"https://zh-yue.wikipedia.org/wiki/%E5%A4%AA%E7%A9%BA","thumbnail_url":"https://upload.wikimedia.org/wikipedia/commons/thumb/8/8c/Earth%27s_atmosphere.svg/150px-Earth%27s_atmosphere.svg.png"},{"id":"39940","type":"featured","language_code":"zh-yue","title":"法比加斯","summary":"法比加斯（粵拼：faat3 bei2 gaa1 si1，加泰羅尼亞文：Francesc \"Cesc\" Fàbregas Soler，1987年5月4號—），係西班牙一足球員，踢緊法甲球會摩納哥，打中場。\n法比加斯未成名之前喺巴塞隆拿做學徒，之後喺2003年9月受到英超阿仙奴領隊雲加嘅賞識簽咗去阿仙奴。佢加盟「槍手」之後嘅第一季一直都冇乜上陣機會，直到2004/05球季，好多阿仙奴嘅中場球員都受晒傷，法比加斯終於得到多啲嘅上陣機會，佢亦係由嗰時開始喺阿仙奴確立咗佢喺阿仙奴嘅中場進攻核心地位。之後佢打破埋幾個球會紀錄，好多人更讚佢係天才球員。2011年佢轉會返巴塞隆拿。2014年轉投車路士。\n2003年，法比加斯首次着西班牙足球代表隊嘅紅色戰衣出戰芬蘭世少盃，從此開始咗佢嘅國家隊生涯。憑住佢喺阿仙奴嘅出色表現，佢喺2006年更入選西班牙足球代表隊，代表西班牙參加2006年FIFA世界盃同埋2008年歐洲國家盃，其中2008年歐洲國家盃更贏得冠軍。","url":"https://zh-yue.wikipedia.org/wiki/%E6%B3%95%E6%AF%94%E5%8A%A0%E6%96%AF","thumbnail_url":"https://upload.wikimedia.org/wikipedia/commons/thumb/b/bf/Cesc_F%C3%A0bregas_-_Presentation.jpg/150px-Cesc_F%C3%A0bregas_-_Presentation.jpg"},{"id":"40413","type":"featured","language_code":"zh-yue","title":"斑馬","summary":"斑馬（粵拼：baan1 maa5；英文：Zebra），舊時廣東話叫虎斑馬（fu2 baan1 maa5），係非洲嘅馬科動物，周身係黑白紋。隻隻斑馬嘅紋都唔同。一般嚟講斑馬係社會性動物，群體生活，群細嘅有一隻公帶幾隻乸，大嘅去到幾百隻一群。成年斑馬一般都有 2.3 米高，企著膊頭高1.25到1.5米，大概 600 斤重倒，有啲重重過 820 斤。除咗斑紋之外，斑馬重有釘起嘅鬃毛。同佢哋嘅近親馬、驢唔同，斑馬重未有真正馴養。\n而家有三種斑馬：平原斑馬、細紋斑馬同埋山斑馬。平原斑馬同山斑馬都係斑馬亞屬嘅動物，而細紋斑馬係斑驢亞屬嘅動物。細紋斑馬同驢屬有啲似；而平原斑馬同山斑馬就似馬多啲。之但係，DNA同分子生物學嘅數據就顯示，斑馬自己有自己嘅獨立起源。呢三挺斑馬都屬馬科。喺肯雅嘅一啲地區，平原斑馬經常同細紋斑馬喺埋一齊。\n斑馬有獨特嘅斑紋同行為習性。各種棲息地，好似草場、熱帶草原、林地、低矮嘅帶刺灌木叢林、山上同埋海邊低山，都可以睇到佢哋。之不過，一啲人為因素，特別係偷獵剝皮同棲息地破壞，好大程度上影響緊斑馬嘅數目。細紋斑馬同山斑馬經已瀕危。得平原斑馬重有健康嘅種群數目。斑驢（又叫做白氏斑馬）經已喺19世紀絕咗種。","url":"https://zh-yue.wikipedia.org/wiki/%E6%96%91%E9%A6%AC","thumbnail_url":"https://upload.wikimedia.org/wikipedia/commons/thumb/f/f0/Zebra_standing_alone_crop.jpg/150px-Zebra_standing_alone_crop.jpg"},{"id":"41361","type":"featured","language_code":"zh-yue","title":"貓","summary":"家貓gaa1 maau1（英文：domestic cat；學名：Felis silvestris catus，亦都有其他未經《國際動物命名法規》認可嘅名，好似係 Felis catus），通常簡稱貓，係一種小型嘅貓科動物。家貓係野貓（Felis silvestris，又叫斑貓）嘅亞種，之所以會畀人嗌做「家」貓，係因為佢哋喺人類嘅屋企嗰度好常見。人類自古以嚟就有養貓嘅紀錄，並且喺成 5,000 年前就已經完全將貓馴養嗮。而到咗而家，家貓經已識得主動噉親近啲養佢哋或者餵佢哋嘅人，而且又曉捉老鼠同一啲害蟲，所以佢哋係響人類之間最有人氣嘅寵物之一，飼養率僅次於狗。\n家貓喺身體構造上同其他貓科動物相似－有住強而有彈性嘅身體、快速嘅反射、𨦟利而又曉得伸縮嘅爪、同埋可以用嚟殺啲細隻獵物嘅尖牙。貓嘅感官好敏銳，聽到一啲頻率高到人類聽唔到嘅聲（例如係老鼠呢啲細隻動物發出嘅聲），而且仲可以係近乎全黑嘅環境嗰度睇到嘢，同大部份嘅哺乳類一樣嗅覺勁過人、但係彩色視覺渣過人。貓擅長喺日出之前或者日落之後冇幾耐、太陽光比較微弱嘅嗰段時間獵食。貓喺獵食嗰陣通常係單獨行動嘅，但係佢哋係一種群居動物－曉用唔同嘅叫聲、身體語言、或者外激素嚟同同類溝通。\n家貓好識繁殖，佢哋平均有 12 年命左右（呢個數可以因品種而異）。喺一個受控制嘅環境嗰度，攞佢哋嚟配種或者鑒賞好容易。而另一方面，佢哋嘅繁殖生存能力亦都會做成一啲問題：有好多人唔負責任噉樣唔幫自己養嘅貓做絕育，跟手仲要揼咗佢哋，搞到全世界好多地方都有流浪貓，呢啲流浪貓成日會對佢哋周圍嘅環境做成破壞，例如係佢哋獵食鳥類嘅行為搞到唔少鳥類絕種－估計目前有至少 30 個品種嘅鳥類係因為流浪貓而絕種嘅，而且流浪貓嘅存在會令到一個地方本嚟啱再引入返啲鳥類品種嘅都變到唔啱。就係因為噉，有好多人（好似係美國嘅動物管制官）都專職噉負責處理流浪貓嘅相關問題。","url":"https://zh-yue.wikipedia.org/wiki/%E8%B2%93","thumbnail_url":"https://upload.wikimedia.org/wikipedia/commons/thumb/0/0b/Cat_poster_1.jpg/150px-Cat_poster_1.jpg"},{"id":"42249","type":"featured","language_code":"zh-yue","title":"神戶","summary":"神戶（粵拼：san4 wu6；日文：神戸市／こうべし Kōbe-shi）係日本近畿兵庫縣嘅縣廳，亦都係政令指定都市之一，管轄9個區。神戶市嘅面積係552.83平方公里。2014年1月，神戶市有154萬242人，係日本人口第六多嘅都市。神戶同大阪、京都一齊都係京阪神都會區嘅核心都市，同時神戶市亦都同佢附近嘅衛星都市組成咗神戶都市圈。\n「神戶」呢個地名係起源喺而家神戶市中心嘅三宮、元町地區，喺古代曾經係生田神社嘅領地，並且住咗生田神社嘅神封戶。神戶喺大阪灣沿岸，風浪平緩並且沿岸水深較深，地形好適宜起港口。喺古代，神戶就係京都同大阪嘅外港之一。1868年，神戶做咗日本最早開放對外國通商嘅五個港口之一，之後神戶好快咁發展做日本最重要嘅港灣都市之一。亦正因為噉，佢係日本最早嘅通商港口，神戶以開放同國際化嘅氣氛而聞名。1995年嘅阪神淡路大地震雖然畀神戶帶嚟巨大嘅打擊，但係經過好多年嘅重建，神戶嘅都市建設同人口都已經超過地震之前嘅水準。神戶係座宜居都市。2007年，神戶市入選福布斯雜誌評出嚟嘅「世界最清潔嘅廿五座城市」。2012年，喺瑞士嘅諮詢公司ECA國際評選出嘅世界宜居都市排名入面，神戶市排名第五位，係唯一入選前10位嘅日本都市。","url":"https://zh-yue.wikipedia.org/wiki/%E7%A5%9E%E6%88%B6","thumbnail_url":"https://upload.wikimedia.org/wikipedia/commons/thumb/9/99/Kobe_montage1.jpg/150px-Kobe_montage1.jpg"},{"id":"4368","type":"featured","language_code":"zh-yue","title":"化學","summary":"化學faa3 hok6（英文：chemistry，嚟自 alchemy－即係煉金術噉解），廣東話日常用語興嗌做 kem1－取自英文名嘅第一橛音節，係一門自然科學，用科學方法研究物質同埋物質嘅各種特性，尤其係物質可以點樣變化：化學嘅範疇包括咗研究化學元素（原子嘅唔同款）以及係化合物（由若干隻元素結合而成嘅物質）嘅組成、結構同特性；除此之外，化學家仲成日研究物質點樣做化學反應－化學反應簡單講就係兩款或者以上嘅物質互動，分別噉變成第啲款嘅物質，仲有係化學反應發生嗰陣嘅能量變化（例如有啲化學反應發生嗰陣會釋放熱）等嘅問題。\n化學俾好多人嗌做「中心科學」（central science），噉係因為化學喺概念上處於好多領域嘅中間。好似係化學同物理學以及生物學之間嘅啦掕噉：物理學研究宇宙嘅基本定律（物理定律），原則上宇宙萬物－包括物質同唔係物質嘅嘢－都會跟從呢啲定律，亦即係話化學嘅研究對象冚唪唥都會守物理定律，所以化學知識需要建基於物理學之上，例子有用量子力學解釋一啲原子層面嘅現象（化學反應涉及原子之間交換電子）；另一方面，生物學研究嘅係生命，已知嘅生命全部都係由物質組成嘅－生物學研究嘅嘢冚唪唥都要守某啲化學上嘅法則，所以生物學需要用到化學上嘅知識（生物化學）了解生命嘅某啲特性，例如係研究碳水化合物等生命必需嘅化合物嘅合成過程噉。總括嚟講，化學局部建基於物理學，又擔當「做生物學嘅基礎一部份」嘅角色，概念上位於呢兩個領域嘅「中間」。\n除咗理論性嘅研究之外，化學知識仲相當有應用價值，例如化學工程（chemical engineering）就係工程學當中專門用化學知識嚟設計人造系統嘅子領域，包括會用化學上嘅知識嚟合成好多對現代社會嚟講好有用嘅材料。因為呢啲理論同實用上嘅價值，化學係現代科學裏面嘅重要一環。","url":"https://zh-yue.wikipedia.org/wiki/%E5%8C%96%E5%AD%B8","thumbnail_url":"https://upload.wikimedia.org/wikipedia/commons/thumb/e/e1/Chemicals_in_flasks.jpg/150px-Chemicals_in_flasks.jpg"},{"id":"4457","type":"featured","language_code":"zh-yue","title":"心","summary":"心（粵拼：sam1；英文：heart，英文-前置詞：Cardiac；拉丁文-解剖學詞：Cor；希臘語-病理學：Kardia）或者心臟（sam1 zong6），係脊椎動物胸部嘅肌性纖維性器官，中間係吉嘅，外面包住心包，係循環系統嘅動力器官。心有自律性嘅心肌細胞，呢啲細胞靠起搏電流做出有規律嘅動作電位，帶動工作心肌細胞有規律咁收縮，令到血流嚮全身組織循環。心重有內分泌功能，佢分泌嘅肽類激素會調節血壓同埋水平衡。佢嘅功能由自身機制、神經系統同激素調節。第一個真正嘅心可能響5億2千萬年前寒武紀第一批脊椎動物度（譬如耳材村海口魚）出現。心嘅內部劃分、運作機制同動物嘅體形、具體生存習性（所佔嘅生態位）有密切嘅關係。對於有心臟嘅動物嚟講心嘅正常運作非常之重要，佢係動物胚胎期最早出現嘅器官之一。","url":"https://zh-yue.wikipedia.org/wiki/%E5%BF%83","thumbnail_url":"https://upload.wikimedia.org/wikipedia/commons/thumb/6/62/Diagram_of_the_human_heart_%28cropped%29%28ZH_T%29.png/150px-Diagram_of_the_human_heart_%28cropped%29%28ZH_T%29.png"},{"id":"4616","type":"featured","language_code":"zh-yue","title":"大明","summary":"大明（粵拼：daai6 ming4，1368年—1662年），又叫大明國，亦叫明，係中國史上一個國。以斷代史來睇，叫明代或者明朝，係最尾一個由唐人建嘅正統朝代。開國皇帝朱元璋推翻元朝，破各地羣雄，喺公元1368年建立。初都南京，佢個仔朱棣將京城搬去北京。\n大明初年國力強盛，後尾國力漸落，到後期百姓生活每況愈下，社會唔穩定，引致大規模嘅民變。公元1644年，李自成攻佔北京，崇禎帝自縊，立大順國。大明變到羣龍無首，朝臣來到南方，另推朱氏皇帝，後人叫呢段時間做南明，即係大明、大順同大清三國分立。最後大清滅大順，1662年再全滅大明。\n大明國祚，由1368年，計到1662年，永曆帝朱由榔死爲止。斷代史計，明朝只去到1644年，思宗朱由檢自縊爲止。","url":"https://zh-yue.wikipedia.org/wiki/%E5%A4%A7%E6%98%8E","thumbnail_url":"https://upload.wikimedia.org/wikipedia/commons/thumb/6/65/Ming_Empire_cca_1580_%28zh-hant%29.svg/150px-Ming_Empire_cca_1580_%28zh-hant%29.svg.png"},{"id":"46548","type":"featured","language_code":"zh-yue","title":"黃現璠","summary":"黃現璠（粵拼：wong4 jin6 faan4；壯文：Vangz Yenfanh，1899年11月13號—1982年1月18號），原名甘錦英，係中國歷史學家、人類學家、教育家、民族學家、社會活動家，現代民族學嘅奠基人之一，亦係中國第一個民族學派「八桂學派」同埋當代歷史學界「無奴學派」嘅始創者。","url":"https://zh-yue.wikipedia.org/wiki/%E9%BB%83%E7%8F%BE%E7%92%A0","thumbnail_url":"https://upload.wikimedia.org/wikipedia/commons/thumb/9/9e/%E9%BB%84%E7%8E%B0%E7%92%A0.jpg/150px-%E9%BB%84%E7%8E%B0%E7%92%A0.jpg"},{"id":"5398","type":"featured","language_code":"zh-yue","title":"地球","summary":"地球dei6 kau4（英文：Earth；拉丁文：Terra）係太陽系入面嘅一粒行星。\n佢距離太陽 1.5 億公里（1個天文單位）遠，係太陽系嘅行星入面第三近太陽嘅－排正喺水星同金星之後。佢嘅質量係 5.97 × 1024 公斤左右，而半徑就大約係 6371 公里，密度有成每立方厘米 5.514 克。如果齋由大細嚟睇，佢喺太陽系嘅行星入面排第五，係太陽系嘅類地行星（Terrestrial planet；指主要由石頭構成嘅行星）入面最大粒嘅；同時佢係太陽系入面最密嘅行星。同其他行星一樣，地球曉自轉同公轉：佢大約每廿四個鐘頭會自轉一個圈（為止一日），每 365.26 日會圍住太陽公轉兜一個圈（為止一個太陽年）。佢嘅自轉產生咗晝夜，而公轉就產生咗一年嘅四季。同時，地球有粒自然衛星－月球－圍住佢轉。\n地球嘅表面有成 71% 嘅面積俾水𢫏住－呢啲面積包括咗海、河、同埋湖呀噉，而淨低嘅就係由陸地板塊（Tectonic plate）組成嘅各個大陸同埋島。除咗噉，兩極地區大部份地方長年俾冰覆蓋。再入少少，地球嘅內部分做外地核同內地核兩層，前者由熔化咗嘅金屬組成，而後者由固體嘅金屬組成。而喺地球嘅最外層，佢俾一浸氣體包住－即係所謂嘅大氣層。大氣層嘅主要成分係氮（Nitrogen）同氧（Oxygen）呢兩種元素。\n地球係目前成個宇宙入面已知嘅行星當中唯一一個有生命存在嘅，而且佢仲係智人（Homo sapien）嘅屋企。佢喺大約 45 億 4 千萬年前形成，而月球就係喺嗰時嘅 1 千萬年之後開始圍住佢轉嘅。地球形成咗 10 億年之後左右先至開始有生命，而隨住生物嘅進化，佢今日已經有住各種各樣嘅生物，好似各種嘅動物同植物－即係有生物多樣性（Biodiversity）。\n根據對化石同基因嘅研究，現代嘅人類喺大概 500 萬至 700 萬年之前出現，而且同現代嘅黑猩猩係近親。到咗廿一世紀頭，地球上大約有 74 億嘅人口。聯合國仲估話會愈嚟愈多。人類有得分做黃種人、白人、同埋黑人等多個人種，而呢柞人種入面又有啲亞種－例如係黃種人，就有得分做漢族同大和族等，而漢族仲有得細分類做包括粵人在內嘅各個民系－人類喺文化同血統上都好多樣化。","url":"https://zh-yue.wikipedia.org/wiki/%E5%9C%B0%E7%90%83","thumbnail_url":"https://upload.wikimedia.org/wikipedia/commons/thumb/c/cb/The_Blue_Marble_%28remastered%29.jpg/150px-The_Blue_Marble_%28remastered%29.jpg"},{"id":"55849","type":"featured","language_code":"zh-yue","title":"香港文化","summary":"香港文化hoeng1 gong2 man4 faa3係香港嘅地方文化。香港人嘅祖籍大半都係喺廣東或者廣西，而嗰一頭嘅地方文化－亦即係嶺南文化－本嚟就已經因為歷史原因同中國北方嘅文化好唔同。而香港因為身為前英國殖民地嘅歷史背景同埋國際貿易港嘅地位，構成咗文化上粵英薈萃。再加埋佢哋同其他亞洲地區嘅交流多，吸收咗唔少（例如）日本嘅文化。總體嚟講，佢有一套同中原等地好唔同嘅特色。\n香港坐正咗喺嶺南最南端嘅珠江口岸，對住個南中國海，憑住好靚嘅地理位置同埋維多利亞港，發展咗做一個國際貿易同轉口港。直至廿一世紀，佢更加係成個亞洲嘅金融服務中心。香港嘅總面積係 1104 平方公里左右，由香港島、九龍半島同新界三個區域組成。維多利亞港喺香港島同九龍半島中間，而新界就同中國大陸連住。雖然香港俾人嘅印象係好熱鬧嘅大城市，但係其實佢有成七成嘅面積都係郊野，而且佢周圍嘅水域度仲有成超過 200 個島仔－包括香港國際機場。總括嚟講，香港嘅地形基本上就係一個地少人多嘅沿海商貿都市，所以佢嘅文化就好自然係以海洋文化同商業文化做主導。\n香港嘅氣候亦都影響到佢嘅文化。佢係屬於亞熱帶氣候，四季分明。五至十一月係風季。春天又暖又濕，夜晚嗰陣會涼啲；夏天熱辣辣又濕立立，好好太陽，耐唔耐會打風行雷；秋天會有金風送爽，天氣好溫和，係全年最舒服嘅季節；冬天就好涼爽，間中會有冷鋒，但係氣溫好少可跌到攝氏 5 度以下，基本上唔會落雪。呢種氣候同嶺南地區好似，所以香港嘅建築喺好多地方都會好似嶺南噉，會用涼爽啲嘅建築風格，而且因為佢天氣係有啲熱，香港人都興飲啲好似涼茶呢類嘅嘢飲嚟降吓溫。","url":"https://zh-yue.wikipedia.org/wiki/%E9%A6%99%E6%B8%AF%E6%96%87%E5%8C%96","thumbnail_url":"https://upload.wikimedia.org/wikipedia/commons/thumb/8/82/Hkdemo_%28zh%29.png/150px-Hkdemo_%28zh%29.png"},{"id":"55911","type":"featured","language_code":"zh-yue","title":"奧克蘭","summary":"多個城市中文譯音係奧克蘭，粵語舊音譯為屋崙：\n\n奧克蘭大區（Auckland region）：大洋洲島國紐西蘭十六個大區之一，奧克蘭大都市所在地\n奧克蘭 (新西蘭)（Auckland metropolitan area）：新西蘭最大城市，位於北島\n奧克蘭市（Auckland city）：新西蘭奧克蘭大都市中嘅奧克蘭行政市\n奧克蘭 (加利福尼亞州)（Oakland）：美國加州三藩市灣區東邊一個港口城市，加州第八大城市","url":"https://zh-yue.wikipedia.org/wiki/%E5%A5%A7%E5%85%8B%E8%98%AD","thumbnail_url":null},{"id":"5930","type":"featured","language_code":"zh-yue","title":"數學","summary":"數學so͏u3 hok6（希臘文：μάθημα，máthēma，英文：mathematics，簡寫 maths），香港嘅廣東話用語興嗌做 mēt sí（係將英文簡寫拉長嚟讀），係研究數量、變化、結構、空間、同埋模型等概念嘅一門學科。現代嘅數學家一般都會用數學語言嚟去表達一啲命題（proposition），例如係以下噉：\n\n  \n    \n      \n        \n          x\n          \n            2\n          \n        \n        +\n        \n          y\n          \n            2\n          \n        \n        =\n        \n          R\n          \n            2\n          \n        \n      \n    \n    {\\displaystyle x^{2}+y^{2}=R^{2}}\n   （圓形方程式）\n  \n    \n      \n        \n          \n            {\n            \n              \n                \n                  3\n                  x\n                  +\n                  5\n                  y\n                \n                \n                  =\n                  2\n                \n              \n              \n                \n                  5\n                  x\n                  +\n                  8\n                  y\n                \n                \n                  =\n                  3\n                \n              \n            \n            \n          \n        \n      \n    \n    {\\displaystyle {\\begin{cases}3x+5y&=2\\\\5x+8y&=3\\end{cases}}}\n   （線性方程組）\n  \n    \n      \n        ∀\n        ε\n        \n        ∃\n        δ\n        \n           such that \n        \n        \n          |\n        \n        x\n        −\n        \n          x\n          \n            0\n          \n        \n        \n          |\n        \n        <\n        δ\n        ⇒\n        \n          |\n        \n        f\n        (\n        x\n        )\n        −\n        f\n        (\n        \n          x\n          \n            0\n          \n        \n        )\n        \n          |\n        \n        <\n        ε\n      \n    \n    {\\displaystyle \\forall \\varepsilon \\;\\exists \\delta {\\text{ such that }}|x-x_{0}|<\\delta \\Rightarrow |f(x)-f(x_{0})|<\\varepsilon }\n  （連續函數）同自然語言（natural language）唔同，數學語言係為咗將諗法公式化而整出嚟嘅，所以佢好嚴謹，個個符號同字詞都有精確嘅定義－唔似得自然語言噉啲字好多時有得睇情況有好多個唔同嘅解法。數學家嘅目標係運用呢種語言嚟闡述一啲關係（數量關係、結構關係、前後變化關係），並且透過對現實世界嘅觀察、呢啲觀察嘅廣義化（generalization）、同埋邏輯推理嚟去產生啲新嘅知識。每一門嘅數學都會靠一啲公理（axiom）－指啲「不證自明嘅真理」－嚟去做推論。佢哋希望用呢啲所有學者都接受嘅公理嚟證明一啲新知識－數學同實證科學唔同：實證科學係靠揾大量嘅現實事例（做實驗或者觀察）做證據嚟去支持或者否決邊個邊個理論，而數學就係靠推理嘅方法嚟去證明（prove）一啲真理－唔使用任何現實事例。\n基礎數學嘅知識同運用係人類社會之中唔少得嘅一環。佢啲基本概念嘅精煉早響古埃及、古美索不達米亞、同埋古印度嘅數學文本入面就有得睇到。由嗰陣時開始，數學就持續不斷噉有穩定嘅進展。喺 16 世紀嘅文藝復興（Renaissance）時期，因為佢同新嘅科學發現相作用而產生咗數學上嘅革新，導致知識嘅加速發展。到咗今日，數學俾人用喺唔同嘅科學領域入面，包括物理學、工程學、醫學、同經濟學等等。用喺呢啲領域嘅數學通常俾人嗌做應用數學（applied mathematics），而呢啲應用有時亦會激起新嘅數學發現。另一方面，數學家亦都會研究純粹數學（pure mathematics；以下簡稱「純數」）－亦即係對數學概念本身嘅研究，而唔係以任何實際應用做目的。好多數學研究都係由純數嗰度開始，過程入面間唔鐘就會發現啲有實用價值嘅數學知識，所以應用同純粹數學可以話係相輔相成。","url":"https://zh-yue.wikipedia.org/wiki/%E6%95%B8%E5%AD%B8","thumbnail_url":"https://upload.wikimedia.org/wikipedia/commons/thumb/2/21/Euclid.jpg/150px-Euclid.jpg"},{"id":"64824","type":"featured","language_code":"zh-yue","title":"建築學","summary":"建築學gin3 zuk1 hok6（英文：architecture；希臘文：ἀρχιτέκτων，arkhitekton）－廣東話日常用語有陣時會嗌做 aak1 ki2－係一門研究建築物要點設計嘅學問，內容包含咗起建築物嘅過程當中嘅規劃同埋施工等嘅工作，再廣義少少仲可以包埋宏觀啲嘅城市規劃（諗一個城市入面啲建築物要點樣互相配合等等）以至微觀啲嘅室內設計（諗吓啲柱要點安排先至方便間屋嘅主人擺傢俬等等）。\n作為專用詞嘅「建築學」所研究嘅對象唔淨只係建築物本身，而仲會著重探討人對建築物嘅要求同埋一棟建築物要點先至滿足到人嘅需求－建築學嘅專家會運用柱同牆等嘅基本元素砌想要起嘅建築物出嚟，途中會考慮棟建築物企唔企到喺度、能唔能夠做到人想佢做嘅功能、仲會諗埋棟嘢有冇美感等多方面嘅問題。因為呢啲多方面嘅考量，建築學上嘅重大作品好多時唔淨只有實用價值，仲會俾起佢哋嘅族群覺得係佢哋文化嘅象徵。例如係廣州西關嘅陳氏書院噉，啲人喺討論粵文化同粵式建築嗰陣成日都會提起佢。\n建築學某程度上係一門跨學科領域：要做建築師（粵文又叫則師）要識數學、物理、工程、藝術以至社會科學等各方面嘅嘢。公元前 1 世紀嘅古羅馬工程師維特魯威（Vitruvius）就講，話建築學係由好多領域嗰度融合誕生出嚟嘅。佢仲主張話建築師應該要識音樂、哲學、同天文學方面嘅知識，而事實係，歷史上好多建築師喺起佢哋嘅大作嗰陣都會參考當代嘅哲學同天文知識。","url":"https://zh-yue.wikipedia.org/wiki/%E5%BB%BA%E7%AF%89%E5%AD%B8","thumbnail_url":"https://upload.wikimedia.org/wikipedia/commons/thumb/8/8f/Exterior_Sagrada_Fam%C3%ADlia2.jpg/150px-Exterior_Sagrada_Fam%C3%ADlia2.jpg"},{"id":"66386","type":"featured","language_code":"zh-yue","title":"格林尼治","summary":"格林尼治（粵拼：gaak3 lam4 nei4 zi6，英文：Greenwich，/'ɡrɛnɪtʃ/ 或者 /ˈɡrɪnɪdʒ/，「w」唔發音），舊譯格林威治（粵拼：gaak3 lam4 wai1 zi6），係英國倫敦東南一區，出名格林尼治子午線，即係全世界時間嘅參照點。所謂格林尼治時間（Greenwich Mean Time，GMT）就係指呢度嘅時間。如此地位，皆因呢度係英國海軍重地。格林尼治天文台，又稱英國皇家天文台（Royal Observatory Greenwich），負責導航英國海軍。大英帝國喺十九世紀靠海軍擴張，佢哋用嘅時間就慢慢變成全世界嘅標準。\n正因為咁，格林尼治成為咗遊客去倫敦其中一個必睇嘅景點。格林尼治值得參觀嘅地方包括格林尼治天文台、英國海事博物館（National Maritime Museum）同埋Cutty Sark；天文台、海事博物館同埋子午線都喺格林尼治公園入面。","url":"https://zh-yue.wikipedia.org/wiki/%E6%A0%BC%E6%9E%97%E5%B0%BC%E6%B2%BB","thumbnail_url":"https://upload.wikimedia.org/wikipedia/commons/thumb/a/ac/312SFEC_LONDON-20070917.JPG/150px-312SFEC_LONDON-20070917.JPG"},{"id":"66590","type":"featured","language_code":"zh-yue","title":"乳糖消化不良","summary":"乳糖消化不良（粵拼：jyu5 tong4 siu1 faa3 bat1 loeng4），或稱乳糖不耐症（jyu5 tong4 bat1 noi6 zing3），係一種由於細路仔斷奶之後乳糖水解酶基因唔再表達而引起嘅一種消化不良。乳糖不耐症並唔係一種病。之不過，基因突變可以令到乳糖水解酶基因喺細路仔斷奶之後重可以繼續表達出乳糖水解酶嚟到分解乳糖 。亦即係講，大個咗消化唔到牛奶入邊嘅乳糖係一種正常嘅現象。正因為噉，乳糖不耐症英文又叫「Lactase non-persistence」。好多時，乳糖不耐症都會同先天性乳糖消化不良又或者細菌感染等外界因素引起嘅乳糖消化不良甚至牛奶過敏撈亂。","url":"https://zh-yue.wikipedia.org/wiki/%E4%B9%B3%E7%B3%96%E6%B6%88%E5%8C%96%E4%B8%8D%E8%89%AF","thumbnail_url":"https://upload.wikimedia.org/wikipedia/commons/thumb/3/36/Lactose_Haworth.svg/150px-Lactose_Haworth.svg.png"},{"id":"6988","type":"featured","language_code":"zh-yue","title":"新山","summary":"新山（粵拼：san1 saan1：馬來話：Johor Bahru）係馬來西亞第三最大嘅城市同埋柔佛州嘅首都。佢係亞洲大陸最南嘅城市（1°29′00″N）。新山同新加坡只隔住條柔佛海峽；最窄嗰道只有大概一公里闊，就喺呢度新柔長堤同新加坡嘅兀蘭新鎮（Woodlands New Town）連埋。新山馬來文同埋英文都寫做Johor Bahru，馬來爪夷文寫做جوهر بهرو。佢嘅英文縮寫JB亦都成日有人用。","url":"https://zh-yue.wikipedia.org/wiki/%E6%96%B0%E5%B1%B1","thumbnail_url":"https://upload.wikimedia.org/wikipedia/commons/thumb/4/49/Empty_Singapore-Malaysia_Causeway.jpg/150px-Empty_Singapore-Malaysia_Causeway.jpg"},{"id":"7442","type":"featured","language_code":"zh-yue","title":"學習","summary":"學習hok6 zaap6（英文：learning）喺心理學同神經科學等嘅領域上係指一個個體吸收知識、技能同埋行為嘅過程。學習包括獲取新知識、新技能或者新行為，又可以係改變舊有嘅知識、技能、同行為。學習唔淨只係人識得做，動物以及某啲品種嘅植物、甚至乎係專門機械都曉學習－動物絕大多數都曉學一啲簡單嘅「避開痛楚」動作，例如係一個人俾個煮食爐焫嚫一次之後，下次學吓唔再搵手掂個爐。一啲智能高啲嘅動物，包括人，同某啲人工智能，仲有能力學做一啲複雜嘅行為或者理解啲複雜嘅概念，例如足球同芭蕾舞等嘅運動當中有極之高深嘅技巧，而學深奧嘅科學知識要求高度嘅理解能力。\n學習嘅現象無所不在：人喺未出世之前，神經系統經已發育得相當完善，會喺度同環境互動而學習，呢個過程仲會一路維持到死亡為止，例如臊孲子會學識認照顧者把聲同樣，等到再大少少會學行路同講嘢，細路仔係噉由佢周圍同身邊嘅大人嗰度學習，而大人都識得學嘢；就算係啲好簡單嘅動物都做到單純行為式學習，而喺好似人等智能高嘅動物當中仲可以睇到以玩呢啲複雜行為進行嘅學習同埋對抽象概念嘅理解；學習可以有意識做，又可以冇意識做，後者嘅例子可以舉返頭先俾個煮食爐焫親一次，下次知道唔可以掂個爐－呢種學習個人唔使特登去諗「點解隻手掂到個爐會痛」都會自然明白又學得到唔再犯。另一方面，學習嘅機制喺某啲情況之下亦都可以造成一啲唔好嘅效果，例如習得性失助（learned helplessness）嘅現象噉，就涉及一隻動物反覆經歷過避無可避嘅痛苦之後學識「反抗冇用」而變到冇嗮心機做嘢－所以對學習嘅研究仲要諗點樣確保學習嘅機制唔會出現反效果。\n學習過程喺認知科學同教育學等領域上都重要嘅研究課題，而佢哋嘅研究對社會來講好有應用價值。例如心理學上對記憶功能嘅研究就會有助教育家設計新嘅記憶方法，幫學生手記住學過嘅內容。","url":"https://zh-yue.wikipedia.org/wiki/%E5%AD%B8%E7%BF%92","thumbnail_url":"https://upload.wikimedia.org/wikipedia/commons/thumb/8/88/Homework_%284015200817%29.jpg/150px-Homework_%284015200817%29.jpg"},{"id":"7788","type":"featured","language_code":"zh-yue","title":"啟德機場","summary":"啟德機場（粵拼：kai2 dak1 gei1 coeng4，英文：Kai Tak Airport）係舊時香港一個軍民兩用機場，響九龍灣填地上面。由1925年1月24號開張到1998年7月6號閂，總共74年。行政上佢係喺九龍城區，畀土瓜灣、新蒲崗、牛池灣同埋牛頭角圍住，機場跑道就伸入去九龍灣。啟德個名，嚟自啟德濱，20世紀初嗰度第一次填地。1962年至到閂呢一段期間，佢個官名係香港國際機場或者香港啟德國際機場；到咗1998年，赤鱲角嘅新機場落成，香港國際機場就由啟德搬去新機場。原本屬於啟德嘅兩個代號，即係IATA機場代碼HKG同埋ICAO機場代碼VHHH，都轉咗去赤鱲角機場。\n啟德機場曾經係全球最繁忙嘅國際機場之一，國際客運量曾經係全球第三高，而貨運量更加係全球第一。不過極之繁忙嘅啟德機場，唔單止坐落喺市中心，重只得一條跑道，周圍嘅樓密度高，空間好窄，所以已經到咗佢嘅發展極限。\n1998年閂咗之後，到而家為止，剩低塊地點用都重係有爭議。香港政府喺舊機場跑道末端起咗個啟德郵輪碼頭。","url":"https://zh-yue.wikipedia.org/wiki/%E5%95%9F%E5%BE%B7%E6%A9%9F%E5%A0%B4","thumbnail_url":"https://upload.wikimedia.org/wikipedia/commons/thumb/0/0d/Kai_Tak_Airport_1.jpg/150px-Kai_Tak_Airport_1.jpg"},{"id":"8052","type":"featured","language_code":"zh-yue","title":"經濟學","summary":"經濟學ging1 zai3 hok6（英文：economics ；希臘文：οἰκονομία，oikonomia），廣東話日常有陣時會嗌 ji6 kon1*6，係社會科學嘅一個領域，專研究貨品同服務嘅生產、消費同埋分配。經濟學嘅研究範疇包括個體人類嘅行為同互動，以至成個經濟體嘅運作，主要可以按照研究現象嘅規模分做兩大子領域：\n\n微觀（micro）經濟學著重分析經濟體嘅基本組成元件同呢啲元件之間嘅互動－「基本元素」包括咗個人、家庭、公司、買家同賣家呀噉；而\n宏觀（macro）經濟學會成個經濟體噉分析，研究一啲描述個經濟體嘅總體屬性嘅變數，好似係本地生產總值、失業率同通脹呀噉。呢啲微觀嘅物體同埋經濟體嘅宏觀屬性仲會互相影響，形成各種各樣嘅經濟現象。\n經濟學唔淨只會客觀噉研究經濟現象，仲會思考一個經濟體點先係「理想」：經濟學有得細分做集中思考「經濟客觀睇係點」嘅實證（positive）經濟學同埋集中思考「經濟應該係點」嘅規範（normative）經濟學；前者會嘗試理解經濟體跟從乜嘢法則運作，似一門科學，而後者就往往會運用前者嘅研究得出嘅結果，思考要點樣操作一個經濟體，先可以令個經濟體達到理想嘅狀態－「理想」呢家嘢係有少少主觀嘅。規範經濟學喺經濟政策嘅制定上扮演咗舉足輕重嘅角色。\n經濟學研究既有理論性貢獻，又有實用價值。經濟學同多數嘅社會科學比起上嚟精確好多，好多時會運用數學方程式描述、模擬、同預測所研究嘅現象。所以學術界喺 1968 年創立諾貝爾經濟學獎，承認經濟學係一門嚴謹嘅科學同表揚呢個領域對人類嘅貢獻。","url":"https://zh-yue.wikipedia.org/wiki/%E7%B6%93%E6%BF%9F%E5%AD%B8","thumbnail_url":"https://upload.wikimedia.org/wikipedia/commons/thumb/a/aa/HK_TST_%E7%B6%AD%E5%A4%9A%E5%88%A9%E4%BA%9E%E6%B8%AF_Victoria_Harbour_blue_sky_n_sea_June_2017_IX1_02.jpg/150px-HK_TST_%E7%B6%AD%E5%A4%9A%E5%88%A9%E4%BA%9E%E6%B8%AF_Victoria_Harbour_blue_sky_n_sea_June_2017_IX1_02.jpg"},{"id":"82664","type":"featured","language_code":"zh-yue","title":"道格拉斯·德·希渣","summary":"道格拉斯·德·希渣（愛爾蘭蓋爾文：Dubhghlas de hÍde，IPA: /ˈduɣläs də hiːdʑə/；英文：Douglas Hyde；1860年1月17號—1949年7月12號）係愛爾蘭學者，「蓋爾文同盟」嘅創辦人，愛爾蘭共和國嘅第一任總統。","url":"https://zh-yue.wikipedia.org/wiki/%E9%81%93%E6%A0%BC%E6%8B%89%E6%96%AF%C2%B7%E5%BE%B7%C2%B7%E5%B8%8C%E6%B8%A3","thumbnail_url":"https://upload.wikimedia.org/wikipedia/commons/thumb/e/e9/Douglas_Hyde_2.jpg/150px-Douglas_Hyde_2.jpg"},{"id":"84406","type":"featured","language_code":"zh-yue","title":"第三代iPad","summary":"　\n第三代 iPad，正式產品名叫The new iPad，係蘋果公司設計開發同賣嘅平板電腦，喺2012年3月16號發售。佢配備咗iOS 5.1，可以睇書、期刊、電影、音樂、遊戲、網頁等。The New iPad解像度係上一代iPad 2嘅4倍，重有高清電視嘅解像度。The New iPad用咗Retina顯示器、A5X系統單晶片處理器、配備500萬像素嘅iSight相機、Siri等。The New iPad分別有黑色同白色嘅外型，貯存空間分別係16GB、32GB同64GB。\nThe new iPad淨係賣咗221日，即係到2012年10月23號，之後公佈iPad 4。","url":"https://zh-yue.wikipedia.org/wiki/%E7%AC%AC%E4%B8%89%E4%BB%A3iPad","thumbnail_url":"https://upload.wikimedia.org/wikipedia/commons/thumb/a/a4/IPad_3.png/150px-IPad_3.png"},{"id":"9143","type":"featured","language_code":"zh-yue","title":"漢藏語系","summary":"漢藏語系hon3 zong6 jyu5 hai6（英文：Sino-Tibetan languages）係語言學家按照譜系分類法劃分嘅一組語言群（語系級），又叫做跨喜馬拉雅語系kwaa1 hei2 maa5 laa1 ngaa5 jyu5 hai6（Trans-Himalayan）由無我基於「落葉模式」提出，或者藏緬語系zong6 min5 jyu5 hai6（Tibeto-Burman languages），由茱麗葉•馮•克拉普羅特喺1823最初提出；呢兩個名嘅意思差唔多，前者亦都得到布蘭池同蒲斯特嘅支持。\n國際主流學界從1950年代開始，就認為苗瑤語同壯侗語唔屬於漢藏語系，而係各自立爲一系，而越南文則公認屬南亞語系，而唔同於喺中國曾經嘅四個語族分法，即漢語族、壯侗語族（或者叫侗泰語族；喺過去仲會加埋越南文入去）、苗瑤語族同藏緬語族。\n大多數人仲認爲漢藏語系由漢語族同藏緬語族構成，但無我喺2001年做嘅分類認爲，個語系下面可以分出40幾個，有啲之間嘅關係似乎仲遠過兩個主流支喺漢藏語系即漢語、藏語嘅；而一啲語言究竟係咪真係屬漢藏語亦有爭議。雖然目前世界主流認爲壯侗語同苗瑤語有各自嘅譜系承傳，越南文亦唔屬漢藏系，但都唔完全同漢藏語無關，佢哋喺音韻、句法、詞彙方面同漢藏語系有相似之處，呢個要歸結於借詞同長時間嘅地區交流。\n漢藏語系幾大下，語種數達400餘種民族語言（Ethnologue嘅統計係456種，Glottolog嘅統計係488種），主要分布喺中國大陸、香港、澳門、臺灣、越南、老撾、緬甸、泰國、印度、尼泊爾、錫金、不丹、孟加拉等亞洲國家同地區，地理大區上有東亞（中國）、東南亞、南亞（喜馬拉雅）。按母語嘅人數計算，係僅次於印歐語系嘅第二大語系，母語人口超過13億人。同時，漢藏語系喺時間深度、語言多樣性、同埋文化意義方面，亦唔輸得過印歐語系。漢藏語言中，以母語人口計，最多嘅前三位係中文（漢語族集合；13億人講）、緬甸文（3300萬人講）、藏文（藏語支集合；600萬人講）。好多漢藏語言只使用喺偏僻山區嘅細社羣中，外界知曉佢哋嘅資訊好少。\n法國學家沙加爾提出過漢藏語系同南島語系有發生學關係，哩個理論得到中國著名語言家邢公畹嘅認同。但現時漢藏語系同其他主要語系嘅關係仲未明確，呢啲跨語系嘅睇法未得南島語專家似白樂思等嘅廣泛認可。語系中好多細嘅下級分類群已經清楚確立，但呢啲細群之間更高級嘅關係構築仲未明瞭。雖然呢個系通常分成兩支，即漢同藏緬，但啲研究家未能確定非漢語嘅漢藏語嘅終極來源，而語系中唯有漢語嘅研究比較充分，同時成個語系嘅祖語擬構仲喺初步階段。","url":"https://zh-yue.wikipedia.org/wiki/%E6%BC%A2%E8%97%8F%E8%AA%9E%E7%B3%BB","thumbnail_url":"https://upload.wikimedia.org/wikipedia/commons/thumb/e/e2/Lenguas_sino-tibetanas.png/150px-Lenguas_sino-tibetanas.png"},{"id":"94295","type":"featured","language_code":"zh-yue","title":"密碼學","summary":"密碼學mat6 maa5 hok6（英文：Cryptography / Cryptology，源自古希臘文 kryptós，古希臘文「秘密」噉解）係數學同電腦科學嘅分支領域，專門研究點樣將數據以安全嘅方式傳達同儲起，通常係用加密等嘅方法，將段數據轉變成淨係得傳訊人同收訊人先會解讀到嘅形式，等其他人－尤其係敵人－唔能夠知道啲數據嘅內容。\n密碼學最基本嘅概念係加密（encryption）：加密定義係指將一段資訊入碼，轉化成第種表示方式，收訊人會知段資訊係點加密嘅，所以會有能力解讀段資訊，但收訊人以外嘅人正路就因為唔知個加密方案係點，就算攞到段資訊都解讀唔到段資訊嘅內容，而只係會得到一段望落完全雜亂無章嘅符號。一段做加密嘅演算法（cipher）大致上可以想像成好似以下噉嘅轉換過程：\n\n傳訊者想傳一段信息；\n用加密演算法，將段信息轉換成一串就噉望落好似乜意思都冇嘅符號（例：%&=%&#*(%=#%#?）\n收訊者收到串符號（段加咗密嘅信息）；\n收訊人知解密演算法係乜，靠呢樣知識將段符號變返做加密前嘅樣。密碼學上嘅知識同技術用途廣泛得好交關，例如軍事、銀行同電子商業等嘅工作都成日會涉及「有啲資訊要保密」－包括軍事情報同啲客嘅信用咭號碼呀噉。密碼學專家會用源自概率論同資訊理論嘅知識研究「邊種加密演算法最難俾敵人拆解」等等嘅課題，係廿一世紀初資訊科技上不可或缺嘅一環。","url":"https://zh-yue.wikipedia.org/wiki/%E5%AF%86%E7%A2%BC%E5%AD%B8","thumbnail_url":"https://upload.wikimedia.org/wikipedia/commons/thumb/8/8d/Zimmermann_Telegram.jpeg/150px-Zimmermann_Telegram.jpeg"},{"id":"96215","type":"featured","language_code":"zh-yue","title":"嗣聖","summary":"嗣聖（嗣讀字，粵讀：zi6 sing3；684年1月23日—684年2月27日），係唐中宗李哲（哲讀折，粵讀：lei3 zit3） 第一次在位嗰陣所改嘅唯一年號，用咗兩個月都唔夠。因為嗰個年號用嗰陣由皇太后武則天臨朝稱制，攞住實際大權，所以有尐史書話佢係武則天嘅年號，但係大部分史書重係寫佢做李哲嘅年號。呢個年號淨係用咗1個月又6日（嗣聖元年二月初六，684年2月26號）。跟住，唐中宗就因為一句戲言而俾母后武則天捉住把柄廢咗去，第二日（即係嗣聖元年二月初七，684年2月27號）唐高宗李治個細仔李旦登基，改元文明，嗌唐睿宗，而「嗣聖」年號跟住就廢咗。\n「嗣聖」年號嘅廢止同「文明」年號嘅建立，標誌住武則天「聖衷獨斷」嘅時代開始，「則天朝」亦隨之開始。","url":"https://zh-yue.wikipedia.org/wiki/%E5%97%A3%E8%81%96","thumbnail_url":null},{"id":"98848","type":"featured","language_code":"zh-yue","title":"功能安全","summary":"功能安全（粵拼：gung1 nang4 on1 cyun4；英文：Functional Safety），又叫機能安全（gei1 nang4 on1 cyun4），係指同一個系統或者係設備整體安全嘅組成部份\n。佢達成安全性嘅方式係靠系統或者組成零件喺接受輸入訊號之後，可以正常嘅動作。例如一個摩打加一個溫度感測器，如果溫度超過一定值，就唔畀摩打轉，呢個機能就屬於功能安全。","url":"https://zh-yue.wikipedia.org/wiki/%E5%8A%9F%E8%83%BD%E5%AE%89%E5%85%A8","thumbnail_url":null},{"id":"99338","type":"featured","language_code":"zh-yue","title":"Yahoo!知識+","summary":"Yahoo!知識+（中國叫雅虎知識堂，香港叫Yahoo!知識+，台灣叫Yahoo!奇摩知識+），英文系地區叫佢做Yahoo! Answers，係一個開放性嘅知識分享平台，畀啲用戶可以同網友做問答嘅互動，藉住各人嘅經驗同專長，喺問同答嘅討論之間，幫用戶搵出滿意嘅答案，同類似性質嘅Answers.com、Google Answers（已經閂咗）、愛問知識人同埋百度知道可以稱之為競爭關係。用單純嘅問答系統嘅好處係可以唔需要喺唔同並且以分類為主嘅論壇時間搵答案，同喺關鍵字搜索入面嘅結果曬時間搵答案。無論係做乜嘢行動，都至少需要一個雅虎戶口，並且需要返自己嘅知識檔案。（喺香港，要評價要再手機認證）全球雅虎最早嘅知識+係由韓國響2003年6月設計嘅。Yahoo!知識+到而家為止已經喺至少19個地區建立咗。\n知識服務係免費嘅會員服務。雖然係噉，但係英文版嘅Yahoo!知識+嘅發問次數仍然冇急升，反而有啲荒謬嘅問題出現。事實上，Yahoo!因為廣納冇智慧財產權審核制度嘅知識問答文章而促成咗知識所屬雅虎搜尋引擎達到率（reach）大增。另外喺台灣，知識搜尋網甚至搶佔60%以上市佔率。到咗2013年5月29號，Yahoo!奇摩知識+嘅已解決問題數量已經超過二千零四十八萬六千條。\n2021年，雅虎閂咗大部分知識+服務，而家得日文版重運作緊。","url":"https://zh-yue.wikipedia.org/wiki/Yahoo!%E7%9F%A5%E8%AD%98%2B","thumbnail_url":null}]